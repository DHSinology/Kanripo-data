<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>唐創業起居注卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>唐創業起居注卷上<pc n="　"/>
                    <pc n="　"/>
                    <pc n="　"/>唐<pc n="　"/>温大雅<pc n="　"/>撰<pc n="lb"/>
起義旗至發引凡四十八日<pc n="lb"/>
初帝自衛尉卿轉右驍衛将軍奉詔為太原道安撫大<pc n="lb"/>
使郡文武官治能不稱職者並委帝黜陟選補焉河東<pc n="lb"/>
已来兵馬仍令帝徵彂討捕所部盜賊隋大業十二年<pc n="lb"/>
煬帝之幸樓煩時也帝以太原黎庶陶唐舊民奉使安<pc n="lb"/>
撫不踰本封因私喜此行以爲天授所經之處示以寛<pc n="lb"/>
                    <pb n="1a"/>
仁賢智歸心有如影響煬帝自樓煩逺至鴈門為突厥<pc n="lb"/>
始畢所圍事甚平城之急頼太原兵馬及帝所徵兵聲<pc n="lb"/>
勢繼進故得解圍僅而獲免遂向東都仍幸江都宫以<pc n="lb"/>
帝地居外戚赴難應機乃詔帝率太原部兵馬與馬邑<pc n="lb"/>
郡守王仁恭北備邊朔帝不得已而行竊謂人曰匈奴<pc n="lb"/>
爲害自古患之周秦及漢魏厯代所不能攘相為勍敵<pc n="lb"/>
者也今上甚憚塞虜逺適江濱反者多于蝟毛羣盗所<pc n="lb"/>
在蜂起以此擊胡将求以濟天其或者殆以俾余我當<pc n="lb"/>
                    <pb n="1b"/>
用長策以馭之和親而使之令其畏威懐恵在茲一舉<pc n="lb"/>
既至馬邑帝與仁恭兩軍兵馬不越五千餘人仁恭以<pc n="lb"/>
兵少甚懼帝知其意因謂之曰突厥所長惟恃騎射見<pc n="lb"/>
利即前知難便走風馳電卷不恒其陳以弓矢為爪牙<pc n="lb"/>
以甲胄為常服隊不列行營無定所逐水草為居室以<pc n="lb"/>
羊馬為軍糧勝止求財敗無慙色無警夜廵晝之勞無<pc n="lb"/>
搆壘饋糧之費中國兵行皆反于是與之角戰罕能立<pc n="lb"/>
功今若同其所為習其所好彼知無利自然不来當今<pc n="lb"/>
                    <pb n="2a"/>
聖主在遠孤城絶援若不決戰難以圖存仁恭以帝隋<pc n="lb"/>
室之近親言而詣理聽帝所為不敢違異乃簡使能騎<pc n="lb"/>
射者二千餘人飲食居止一同突厥隨逐水草逺置斥<pc n="lb"/>
堠每逄突厥候騎旁若無人馳騁射獵以曜威武帝尤<pc n="lb"/>
善射每見走獸飛禽發無不中嘗卒與突厥相遇驍銳<pc n="lb"/>
者為别隊皆令持滿以伺其便突厥毎見帝兵咸謂以<pc n="lb"/>
其所為疑其部落有引帝而戰者常不敢當辟易而去<pc n="lb"/>
如此再三衆心乃安咸思奮擊帝知衆欲決戰突厥畏<pc n="lb"/>
                    <pb n="2b"/>
威後與相逄縱兵擊而大破之獲其特勒所乗駿馬斬<pc n="lb"/>
首數百千級自爾厥後突厥䘮膽深服帝之能兵収其<pc n="lb"/>
所部不敢南入時有賊帥王漫天别黨衆逾數萬自號<pc n="lb"/>
厯山飛結營於太原之南境上黨西河京都道路斷絶<pc n="lb"/>
煬帝後十三年𠡠帝為太原留守仍遣獸<hi>唐諱虎字</hi>賁郎将<pc n="lb"/>
王威獸牙郎将髙君雅為副帝遂私竊喜甚而謂第二<pc n="lb"/>
子秦王等曰唐固吾國太原即其地焉今我來斯是爲<pc n="lb"/>
天與與而不取禍将斯及然厯山飛不破突厥不和無<pc n="lb"/>
                    <pb n="3a"/>
以經邦濟時也既而厯山飛衆數不少刼掠多年巧於<pc n="lb"/>
攻城勇於力戰南侵上黨已破将軍慕容将軍羅㬋之<pc n="lb"/>
兵北冦太原又斬将軍潘長文首頻勝兩将所向無前<pc n="lb"/>
於是帝率王威等及河東太原兵馬往討之於河西雀<pc n="lb"/>
䑕谷口與賊相遇賊衆二萬餘人帝時所綂歩騎纔五<pc n="lb"/>
六千而已威及三軍咸有懼色帝笑而謂威等曰此軰<pc n="lb"/>
羣盗惟財是視頻恃再勝自許萬全闘力而取容未能<pc n="lb"/>
克以智圖之事無不果所憂不戰戰必破之幸無憂也<pc n="lb"/>
                    <pb n="3b"/>
須㬰賊陣齊来十許里間首尾相繼去帝漸近帝乃分<pc n="lb"/>
所将兵為二陣以羸兵居中多張幡幟盡以輜重繼後<pc n="lb"/>
從旌旗鼔角以爲大陣又以麾下精兵數百騎分置左<pc n="lb"/>
右隊為小陣軍中莫識所為及戰帝遣王威領大陣居<pc n="lb"/>
前旌旗從賊衆遥看謂為帝之所在乃帥精銳競来赴<pc n="lb"/>
威及見輜䭾捨鞍争取威怖而落馬從者挽而得脫帝<pc n="lb"/>
引小陣左右二隊大呼而前夹而射之賊衆大亂因而<pc n="lb"/>
縱擊所向摧䧟斬級獲生不可勝數而餘賊黨老幼男<pc n="lb"/>
                    <pb n="4a"/>
女數萬人並來降附於是郡境無虞年榖豐稔感帝恩<pc n="lb"/>
德若亢陽之逄膏雨焉後突厥知帝已還太原仁恭獨<pc n="lb"/>
留無援數侵馬邑帝遣副留守髙君雅將兵與仁恭并<pc n="lb"/>
力拒之仁恭等違帝指蹤遂為突厥所敗既而隋主逺<pc n="lb"/>
聞以帝與仁恭不時捕虜縱為邊患遂遣司直馳驛繫<pc n="lb"/>
帝而斬仁恭帝自以姓名著扵圖籙太原王者所在慮<pc n="lb"/>
被猜忌因而禍及頗有所悔時皇太子在河東獨有秦<pc n="lb"/>
王侍側耳謂王曰隋歴将盡吾家繼膺符命不早起兵<pc n="lb"/>
                    <pb n="4b"/>
者顧爾兄弟未集耳今遭羑里之厄爾昆季須㑹盟津<pc n="lb"/>
之師不得同受孥戮家破身亡為英雄所笑王泣而啓<pc n="lb"/>
帝曰芒碭山澤是處容人請同漢祖以觀時變帝曰今<pc n="lb"/>
遇時来逢茲錮縶雖覩機變何能為也然天命有在吾<pc n="lb"/>
應㑹昌未必不以此相唘今吾勵謹當敬天之誡以卜<pc n="lb"/>
興亡自天祐吾彼焉能害天必亡我何所逃刑爾後數<pc n="lb"/>
日果有詔使馳驛而至釋帝而免仁恭各依舊檢校所<pc n="lb"/>
部煬帝之幸江都也所在路絶兵馬討掩来往不通信<pc n="lb"/>
                    <pb n="5a"/>
使行人無能自達惟有使自江都至于太原不逄刼掠<pc n="lb"/>
依程而至衆咸異焉初使以夜至太原溫顔将宿扵城<pc n="lb"/>
西門樓上首先見之喜其靈速報兄彦𢎞馳以唘帝帝<pc n="lb"/>
時方卧聞而驚起執彦𢎞手而笑曰此後餘年實為天<pc n="lb"/>
假退謂秦王曰吾聞惟神也不行而至不疾而速此使<pc n="lb"/>
之行可謂神也天其以此使促吾當見機而作雄斷英<pc n="lb"/>
謩從此遂定帝素懐濟世之畧有經綸天下之心接待<pc n="lb"/>
人倫不限貴賤一面相遇十數年不忘山川衝要一覽<pc n="lb"/>
                    <pb n="5b"/>
便憶逺近承風咸思託附仍命皇太子於河東潜結英<pc n="lb"/>
俊秦王於晉陽密招豪友太子及王俱禀聖略傾財賑<pc n="lb"/>
施卑身下士逮乎鬻繒博徒監門厮養一技可稱一藝<pc n="lb"/>
可取與之抗禮未嘗云倦故得士庶之心無不至者十<pc n="lb"/>
三年嵗在丁亥正月丙子夜晉陽宫西北有光夜眀自<pc n="lb"/>
地屬天若大燒火飛焰炎赫正當城西龍山上直指西<pc n="lb"/>
南極望竟天俄而山上當童子寺左右有紫氣如虹横<pc n="lb"/>
絶火中上衝北斗自一更至三更而滅城上守更人咸<pc n="lb"/>
                    <pb n="6a"/>
見而莫能辨之皆不敢道大業初帝為樓煩郡守時有<pc n="lb"/>
望氣者云西北乾門有天子氣連太原甚盛故隋主於<pc n="lb"/>
樓煩置宫以其地當東都西北因過太原取龍山風俗<pc n="lb"/>
道行幸以厭之云後又拜代王為郡守以厭之二月己<pc n="lb"/>
丑馬邑軍人劉武周殺太守王仁恭據其郡而自稱天<pc n="lb"/>
子國號定楊武周竊知煬帝扵樓煩築宫厭當時之意<pc n="lb"/>
故稱天子䂓以應之帝聞而歎曰頃来羣盜遍扵天下<pc n="lb"/>
攻略郡縣未有自謂王侯者焉而武周豎子生于塞上<pc n="lb"/>
                    <pb n="6b"/>
一朝歘起輕竊大名可謂陳渉狐鳴為沛公駈除者也<pc n="lb"/>
然甚欲因此起兵難于先發私謂王威髙君雅等曰武<pc n="lb"/>
周雖無所能僣稱尊號脫其進入汾源宫我軰不能剪<pc n="lb"/>
除並當滅族矣雅大懼固請集兵帝察威等情切謬謂之<pc n="lb"/>
曰待據樓煩可微為之備冝示寛閑以寜所部三月丁夘<pc n="lb"/>
武周南破樓煩郡進據汾源宫帝謂官僚曰兵可戒嚴<pc n="lb"/>
城可守備糧可賑給三者當今廢一不可須預部分惟<pc n="lb"/>
諸公斷之威等計無所出拜而請帝曰今日太原士庶<pc n="lb"/>
                    <pb n="7a"/>
之命懸在眀公公以爲辭孰能預此帝知衆情歸已乃<pc n="lb"/>
更從容謂之曰朝廷命将出師皆禀節度未有閫外敢<pc n="lb"/>
得専之賊據離宫自稱天子威福賞罸隨機相時以此<pc n="lb"/>
攻城何城不克汾源去此數百里間江都懸隔三千餘<pc n="lb"/>
里闗河襟帶他賊據之聞奏往来還期莫測以嬰城膠<pc n="lb"/>
柱之兵當巨猾豕突之勢諮文人以救火其可撲滅乎<pc n="lb"/>
公䓁國之爪牙心如鐵石欲同戮力以除國難公家之<pc n="lb"/>
利見則須為俾其無猜期于報効所以詢議擇善行之<pc n="lb"/>
                    <pb n="7b"/>
是非憚於治兵敢辭戎首威等對曰公之眀略遠近備<pc n="lb"/>
知地在親賢與國休戚公不竭力誰盡丹誠若更逡廵<pc n="lb"/>
羣情疑駭帝若不得已而從之衆皆恱服懽而聽命帝<pc n="lb"/>
以王威兼任太原郡丞爲人清恕令與晉陽宫監裴寂<pc n="lb"/>
相知檢校倉糧賑給軍戸口髙君雅當守髙陽得無失<pc n="lb"/>
脫遣廵行城池及捍禦器械以兵馬鎧仗戰守事機召<pc n="lb"/>
募勸賞軍民徵發皆須決於帝太原左近聞帝部分募<pc n="lb"/>
兵備邊所在影赴旬日之頃少長得數千人兵司緫帳<pc n="lb"/>
                    <pb n="8a"/>
以聞請安營處帝指興國寺曰勤王之師不謀而至此<pc n="lb"/>
其興國者焉宜於此寺安處恐威雅猜覺亦不之閱問<pc n="lb"/>
私謂秦王等曰紀綱三千足成覇業處之興國可謂嘉<pc n="lb"/>
名仍遣密使往蒲州催追皇太子等是月也朔方郡人<pc n="lb"/>
梁師都又殺郡官而稱天子初帝遣獸牙郎将髙君雅<pc n="lb"/>
與馬邑守王仁恭防遏突厥雅違帝旨失利而還帝恐<pc n="lb"/>
煬帝有責便欲據法䋲雅雅是煬帝舊左右慮被猜嫌<pc n="lb"/>
忍而弗問雅性庸佷不知慙屈帝甚得太原内外人心<pc n="lb"/>
                    <pb n="8b"/>
瞻仰龍顔疑有異志毎與王威密伺帝隟有郷長劉龍<pc n="lb"/>
者晉陽之富人也先與宫監裴寂引之謁帝帝雖知其<pc n="lb"/>
㣲細亦接待之以招客君雅又與龍相善龍感帝恩眄<pc n="lb"/>
竊知雅等密意具以唘聞帝謂龍曰此軰下愚闇于時<pc n="lb"/>
事同惡違衆必自斃也然卿能相報深有至誠幸勿有<pc n="lb"/>
多言我為之所夏五月癸亥夜帝遣長孫順徳趙文恪<pc n="lb"/>
等率興國寺所集兵五百人緫取秦王部分伏于晉陽<pc n="lb"/>
宫城東門之左以自備甲子旦命晉陽縣令劉文静導<pc n="lb"/>
                    <pb n="9a"/>
開陽府司馬劉正㑹辭告髙君雅王威等與北蕃私通<pc n="lb"/>
引突厥南冦帝集文武官僚収威等繫獄丙寅而突厥<pc n="lb"/>
數萬騎抄逼太原入自羅郭北門取東門而出帝分命<pc n="lb"/>
裴寂文静等守備諸門並令大開不得輙閉而城上不<pc n="lb"/>
張旗幟守城之人不許一人外看亦不得髙聲示以不<pc n="lb"/>
測衆咸莫知所以仍遣首賊帥王康逹率其所部千餘<pc n="lb"/>
人與志莭府鷹揚郎将楊毛等潜往北門隐䖏設伏誡<pc n="lb"/>
之待突厥過盡抄其馬羣擬充軍用然突厥多帝登宫<pc n="lb"/>
                    <pb n="9b"/>
城東南樓望之旦及日中騎塵不止康逹所部並是驍<pc n="lb"/>
銳勇于抄刼日可食時謂賊過盡出抄其馬突厥前後<pc n="lb"/>
夹擊埃塵漲天逼臨汾河康達等既無出力並墜汾而<pc n="lb"/>
死唯楊毛等一二百人浮而得脫城内兵數無㡬已䘮<pc n="lb"/>
千人軍民見此勢私有危懼皆疑王威君雅召而至焉<pc n="lb"/>
恨之愈切帝神色自若懽甚于常顧謂官僚曰當今天<pc n="lb"/>
下賊盜十室而九稱帝圖王専城據郡孤荷文皇殊寵<pc n="lb"/>
思報厚恩欲與諸賢立功王室適欲起兵威雅沮衆深<pc n="lb"/>
                    <pb n="10a"/>
相猜忌宻搆異謀欲加之罪疑其私通境外豈謂繫之<pc n="lb"/>
二日<hi>甲子是十五日丙寅是十七日</hi>突厥果入太原此殆天心為孤罰<pc n="lb"/>
罪非天意也何從而至天既為孤遣来還因為孤令去<pc n="lb"/>
彼若不去當為諸軍遣之無為慮也帝以見兵未多又<pc n="lb"/>
失康達之軰戰則衆寡非敵緩恐入掠城外居民夜設<pc n="lb"/>
伏兵出城以㨿險要曉令他道而入若有来援仍誡出城<pc n="lb"/>
將士遥見突厥則速㩀險勿與共戰若知其戰去必莫<pc n="lb"/>
追之但送出境而還使之莫測爾後再宿突厥逹官自<pc n="lb"/>
                    <pb n="10b"/>
相謂曰唐公相貌有異舉止不凡智勇過人天所與者<pc n="lb"/>
前来馬邑我等已大畏之今在太原何可當也且我軰<pc n="lb"/>
無故逺來他又不與我戰開門待我我不能入久而不<pc n="lb"/>
去天必瞋我我以唐公爲人復得天意出兵要我盡死<pc n="lb"/>
不疑不如早去無住取死己亥夜潜遁眀旦城外覘入<pc n="lb"/>
馳報帝曰我知之矣文武官入賀帝曰且莫相賀當為<pc n="lb"/>
諸官召而使之即立自手疏與突厥書曰何所聞而来<pc n="lb"/>
何所見而去自去自来豈非天所為也我知天意故不<pc n="lb"/>
                    <pb n="11a"/>
遣追汝汝知天意亦須同我當今隋國喪亂蒼生困窮若<pc n="lb"/>
不救濟緫為上天所責我今大舉義兵欲寜天下逺迎<pc n="lb"/>
主上還共突厥和親更似開皇之時豈非好事且今日<pc n="lb"/>
陛下雖失可汗之意可汗寜㤀髙祖之恩也若能從我<pc n="lb"/>
不侵百姓征伐所得子女玉帛皆可汗有之必以路逺<pc n="lb"/>
不能深入見與和通坐受寶玩不勞兵馬亦任可汗一<pc n="lb"/>
二便宜任量取中仍命封題署云某唘所司報請云突<pc n="lb"/>
厥不識文字惟重貨財願加厚遺改唘為書帝笑而謂<pc n="lb"/>
                    <pb n="11b"/>
請者曰何不達之深也自頃離亂亡命甚多走胡奔越<pc n="lb"/>
書生不少中國之禮併在諸夷我若敬之彼仍未信如<pc n="lb"/>
有輕慢猜慮愈深古人云屈于一人之下伸于萬人之<pc n="lb"/>
上塞外羣胡何比擬凡庸之一耳且唘之一字未直千<pc n="lb"/>
金千金尚欲與之一字何容有恡此非卿等所及廼遣<pc n="lb"/>
使者馳驛送唘始畢得書大喜其部達官等曰我知唐<pc n="lb"/>
公非常人也果作異常之事隋主前在鴈門人馬甚衆<pc n="lb"/>
我軰攻之竟不敢出太原兵到我等畏之若神皆走還<pc n="lb"/>
                    <pb n="12a"/>
也天将以太原與唐公必當平定天下不如從之以求<pc n="lb"/>
寶物但唐公欲迎隋主共我和好此語不好我不能從<pc n="lb"/>
隋主為人我所知悉若迎来也即忌唐公於我舊怨決<pc n="lb"/>
相誅伐唐公以此喚我我不能去唐公自作天子我則<pc n="lb"/>
從行覔大勲賞不避時熱當日即以此意作書報帝使<pc n="lb"/>
人往還不踰七日使至前日所賀官僚舞蹈稱慶帝開<pc n="lb"/>
書歎息久之曰非有天命此胡寜豈如此但孤為人臣<pc n="lb"/>
須盡節主憂臣辱當未立功欲舉義兵欲戴王室大名<pc n="lb"/>
                    <pb n="12b"/>
自署長惡無君可謂階亂之人非復尊隋之事本慮兵<pc n="lb"/>
行以後突厥南侵屈節連和以安居者不謂今日所報<pc n="lb"/>
更相要逼乍可絶好蕃夷無有從其所勸突厥之報帝<pc n="lb"/>
書也謂使人曰唐公若從我語即宜急報我遣大達官<pc n="lb"/>
往取進止官僚等以帝辭色懔然莫敢咨諌興國寺兵<pc n="lb"/>
知帝未從突厥所請往往偶語曰公若更不從突厥我<pc n="lb"/>
亦不能從公裴寂劉文静等知此議以狀唘聞帝作色<pc n="lb"/>
曰公等並是隋臣方来共事以此勸孤臣節安在裴寂<pc n="lb"/>
                    <pb n="13a"/>
等對曰儻使伊吕得盡誠于桀紂即不為湯武之臣寂<pc n="lb"/>
䓁改以事君不敢拘于小節且今士衆已集所乏者馬<pc n="lb"/>
蕃人未是急須胡馬待之如渴若更遲留恐其有悔帝<pc n="lb"/>
曰事不師古鮮能克成諸賢宜更三思以謀其次六月<pc n="lb"/>
己夘太子與齊王至自河東帝懽甚裴寂等乃因太子<pc n="lb"/>
秦王等入唘請依伊尹放太甲霍光廢昌邑故事廢皇<pc n="lb"/>
帝而立代王興義兵以檄郡縣改旗幟以示突厥師出<pc n="lb"/>
有名以輯夷夏帝曰如此所作可謂掩耳盜鈴事機相<pc n="lb"/>
                    <pb n="13b"/>
廹不得不爾雖失意於後主幸未負於先帝衆議既同<pc n="lb"/>
孤何能易所恨元首叢脞股肱墮哉欷歔不得已裴寂<pc n="lb"/>
等曰文皇傳嗣後主假權楊素亡國䘮家其來漸矣民<pc n="lb"/>
怨神怒降兹禍亂致天之罰理亦其宜於是遣使以衆<pc n="lb"/>
議馳報突厥始畢依㫖即遣其柱國康鞘利級失熱寒<pc n="lb"/>
特勒達官等送馬千疋來太原交市仍許遣兵送帝往<pc n="lb"/>
西京多少惟命康鞘利将至軍司以兵起甲子之日又<pc n="lb"/>
符䜟尚白請建武王所執白旗以示突厥帝曰誅紂之<pc n="lb"/>
                    <pb n="14a"/>
旗牧野臨時所仗未入西郊無容預執冝兼以絳雜半<pc n="lb"/>
續之諸軍矟旛皆放此營壁城壘幡旗四合赤白相映<pc n="lb"/>
若花園開皇初太原童謡云法律存道德在白旗天子<pc n="lb"/>
出東海常亦云白衣天子故隋主恒服白衣毎向江都<pc n="lb"/>
擬於東海常修律令筆削不停并以綵畫五級木壇自<pc n="lb"/>
隨以事道又有桃李子歌曰桃李子莫浪語黄鵠繞山<pc n="lb"/>
飛宛轉花園裏案李為國姓桃當作陶若言陶唐也配<pc n="lb"/>
李而言故云桃花園宛轉屬旌幡汾晉老㓜謳謌在耳<pc n="lb"/>
                    <pb n="14b"/>
忽覩靈騐不勝懽躍帝每顧旗幡笑而言曰花園可爾<pc n="lb"/>
不知黄鵠如何吾當一舉千里以符㝠䜟自爾已後義<pc n="lb"/>
兵日有千餘集焉二旬之間衆得數萬裴寂等唘曰義<pc n="lb"/>
軍漸大宜有司存官僚所統須有肄屬帝曰布衣之士<pc n="lb"/>
或假名竊位孤實将軍居唐大宇近捨于此更欲何求<pc n="lb"/>
裴寂等請進位大将軍以隆府號不乖古今權藉威名<pc n="lb"/>
帝曰卿以二立相期欲孤爲霍光之任威在将軍何關<pc n="lb"/>
大也必須仍舊亦任加之署置府僚長史已下功次取<pc n="lb"/>
                    <pb n="15a"/>
之量能受職裴寂等又請置諸軍并兵士等緫號帝曰<pc n="lb"/>
諸侯三軍春秋所許孤今覇業差擬晉文可作三軍分<pc n="lb"/>
置左右謀簡統帥妙選其人諸軍既是義兵還可呼為<pc n="lb"/>
義士昔周武克殷義士非其薄徳况今未有所克敢忘<pc n="lb"/>
義士者乎太原遼山縣令髙斌㢘拒不從命仍遣使間<pc n="lb"/>
行往江都奏帝舉兵煬帝惡李氏據有太原聞而甚懼<pc n="lb"/>
乃𠡠東都西京嚴為備禦西河不時送欵帝曰遼山守<pc n="lb"/>
株未足為慮西河繞山之路當吾行道不得留之六月<pc n="lb"/>
                    <pb n="15b"/>
甲申乃命大郎二郎率衆取之除程命賫三日之糧時<pc n="lb"/>
文武官人並未署置軍中以次第呼太子秦王為大郎<pc n="lb"/>
二郎焉臨行帝語二兒曰爾等少年未之更事先以此<pc n="lb"/>
郡觀爾所為人具爾瞻咸宜勉力大郎二郎跪而對曰<pc n="lb"/>
兒等早䝉𢎞訓禀教義方奉以周旋不敢失墜家國之<pc n="lb"/>
事忠孝在焉故從嚴令事須稱㫖如或有違請先軍法<pc n="lb"/>
帝曰爾曹能爾吾復何憂于時義師初會未經講閱大<pc n="lb"/>
郎等慮其不攻以軍法為言三軍聞者人皆自肅兵向<pc n="lb"/>
                    <pb n="16a"/>
西河大郎二郎在路一同義士等其甘苦齊其休息風<pc n="lb"/>
塵警急身即前行民間近道果菜已上非買不食義士<pc n="lb"/>
有竊取者即遣求主為還價亦不詰所竊之人路左有<pc n="lb"/>
長老或進蔬食壺漿者重傷其意非共所見軍人等同<pc n="lb"/>
分未嘗獨受如有牛酒饋遺案輿来者勞而遣之曰此<pc n="lb"/>
隋法也吾不敢頗慮前人有限遂為終日不食以謝之<pc n="lb"/>
於是将士見而感恱人百其勇至西河城下大郎二郎<pc n="lb"/>
不甲親往喻之城外欲入城人無問男女小大並皆放<pc n="lb"/>
                    <pb n="16b"/>
入城内既見義軍寛容至此咸思奔赴唯有郡丞髙徳<pc n="lb"/>
儒執迷不反己丑以兵臨之飛梯纔進衆皆争上郡司<pc n="lb"/>
法書佐朱知瑾等從城上引兵而入執徳儒以送軍門<pc n="lb"/>
徳儒即隋之見鸞人也大郎二郎等數之曰卿逢野鳥<pc n="lb"/>
謬道見鸞佞惑隋侯以為祥瑞趙髙指鹿為馬何相似<pc n="lb"/>
哉義兵今奨王室理無不殺趙髙之軰仍命斬焉自外<pc n="lb"/>
不戮一人秋毫不犯往還九日西河遂定師歸帝聞喜<pc n="lb"/>
曰以此用兵天下横行可也是日即定入關之䇿癸巳<pc n="lb"/>
                    <pb n="17a"/>
以世子爲隴西公為左領軍大都督左三綂軍等𨽻焉<pc n="lb"/>
二郎為燉煌公爲右領軍大都督右三統軍等𨽻焉世<pc n="lb"/>
子乃為太原郡守命裴寂劉文静為大将軍府長史司<pc n="lb"/>
馬以殷開山劉正會温大雅唐儉權𢎞夀盧階思徳平<pc n="lb"/>
武士彠等為掾屬記室叅左等官以鷹揚王長階姜寶<pc n="lb"/>
誼揚毛京兆長孫順徳竇琮劉𢎞基等分為左右統軍<pc n="lb"/>
副統軍自外文武職員隨才詮用其平旦有僧俗姓李<pc n="lb"/>
氏獲白雀而獻之至日未時又有白雀来止帝牙前樹<pc n="lb"/>
                    <pb n="17b"/>
上左右復捕獲焉眀旦有紫雲見于天當帝所坐䖏移<pc n="lb"/>
時不去既而欲𣪚變為五色皆若龍獸之象如此三朝<pc n="lb"/>
百姓咸見文武謁賀帝皆抑而不受丙申突厥柱國康<pc n="lb"/>
鞘利等并馬而至舍之扵城東興國元壇鞘利見老君<pc n="lb"/>
尊容皆拜道士賈昴見而謂同郡溫彦将曰突厥来詣<pc n="lb"/>
唐公而先謁老君可謂不失尊卑之次非天所遣此軰<pc n="lb"/>
寜知禮乎丁酉帝引康鞘利等禮見於晉陽宫東門之<pc n="lb"/>
側舍受始畢所送書信帝為貌恭厚加饗賄鞘利等大<pc n="lb"/>
                    <pb n="18a"/>
恱退相謂曰唐公見我蕃人尚能屈意見諸華夏情何<pc n="lb"/>
可論敬人者人皆敬愛天下敬愛必爲人主我等見之<pc n="lb"/>
人不覺自敬從此以後帝毎見鞘利等愈加敬畏不失<pc n="lb"/>
蕃臣之禮其馬千疋唯市好者而取其半義士等咸自<pc n="lb"/>
出物請悉買之帝曰彼馬如羊方来不已吾恐爾軰不<pc n="lb"/>
能買之胡人貪利無厭其欲少買且以見貧示其非急<pc n="lb"/>
扵馬吾當共之貢市不用爾物毋為廹役自費家財已<pc n="lb"/>
而髙陽郡靈夀賊帥郄士陵以其黨數千人欵附即授<pc n="lb"/>
                    <pb n="18b"/>
鎮東将軍封燕郡公仍置鎮東府具補僚屬以招撫山<pc n="lb"/>
東郡縣乙巳康鞘利等還蕃乃命司馬劉文静報使並<pc n="lb"/>
取其兵静辭帝私誡之曰胡兵相送天所遣来敬順天<pc n="lb"/>
心欲存民命突厥多来民無存理數百之外無所用之<pc n="lb"/>
所防之者恐武周引為邊患又胡馬牧放不煩粟草取<pc n="lb"/>
其聲勢以懐逺人公宜體之不須多也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="19a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐創業起居注卷上<pc n="lb"/>
<pb n="19b"/>
                </p>
<p>
</p>
  </div>
<div>
                <head>唐創業起居注卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>唐創業起居注卷中<pc n="　"/>
                    <pc n="　"/>
                    <pc n="　"/>唐<pc n="　"/>温大雅<pc n="　"/>撰<pc n="lb"/>
起自太原至京城凡一百二十六日<pc n="lb"/>
秋七月壬子以四郎元吉為太原郡守留守晉陽宫文<pc n="lb"/>
武後事並委焉義師欲西入闗移營於武徳南癸丑将<pc n="lb"/>
引帝立軍門仗白旗而大號誓衆文曰夫天地定位否<pc n="lb"/>
泰迭其盛衰日月著眀虧昃貶其貞滿惟神莫測尚乃<pc n="lb"/>
盈虚矧兹王道能無悔恡克先帝世炎漢商周撥亂乘<pc n="lb"/>
                    <pb n="1a"/>
乾多歴年所厥嗣墜緒時屬艱危則其股肱宰衡藩屏<pc n="lb"/>
親戚戮力同奨推心翼戴顛或可扶糺合而奔官守惡<pc n="lb"/>
不可救廢放而安宗社伊霍桓文並其人也率爾踵武<pc n="lb"/>
代有其事布在方䇿可得而言日者蒼精云謝炎運将<pc n="lb"/>
唘上天眷命屬乎隋室於是我髙祖文皇帝以后父之<pc n="lb"/>
尊周親入相豹變陕左龍飛漢東誅尉逈扵韓魏則神<pc n="lb"/>
鉦遏響剿王謙於巴蜀則靈山斯鏤四罪咸服九有樂<pc n="lb"/>
推經綸帷幄之間揖讓巖廊之内造我區夏不更朞月<pc n="lb"/>
                    <pb n="1b"/>
舜禹以来受終未有如斯之易者以故臨朝恭已庶績<pc n="lb"/>
爲心親覽萬㡬平章百姓兢兢慎于馭朽翼翼懼於烹<pc n="lb"/>
鮮齊六合爲一家等黔黎于赤子有陳不率殄虐政於<pc n="lb"/>
江湖獯醜相屠降封虜于沙漠其吊民也如彼其和戎<pc n="lb"/>
也若兹𣪚馬牛於山林鑄劍㦸為農器求瘼恤隠訟息<pc n="lb"/>
刑清輕徭薄賦家給人足倉庫流衍於里閭職貢委輸<pc n="lb"/>
于帑蔵豈獨水衡貫朽常平粟紅而已哉加以愛民治<pc n="lb"/>
國節用而敦本深根固蒂因河而踐華肆覲朝宗止于<pc n="lb"/>
                    <pb n="2a"/>
京邑元覽縱觀弗踰岐下遐邇叶和内外禔福愷澤洋<pc n="lb"/>
溢休祥紹至一世之氓咸頼仁夀二紀之治可謂隆平<pc n="lb"/>
揚搉往初歴選前辟詩書所羙莫之能尚然聖人千慮<pc n="lb"/>
失於知子以正萬國輕易元良廢守器之長立不才之<pc n="lb"/>
庶兆亂之萌於是乎在異哉今上之行己也獨智自賢<pc n="lb"/>
安忍忌刻拓狂悖為混沌茍鴆毒為恣雎飾非好佞拒<pc n="lb"/>
諌信讒敵怨誠良仇讐骨肉巡幸無度窮兵極武喜怒<pc n="lb"/>
不恒親離衆叛御河導洛肆舳艫而達江馳道縁邊徑<pc n="lb"/>
                    <pb n="2b"/>
長城而傍海離宫别舘之所在車轍馬跡之所向咸塹<pc n="lb"/>
山而陻谷畢結瑤而搆瓊遼水屢征殱丁壮扵億兆伊<pc n="lb"/>
谷轉輸斃老幼扵百萬禽荒罄於飛走蠶食窮於水陸<pc n="lb"/>
征稅盡於重歛民力殫於勞止十分天下九為盜賊荆<pc n="lb"/>
棘旅于闕廷犲狼充於道路帶牛佩犢輟耕者連孤竹<pc n="lb"/>
而㓂潢池鋤耰棘矜大呼者聚萑蒲而起芒澤青羌白<pc n="lb"/>
狄剽夷道而<hi>闕</hi>
                    <pc n="lb"/>
                    <pc n="　"/>黄巾赤眉屠閭左而竊號曝骸如莽<pc n="lb"/>
僵尸若麻敵國滿畫鷁之舟胡越繞和鸞之轂四海波<pc n="lb"/>
                    <pb n="3a"/>
振而氷泮五嶽塵飛而土崩踞積薪以待然鉗衆口而<pc n="lb"/>
寄坐明眀皇祖貽厥無人赫赫宗隋滅爲亡國某以庸<pc n="lb"/>
虚謬䝉嘉恵承七葉之餘慶資五世之克昌遂得地臣<pc n="lb"/>
戚里家稱公室典驍衛之禁兵守封唐之大宇義無坐<pc n="lb"/>
觀綴旒之絶不舉勤王之師茍利社稷専之可也廢昏<pc n="lb"/>
立眀敢遵故實今便興甲晉陽奉尊代邸掃定咸雒集<pc n="lb"/>
寜㝢縣放後主于江都復先帝之鴻績固配天于圜寝<pc n="lb"/>
存司牧於蒼生豈謂一朝言及於此事不獲已追増感<pc n="lb"/>
                    <pb n="3b"/>
欷凡厥士民義旅豪傑敏究時難曉達權謀家怨國恥<pc n="lb"/>
雪乎今日從我同盟無為貳志有渝此盟神其殛之仍<pc n="lb"/>
命以此誓辭檄喻所在郡縣并命檄書勿得因循妄論<pc n="lb"/>
軍勢帝性簡質大度豁如前代自矜逺嫌之事皆以恕<pc n="lb"/>
實行之不爲欺紿自然反經合義妙盡機權類皆如此<pc n="lb"/>
其義士等各以名到先後為次第汎加宣恵綏徳二尉<pc n="lb"/>
官帝謂行之等曰吾未特為此官示宣行恵知綏撫以<pc n="lb"/>
徳使逺者知有征無戰見我心焉是夕次於清源牧馬<pc n="lb"/>
                    <pb n="4a"/>
置營皆據髙險老弱樵採丁壮休息虞候覘守之地飛<pc n="lb"/>
鳥不通勿論人也帝乃將世子及敦煌公等率家僮十<pc n="lb"/>
數廵行營幕次比器仗精粗坐卧飲食糧禀升斗馬驢<pc n="lb"/>
饑飽逮乎僕𨽻皆親閱之如有不周即令從人借助亦<pc n="lb"/>
不責所屬典司顧謂二児曰天下神器聖人大寶非符<pc n="lb"/>
命所屬大功濟世不可妄居所以納揆試艱虞登帝位<pc n="lb"/>
櫛風沭雨夏㑹諸侯自時厥後膺圖甚衆啓基創業未<pc n="lb"/>
有無功而得帝王者也吾生自公宫長于貴戚牧州典<pc n="lb"/>
                    <pb n="4b"/>
郡少年所為晏樂從容懽娛事極饑寒賤役見而未經<pc n="lb"/>
險阻艱難聞而不冒在茲行也並欲備嘗如弗躬親恐<pc n="lb"/>
違天㫖爾等從吾勿欲懈怠今欲不言而治故無所尤<pc n="lb"/>
庶愚者恱我寛容智者慙而改過世子及敦煌公請曰<pc n="lb"/>
經綸機務一日萬端取决英謩四方輻湊麾下驅馳兒<pc n="lb"/>
等承之自餘常事請付司存巨細以聞恐疲神思又慮<pc n="lb"/>
将佐等不被委任頗以自疑帝曰是何言與是何言與<pc n="lb"/>
華夷不附爵賞不行吾之責也摧鋒蹈刅斬将搴旗爾<pc n="lb"/>
                    <pb n="5a"/>
之務也深溝髙壘談笑從容将吏之逸也吾憂責爾急<pc n="lb"/>
於務逸樂推下功名與之賢自當内省不賢吾無所愧<pc n="lb"/>
然晉陽從我可謂同心之人俱非致命之士漢初有蕭<pc n="lb"/>
曺而無爾軰今我有爾軰而無蕭曺天道平分乃復如<pc n="lb"/>
是行矣自愛吾知爾懐自是以後記室奉命宣㫖稱教<pc n="lb"/>
部伍間事給付一物軍書羽檄賞罸科條接撫初附慰<pc n="lb"/>
恱逺近帝或口陳事緒手疏意謂發言折中下筆當理<pc n="lb"/>
非奉進㫖所司莫能裁答義旗之下毎日千有餘人請<pc n="lb"/>
                    <pb n="5b"/>
賞論勲告寃申屈附文希㫖百計千端来衆如雲觀者<pc n="lb"/>
如堵帝處斷若流甞無疑滯人人得所咸盡懽心皆嘆<pc n="lb"/>
神眀謂為天下主也壬寅遣通議大夫張綸等率師經<pc n="lb"/>
略稽胡離石龍泉文成等諸郡丙辰至于西河引見民<pc n="lb"/>
庶等禮敬耆老哀撫煢獨賑貸窮困擢任賢能平章獄<pc n="lb"/>
訟日昃而罷罔有所遺顧謂左右曰向之五條惟皇要道<pc n="lb"/>
聰眀文思以之建極孤所以自强不息為義兵之先聲<pc n="lb"/>
也仍自注授老人七十已上通議朝請朝𣪚三大夫等<pc n="lb"/>
                    <pb n="6a"/>
官教曰乞言将智事屬髙年耄耋杖郷禮宜優異老人<pc n="lb"/>
等年餘七十匍匐壘壁見我義旗懽踰擊壤筋力之禮<pc n="lb"/>
知不可為肉帛之資慮其多闕式加榮秩以賙其養節<pc n="lb"/>
級並如前授自外當土豪雋以資除授各有差官之大<pc n="lb"/>
小並帝自手注量才叙効咸得厥宜口問功能筆不停<pc n="lb"/>
輟所司唯給告身而已爾後遂為恒式帝特善書工而<pc n="lb"/>
且疾真草不拘常體而草跡韶媚可愛嘗一日注授千<pc n="lb"/>
許人官更案遇得好紙走筆若飛食頃而訖得官人等<pc n="lb"/>
                    <pb n="6b"/>
不敢取告符乞寶神筆之跡遂各分所授官名而去乙<pc n="lb"/>
丑張綸等下離石郡其太守楊子崇為亂兵所害崇即<pc n="lb"/>
後主從弟也頗有學識性理帝甚惜之崇性怯而無謨<pc n="lb"/>
故及於難入自雀䑕谷次于靈石縣壬戌霖雨甚頓營<pc n="lb"/>
於賈胡堡去霍邑五十餘里此縣西北抗汾水東拒霍<pc n="lb"/>
太山守險之衝是為襟帶西京留守代王遣驍将獸牙郎<pc n="lb"/>
将宋老生率精兵二萬拒守又遣左武候大将軍屈突通<pc n="lb"/>
将遼東兵及驍果等數萬餘人據河東與老生相影響<pc n="lb"/>
                    <pb n="7a"/>
仍命臨汾以東諸郡所在軍民城守並隨便受老生屈<pc n="lb"/>
突等徵發帝聞而笑曰億兆離心此何為也老生乳臭<pc n="lb"/>
未知師老之謀屈突膽薄嘗無曲突之慮自防輕敵二<pc n="lb"/>
子有之閫外相時俱非其事且屈突嘗破𤣥感時人謂<pc n="lb"/>
其能兵老生數勝羣盜自許堪當勍敵無識之徒因相<pc n="lb"/>
謟附謂其必能制我不遣援兵我若緩以持之彼必以<pc n="lb"/>
吾為怯出其不意不過一兩月間並當擒之吾無憂也<pc n="lb"/>
于時秋霖未止道路泥深帝乃命府佐沈叔安崔善為<pc n="lb"/>
                    <pb n="7b"/>
等間遣羸兵往太原更運一月糧以待開霽甲子有白<pc n="lb"/>
衣野老自云霍太山遣来詣帝請謁帝𢎞達至理不語<pc n="lb"/>
神怪逮乎佛道亦以致疑未之深信門人不敢以聞此<pc n="lb"/>
老乃伺帝行營路左拜見帝戲謂之曰神本不測卿何<pc n="lb"/>
得見卿非神類豈共神言野老對曰某事山祠山中聞<pc n="lb"/>
語遣語大唐皇帝云若往霍邑冝東南傍山取路八月<pc n="lb"/>
初雨止我當為帝破之可為吾立祠廣也帝試遣案行<pc n="lb"/>
傍山向霍邑道路雖峻兵枉行而城中不見若取大路<pc n="lb"/>
                    <pb n="8a"/>
去縣十里城上人即遙見兵来帝曰行逢滯雨人多疲<pc n="lb"/>
濕甲仗非精何可令人逺見且欲用權譎難為之朽山<pc n="lb"/>
神示吾此路可謂指蹤雨霽有徴吾從神也然此神不<pc n="lb"/>
欺趙襄子亦應無負於孤顧左右笑以為樂丙寅突厥<pc n="lb"/>
始畢使達官級失特勒等先報已遣兵馬上道計日當<pc n="lb"/>
至帝曰地名賈胡知胡将至天其假吾此胡以成王業<pc n="lb"/>
也己巳榮陽賊帥李宻遣使送欵致書請與帝合從帝<pc n="lb"/>
大恱謂大郎二郎等曰桀賊南柔强胡北附所憂此軰<pc n="lb"/>
                    <pb n="8b"/>
今並歸心主上志在過江京都憂死不暇天下可傳檄<pc n="lb"/>
而定何樂如之初李宻與楊𤣥感同逆感誅而宻亡命<pc n="lb"/>
投東郡賊帥翟讓讓知宻是蒲山公之子頗讀漢書納<pc n="lb"/>
而禮之推為謀主宻以百姓饑弊說来據洛口倉屯守<pc n="lb"/>
武牢之險宻自復舊封為魏公號翟讓為司徒公讓所<pc n="lb"/>
部兵並齊濟間漁獵之手善用長槍華騶龍廐細馬所<pc n="lb"/>
向江都者多為讓所劫故其兵銳扵他賊加以宻是逃<pc n="lb"/>
刑之人同守衝要隋主以李氏當王又有桃李之歌謂<pc n="lb"/>
                    <pb n="9a"/>
宻應扵符䜟故不敢西顧尤加憚之宻雖為讓所推恐<pc n="lb"/>
其圖已恭儉自勵布衣蔬食所居之室積書而已子女<pc n="lb"/>
珍玩一無所取賑貸貧乏敬禮賓客故河汴間絶糧之<pc n="lb"/>
士多往依之宻又形儀𦕈小讓弗之忌遂謀殺讓而并<pc n="lb"/>
其衆宻以煬帝不来翟讓已死坐對敖倉便有自矜之<pc n="lb"/>
志作書與帝以天下爲己任屢有大言其書多不録大<pc n="lb"/>
略云欲帝為盟津之㑹殪商辛於牧野執子嬰於咸陽<pc n="lb"/>
其㫖以殺後主執代王為意帝覽書抵掌謂所親曰<pc n="lb"/>
                    <pb n="9b"/>
宻誇誕不達天命適所以為吾拒東都之兵守成臯之<pc n="lb"/>
扼更覔韓彭莫如用宻宜卑辭推奨以驕其志使其不<pc n="lb"/>
虞於我得入闗據蒲津而屯永豐阻崤函而臨伊洛東<pc n="lb"/>
㸔羣賊鷸蚌之勢吾然後為秦人之漁父矣記室承㫖<pc n="lb"/>
報密書曰頃者崐山火烈海水羣飛赤縣邱墟黔黎塗<pc n="lb"/>
炭布衣戍卒耰鋤棘矜爭帝圖王狐鳴蠭起翼翼京洛<pc n="lb"/>
强弩圍城膴膴周原僵屍滿路主上南廵泛膠舟而忘<pc n="lb"/>
返匃奴北熾将被髪於伊川輦上無虞羣下結舌大盜<pc n="lb"/>
                    <pb n="10a"/>
移國莫之敢指忽焉至此自貽伊戚七百年之基窮於<pc n="lb"/>
二世周齊以往書契以還邦國淪胥未有如斯之酷者<pc n="lb"/>
也則我髙祖之業㡬墜於地吾雖庸劣幸承餘緒出為<pc n="lb"/>
八使入典八屯位未為髙足成非賤素飡當世<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俛叨<pc n="lb"/>
榮從容平勃之間誰云不可但顛而不扶通賢所責主<pc n="lb"/>
憂臣辱無義徒然等袁公而流涕極賈生之慟哭所以<pc n="lb"/>
仗旗投袂大㑹義兵綏撫河朔和親蕃塞共匡天下志<pc n="lb"/>
在尊隋以弟見機而作一日千里雞鳴起舞豹變先鞭<pc n="lb"/>
                    <pb n="10b"/>
御宇當塗聿来中土兵臨郏鄏将觀周鼎營屯敖倉酷<pc n="lb"/>
似漢王前遣簡書屈為唇齒今辱来㫖莫我肯顧天生<pc n="lb"/>
蒸民必有司牧當今為牧非子而誰老夫年踰知命願<pc n="lb"/>
不及此欣戴大弟攀鱗附翼惟冀早膺圖籙以寜兆庶<pc n="lb"/>
宗盟之長屬籍見容復封于唐斯足榮矣殪商辛扵牧<pc n="lb"/>
野所不忍言執子嬰扵咸陽非敢聞命汾晉左右尚須<pc n="lb"/>
安輯盟津之㑹未暇卜期今日鑾輿南幸恐同永嘉之<pc n="lb"/>
勢顧此中原鞠為茂草興言感歎實疚扵懐脫知動静<pc n="lb"/>
                    <pb n="11a"/>
遲數貽報未面虚襟用增勞軫名利之地鋒鏑縱横深<pc n="lb"/>
慎埀堂勉茲鴻業宻得帝書甚恱示其部下曰唐公見<pc n="lb"/>
推天下不足定也遂注意東都無心外略劉文静之使<pc n="lb"/>
蕃也来遲而突厥兵馬未至時有流言者云突厥欲與<pc n="lb"/>
武周南入乗虚掩襲太原帝集文武官人及大郎二郎等<pc n="lb"/>
而謂之曰以天賛我而言應無此勢以人事見機而𤼵<pc n="lb"/>
無有不為此行遣吾當突厥武周之地何有不来之理<pc n="lb"/>
諸公意謂何議者以老生突厥相去不遥李宻譎誑奸<pc n="lb"/>
                    <pb n="11b"/>
謀難測突厥見利則行武周事胡者也太原一都之㑹<pc n="lb"/>
義兵家屬在焉愚夫所慮伏聽教㫖帝顧謂大郎二郎<pc n="lb"/>
等曰爾軰如何對曰武周位極而志滿突厥少信而貪<pc n="lb"/>
利外雖相附内實相猜突厥必欲逺離太原寜肯近亡<pc n="lb"/>
馬邑武周悉其此勢必未同謀又朝廷既聞唐國舉兵<pc n="lb"/>
憂虞不暇京都留守特畏義旗所以驍将精兵鱗次在<pc n="lb"/>
近今若却還諸軍不知其故更相恐動必有變生營之<pc n="lb"/>
内外皆為勍敵於是突厥武周不謀同至老生屈突追<pc n="lb"/>
                    <pb n="12a"/>
奔競来進闕圖南退窮自北還無所入往無所之畏溺<pc n="lb"/>
先沉近于斯矣且今来禾菽被野人馬無憂坐足有糧<pc n="lb"/>
行即得衆李宻戀于倉米未遑逺畧老生輕躁破之不<pc n="lb"/>
疑定業取威在茲一决諸人保家愛命所謂言之者也<pc n="lb"/>
児等捐軀力戰可謂行之者也耕織自有其人請無他<pc n="lb"/>
問雨罷進軍若不殺老生而取霍邑兒等敢以死謝帝<pc n="lb"/>
喜曰爾謀得之吾其決矣三占從二何籍輿言懦夫之<pc n="lb"/>
徒㡬敗乃公事耳丙子太原運糧人等至八月己夘霖<pc n="lb"/>
                    <pb n="12b"/>
止帝指霍太山而言曰此神之語信而有徵封内名山<pc n="lb"/>
禮許諸侯有事乃命所部鄉人設祠致祭焉庚辰命諸<pc n="lb"/>
軍曝行装整鎧仗辛巳且發引取傍山道而趍霍邑七<pc n="lb"/>
十餘里初行霧甚俄而秋景澄眀帝謂大郎二郎曰今日<pc n="lb"/>
之行在卿兩将景色如此天似為人唯恐老生怯而不<pc n="lb"/>
戰閉門城守其若之何大郎二郎唘帝曰老生出自寒<pc n="lb"/>
微勇而無智討捕小盜頗有聲名今来居此必當大䝉<pc n="lb"/>
賞勞若不出戰死在不疑䡖騎挑之無憂不出如其固<pc n="lb"/>
                    <pb n="13a"/>
守便可誣其相引謬為誠節彼無識解不知逺大為其<pc n="lb"/>
左右體悉凡庸羣小相猜自成疑阻無妨密相表奏不<pc n="lb"/>
廢傳首京都小慧之人思此觧事以此量之来戰不惑<pc n="lb"/>
帝曰老生不能逆戰賈胡吾知無能為也爾等籌之妙<pc n="lb"/>
盡其實是日未時帝将麾下左右輕騎數百先到霍邑<pc n="lb"/>
城東去五六里以待步兵至方欲下營且遣大郎二郎<pc n="lb"/>
各将數十騎逼其城行視戰地帝分所将人為十數隊<pc n="lb"/>
廵其城東南而向西南往往指麾似若安營而攻城者<pc n="lb"/>
                    <pb n="13b"/>
仍遣殷開山急追馬歩等後軍老生在城上遙見後軍<pc n="lb"/>
欲來真謂逼其城置營乃從南門東門兩道引兵而出<pc n="lb"/>
衆将三萬許人帝慮其背城不肯逺闘乃部勒所将騎<pc n="lb"/>
兵馬左右軍大郎領左軍擬屯其東門二郎将右軍擬<pc n="lb"/>
斷其南門之路仍命小縮偽若避之既而老生見帝兵<pc n="lb"/>
却謂為畏己果引兵更前去城里餘而陣殷開山等所<pc n="lb"/>
追歩兵前軍統到方陣以當老生中軍後軍相續而至<pc n="lb"/>
未及戰帝命大郎二郎依前部分馳而向門義兵齊呼<pc n="lb"/>
                    <pb n="14a"/>
而前紅塵暗合皷未及動鋒刅已交響若山崩城樓皆<pc n="lb"/>
振帝乃傳言已斬宋老生所部衆聞而大亂捨仗而走<pc n="lb"/>
争奔所出之門門已大郎二郎先所屯守懸門不發老<pc n="lb"/>
生取入不得城上人下䋲引之老生攀䋲欲上去地丈<pc n="lb"/>
餘軍頭盧君諤所部人等跳躍及而斬之傳首詣帝於<pc n="lb"/>
是兵隨所向奮擊禁不可止數里之間血流蔽地僵屍<pc n="lb"/>
相枕日欲将落帝見戰士心銳仍命登城時無攻具肉<pc n="lb"/>
薄而上自申至酉遂平霍邑帝視戰地愴然謂左右曰<pc n="lb"/>
                    <pb n="14b"/>
河東已来孤之所使百姓見義旗有誠節老生所逼至<pc n="lb"/>
于塗炭亂兵之下善惡不分火燒崐山誰論玉石無妨<pc n="lb"/>
死人之内大有赤心於我者也取来不得及此戰亡生<pc n="lb"/>
未被知没有餘恨静而思之良深痛惜從今已去當以<pc n="lb"/>
文徳来之不復用兵戈矣其破霍邑攻戰人等有勲者<pc n="lb"/>
並依格賞受事不踰曰惟有徒𨽻一色勲司疑請教曰<pc n="lb"/>
義兵取人山藏海納逮乎徒𨽻亦無棄者及著勲績所<pc n="lb"/>
司致疑覽其所請可為太息豈有矢石之間不辨貴賤<pc n="lb"/>
                    <pb n="15a"/>
庸勲之次便有等差以此論功将何以勸黥而為王亦<pc n="lb"/>
何妨也賞宜從重吾其與之諸部曲及徒𨽻征伐有功<pc n="lb"/>
勲者並從本色勲授壬午帝引霍邑城内老生文武長<pc n="lb"/>
㓜見而勞之曰老生之外孤無所咎縱卿不誠于孤<pc n="lb"/>
亦當以赤心相仰乃節級授官與元從人齊等其丁壮<pc n="lb"/>
勝兵者即遣從軍配左右領軍大都督還取其同色同<pc n="lb"/>
黨自相綂䖏之不為疑異俘降之徒不勝喜躍欣若再<pc n="lb"/>
生其有闗中人欲還者即授五品𣪚官放還内外咸恱<pc n="lb"/>
                    <pb n="15b"/>
咸思報効仍命葬宋老生以本官之禮自是以後未歸<pc n="lb"/>
附者無問郷村堡塢賢愚貴賤咸遣書招慰之無有不<pc n="lb"/>
至其来詣軍者帝並節級授朝𣪚大夫以上官至于逸<pc n="lb"/>
民道士亦請効力教曰義旗撥亂庶品来蘇類聚羣分<pc n="lb"/>
無思不至乃有出自青溪逺辭丹竈就人間而齊物從<pc n="lb"/>
戎馬以同塵咸願解巾負茲覊鞢雖欲勿用重違其請<pc n="lb"/>
逸民道士等誠有可嘉並依前授人或以授官太髙諌<pc n="lb"/>
帝者帝曰不恡爵賞漢氏以興比屋可封唐之盛徳吾<pc n="lb"/>
                    <pb n="16a"/>
方稽古敢不遵行天下之利義無獨饗率土皆貴于我<pc n="lb"/>
豈不益尊乎且皇隋敗壊各歸於此鴈門解圍之効東<pc n="lb"/>
都援臺之勲在難即許授大夫免禍則惟加小尉所以<pc n="lb"/>
士無鬪志将有墮心版蕩分崩至于今日覆車眀鑒誰<pc n="lb"/>
敢効尤然亦使外寇覬覦之徒嘗授無過此也又加官<pc n="lb"/>
慰撫何如用兵殺戮好生任賞吾覺其優當以不日而<pc n="lb"/>
定天下非卿等小見所及丙戌入臨汾郡勞撫任用郡<pc n="lb"/>
内官民一如霍邑庚寅宿于絳郡西北之皷山此山帝<pc n="lb"/>
                    <pb n="16b"/>
為討捕大使時舊停營所故逗而宿焉去絳十餘里絳<pc n="lb"/>
城不下是日曉鼓山西北有大浮雲色或紫或赤似華<pc n="lb"/>
盖樓闕之形須㬰有暴風吹来向營而臨帝所居帳上<pc n="lb"/>
帝指絳城而謂傍侍曰風雲如此見從彼何不達之甚<pc n="lb"/>
仍命厨人眀日下城而後進食辛夘帝觀兵于絳城将<pc n="lb"/>
士等争欲先登因而縱上自夘及巳遂取之而食於正<pc n="lb"/>
平縣令李安逺之宅通守陳叔達己下面縳請罪並捨<pc n="lb"/>
而不問待之如初餘依臨汾郡部分癸巳至于龍門縣<pc n="lb"/>
                    <pb n="17a"/>
劉文静康鞘利等来自北蕃突厥五百人馬二千疋從<pc n="lb"/>
鞘利等至帝喜其兵少而來遲藉之以闗隴謂劉文静<pc n="lb"/>
曰吾已及河突厥始至馬多人少甚惬本懐先是帝使<pc n="lb"/>
時于此縣界見河水清皇太子又于此界獲元狐扵往<pc n="lb"/>
縣西南宴見鞘利并與縣内道俗等叙舊極懽丙申至汾<pc n="lb"/>
隂遣書招馮翊賊帥孫華華所部强兵至餘數千積年<pc n="lb"/>
刼掠非常富實濼水以北莫敢當之帝書到華喜而從<pc n="lb"/>
命己亥進營停于壺口分遣諸軍問津水濱之人具舟<pc n="lb"/>
                    <pb n="17b"/>
争進日有數百仍署水軍焉辛丑太原獲青石龜形文<pc n="lb"/>
有丹書四字曰李治萬世齊王遣使獻之翠石丹文天<pc n="lb"/>
然映徹上方下銳宛若龜形神工器物見者咸驚竒異<pc n="lb"/>
帝初弗之信也乃令水漬磨以騐之所司浸而經宿久<pc n="lb"/>
磨其字愈更鮮眀於是内外畢賀帝曰上天眀命貺以<pc n="lb"/>
萬吉恭承休祉須安萬方孤以寡徳寜堪預此既為人<pc n="lb"/>
下不容以之頒告宜以少牢祀石龜而爵送龜人用彰<pc n="lb"/>
休慶是日又有獲嘉禾而獻者教曰嘉禾為瑞聞諸往<pc n="lb"/>
                    <pb n="18a"/>
䇿逮乎唐氏世有兹祥放勛獲之於前叔虞得之于後<pc n="lb"/>
孤今糺合復逢靈貺出自興平來因善樂休徴偉兆何<pc n="lb"/>
其羙與顧循虚薄未堪當此呈形之䖏須表天休送嘉<pc n="lb"/>
禾人興平孔善樂宜授朝𣪚大夫以旌嘉應壬寅孫華<pc n="lb"/>
率其腹心輕騎數十至自郃陽華年餘弱冠言容質直<pc n="lb"/>
帝見而輕之華毎殷勤誠欵請先立効帝乃厚加撫遇<pc n="lb"/>
甚得其情謂華曰卿能渡河逺来相見吾當貴卿不減<pc n="lb"/>
鄧仲華也關中卿軰不少名並劣卿卿今率先從我羣<pc n="lb"/>
                    <pb n="18b"/>
雄當相繼而至於是拜華左光祿大夫封武郷縣公加<pc n="lb"/>
馮翊郡守從其来者仍委華以次授官頒賜各有差仍<pc n="lb"/>
命華先濟為西道主人華大恱而去仍命左右統軍王<pc n="lb"/>
長諧劉𢎞基并左領軍大都督府長史陳演夀等率師<pc n="lb"/>
次華而渡據河西㟁以待大兵九月乙夘張綸自離石<pc n="lb"/>
道下龍泉文城等郡獲文城太守莘公鄭元璹送焉帝<pc n="lb"/>
見元璹釋而遣之初王長諧劉𢎞基陳演夀之濟河也<pc n="lb"/>
帝誡之曰屈突通今在河東精兵不少相去五十餘里<pc n="lb"/>
                    <pb n="19a"/>
而不敢来足騐人情不為之用然通雖不武乆在戎行<pc n="lb"/>
守法懼罪終無坐位不妨伺便時相邀襲宜為之備以<pc n="lb"/>
折要衝通若不入闗河東自然歸我分兵向彼我即擊<pc n="lb"/>
其河東通若全兵守城卿宜絶其橋道可謂前扼其喉<pc n="lb"/>
後撫其背首尾相救非通所堪若不走之必成擒矣吾<pc n="lb"/>
且按兵觀其進退至是通聞孫華導長諧等渡河果遣<pc n="lb"/>
獸牙郎将桑顯和率驍果精騎數千人夜馳掩襲長諧<pc n="lb"/>
等軍營諧及孫華等奉教備預故並覺之伺和赴營設<pc n="lb"/>
                    <pb n="19b"/>
伏分擊應時摧𣪚追奔至扵飲馬泉斬首獲生略以千<pc n="lb"/>
計顯和走入河東城僅以身免仍撤斷蒲津橋帝聞而<pc n="lb"/>
謂官屬曰屈突遣兵此行事不獲已今若進逼圍之必<pc n="lb"/>
不敢出使劉𢎞基孫華等至闗門斷其行路然後吾於<pc n="lb"/>
壺口朝服濟河利渉大川斯之謂矣戊午帝親率諸軍<pc n="lb"/>
圍河東郡分遣大郎二郎長史裴寂勒兵各守一面帝<pc n="lb"/>
登城東原上西望城内所為屈突果不敢出兵閉門自<pc n="lb"/>
守城髙甚峻不易可攻帝觀義士等志試遣登之南面<pc n="lb"/>
                    <pb n="20a"/>
千餘人應時而上時值雨甚帝命旋師軍人既得上城<pc n="lb"/>
遂不時速下帝曰屈突宿衛舊人解安陣隊野戰非其<pc n="lb"/>
所長嬰城善爲捍禦我師常勝人必輕之驍鋭先登恐<pc n="lb"/>
無還路今且示威而已未是攻城之時殺人得城如何<pc n="lb"/>
可用乃還命諸将移營河渚文武将佐等已下定河北<pc n="lb"/>
衆餘十數萬今欲入闗請兼置公府觀領太尉増選僚<pc n="lb"/>
屬帝曰兵臨蒲坂諸君欲以舜職見推此意可知未煩<pc n="lb"/>
如此必爲僚屬増府任從便宜加置於是復領太尉丙<pc n="lb"/>
                    <pb n="20b"/>
辰馮翊太守蕭造率官属舉郡歸義相繼有華隂縣令<pc n="lb"/>
李孝常據永豐倉遣子弟妹夫竇軌等送欵仍便應接<pc n="lb"/>
河西關上兵馬又京兆萬年醴泉䓁諸縣皆遣使至帝曰<pc n="lb"/>
吾未濟者正須此耳今既事辦可以濟乎乃命所司以<pc n="lb"/>
少牢祀河庚申率諸軍以次而渡甲子舍于朝邑長春<pc n="lb"/>
宫三秦士庶衣冠子弟郡縣長吏豪族弟兄老㓜相携<pc n="lb"/>
来者如市帝皆引見親勞問仍節級授官教曰義旗濟<pc n="lb"/>
河闗中響應轅門輻凑赴者如歸五陵豪傑三輔冠盖<pc n="lb"/>
                    <pb n="21a"/>
公卿将相之緒餘侠少良家之子弟從吾投刺咸畏後<pc n="lb"/>
時扼腕連鑣争求立效縻之好爵以永今朝扵是秦人<pc n="lb"/>
大恱更相語曰真吾主也来何晚哉咸碩前駈以死自<pc n="lb"/>
効丙寅遣世子隴西公将司馬劉文静統軍王長諧姜<pc n="lb"/>
寶誼寶琮諸軍數萬人屯永豐倉守潼闗備他盜慰撫<pc n="lb"/>
使人竇軌等受節度焉遣燉煌公率統軍劉𢎞基長孫<pc n="lb"/>
順徳楊毛等諸軍數萬人往髙陵道定涇陽雲陽武功<pc n="lb"/>
盩厔鄠諸縣等慰撫使人掾殷開山等受節度焉先是<pc n="lb"/>
                    <pb n="21b"/>
帝從弟趙興公神通起兵鄠縣有衆數千聞義旗渡河<pc n="lb"/>
遣使迎帝又賊帥李仲文遣兄仲威送欵仲文則魏宻<pc n="lb"/>
之從父也以密反於滎陽縁坐亡命招集無頼抄劫郿<pc n="lb"/>
縣之間衆将四五千盩厔賊帥何潘児向善志等亦各<pc n="lb"/>
率衆數千歸附冝君賊帥劉旻又率其黨數千人降帝<pc n="lb"/>
並以不次封遣書勞之仍令各於當界率衆便受燉煌<pc n="lb"/>
公部署旬日間京兆諸賊四面而至相繼歸義罔有所<pc n="lb"/>
遺商農工賈各安其業京城留守代王及尚書衛文昇<pc n="lb"/>
                    <pb n="22a"/>
将軍隂世師京兆丞骨儀等以帝威徳遐振民願所從<pc n="lb"/>
恐京邑之人一旦去盡乃閉門拒守運糧入宫帝聞而<pc n="lb"/>
歎曰吾既平戎於王翼尊隋室欲立孺子以報髙皇今<pc n="lb"/>
被見疑拒不相納方知邵奭不恱於周旦非徒言耳隂<pc n="lb"/>
衛羣小負我之深己巳帝之蒲津觀河東城庚午南過<pc n="lb"/>
永豐倉是夜宿扵臨晉濼渭合流之䖏将渡渭津人以<pc n="lb"/>
見船朽破不堪帝渡及於濼水上流數十里更取好舡<pc n="lb"/>
苦於水淺沙磧相次舡行不進憂怖不知所為其夜三<pc n="lb"/>
                    <pb n="22b"/>
更天甚晴霽忽然覺水暴長數尺逆流而上船泛深波<pc n="lb"/>
得達津次及眀帝登船欲渡乃見逆流不已津司以聞<pc n="lb"/>
衆咸駭異以爲光武滹沱之氷無以異此並於舟中拜<pc n="lb"/>
賀帝曰此偶然耳吾何徳以堪之乃命所司以少牢祀<pc n="lb"/>
濼渭并有事於華山帝至倉所勞軍見箱廩填實銘題<pc n="lb"/>
數多喜謂從者曰千里逺来急於此耳此既入手餘復<pc n="lb"/>
何論食之與兵今時且足信出于己久行諸将俱謹備<pc n="lb"/>
守無為他慮未下馬仍開倉大賑饑民辛未還宫壬申<pc n="lb"/>
                    <pb n="23a"/>
進屯馮翊郡過舊宅饗告五廟禮也初周齊戰争之始<pc n="lb"/>
周太祖數往同州侍從達官隨便各給田宅景皇帝與<pc n="lb"/>
隋太祖並家於州治隋太祖宅在州城東南西臨大路<pc n="lb"/>
景皇帝宅居州城西北而面濼水東西相望二里之間<pc n="lb"/>
數十年中兩宅俱出受命之主相繼代興時人所見開<pc n="lb"/>
闢已来未之有也乙亥燉煌公至盩厔所過諸縣及諸<pc n="lb"/>
賊界莫不風馳草靡褁糧卷甲唯命是從遣使唘帝請<pc n="lb"/>
期日赴京帝曰屈突東行不可西歸無路觀吾成敗方<pc n="lb"/>
                    <pb n="23b"/>
有所之不可爲虞矣乃命隴西公量簡倉上精兵自新<pc n="lb"/>
豐道趍長樂離宫令燉煌公率新附諸軍自鄠縣道屯<pc n="lb"/>
長安故城至並各聽教迨上郡雎隂以北咸遣使歸欵<pc n="lb"/>
丙子大軍西引厯下邽過櫟陽路左所有煬帝行宫園<pc n="lb"/>
苑及宫人等並罷之教曰大業已来廵幸過度宿止之<pc n="lb"/>
處好依山水經茲勝地每起離宫峻宇雕墻亟成壮麗<pc n="lb"/>
良家子女充仞其間怨曠感扵幽眀縻費極於民産替<pc n="lb"/>
否迭進将何糺逖馳道所有宫室悉宜罷之其宫人等<pc n="lb"/>
                    <pb n="24a"/>
並放還親屬冬十月辛巳帝至㶚上仍進營停于大興<pc n="lb"/>
城春眀門之西北與隴西燉煌等二公諸軍二十餘萬<pc n="lb"/>
衆㑹焉帝勒諸軍各依壘壁勿入村居無為侵暴若無<pc n="lb"/>
兵者恭以俟命代王與留守衛文昇隂世卿等以義兵<pc n="lb"/>
多而且肅不令而齊門防轉嚴拒守愈固信使不通告<pc n="lb"/>
喻事絶帝雖每遣使至城下申以尊隋夹輔之意愚人<pc n="lb"/>
俗吏不達變通闇于事機往而無報如此向經旬日諸<pc n="lb"/>
将相率唘帝曰京城不唘此是隋運其亡天既亡之非<pc n="lb"/>
                    <pb n="24b"/>
人能復違天棄日勞師費糧坐守愚夫恐非長䇿請進<pc n="lb"/>
圍之以觀其意帝曰兵纒象魏矢及黄屋人其謂我何<pc n="lb"/>
哉諸将對曰無成王之主不得行周公之事又恐巨猾<pc n="lb"/>
之徒知義兵已定闗中来爭形勝請更思之帝乃逡廵<pc n="lb"/>
未有報京兆舊賊帥等並以家近帝城不預元從恥無<pc n="lb"/>
功乃各率所部兵分地逼城而上帝慮其輕脫失利辛<pc n="lb"/>
夘命二公各将所統兵往為之援京城東面南面隴西<pc n="lb"/>
公主之西面北面燉煌公主之城中見而失色更無他<pc n="lb"/>
                    <pb n="25a"/>
計惟冀屈突及東都救援而已甲午闗中羣帥等各請<pc n="lb"/>
率驍銳登城二公莫之能止時帝在春明門外聞而馳<pc n="lb"/>
入舍於羅郭安興坊以鎮之甲辰諸軍各競造攻具以<pc n="lb"/>
臨城帝又未之許二公及文武所司等固請曰太原以<pc n="lb"/>
来所過未嘗經宿長驅四塞罕有不克之城今至京師<pc n="lb"/>
不時早定玩敵致寇以挫兵鋒又慮初附之人私輕太<pc n="lb"/>
原之兵無能為也此機不小請速部分帝曰𢎞弩長㦸<pc n="lb"/>
吾豈不許用之所冀内外共知以安天下斯志不果此<pc n="lb"/>
                    <pb n="25b"/>
外任諸公從民所欲然七廟及代王并宗室支戚不得<pc n="lb"/>
有一驚犯乃下教有違此者罪及三族扵是諸軍各于<pc n="lb"/>
所部營分角脩攻戰之具雲梯競聳樓橦争髙百道齊<pc n="lb"/>
来千里並進繞京竹木殱于斯矣十一日丙辰昧爽咸<pc n="lb"/>
自逼城帝聞而馳往欲止之而弗及纔至景風門東面<pc n="lb"/>
軍頭雷永吉等已先登而入守城之人分崩帝乃遣二<pc n="lb"/>
公率所綂兵依城外部分封府庫収圖籍禁<graphic n="KR3323" url="https://raw.githubusercontent.com/kanripo/KR-Gaiji/master/images/KR3323.png" mimeType="image/png"/>掠軍人<pc n="lb"/>
勿雜勿相驚恐太倉之外他無所干吏民安堵一如漢<pc n="lb"/>
                    <pb n="26a"/>
初入闗故事代王先在東宫乃奉迎居扵大興後殿是<pc n="lb"/>
日帝還移營舍於長樂宫滻川上先是隋主以梟滅作<pc n="lb"/>
逆掘其墳壟而洿其室隂世師骨儀等遂以為恒准乃<pc n="lb"/>
令京兆郡訪帝之五廟塋域所在並發掘焉帝以此憾<pc n="lb"/>
之言必流涕戊午収隂世師骨儀崔毗伽李仁政等並<pc n="lb"/>
命隴西公斬扵朱雀街道以不從義而又愎焉餘無所<pc n="lb"/>
問京邑士女懽娱道路華夷觀聽相顧欣欣乃命太常<pc n="lb"/>
促擇吉日告髙廟定尊位立代王之禮文武将佐等議<pc n="lb"/>
                    <pb n="26b"/>
請曰天厭隋徳厯數在唐謳歌在路被于遐邇兵起晉<pc n="lb"/>
陽逺定秦雍百餘日間廓清帝宅神武之速此謂若飛<pc n="lb"/>
非天唘聖孰能如是昔漢髙入闗不即自王項羽後至<pc n="lb"/>
悔無所及公雖卑以自牧須安天下僉議請依符䜟上<pc n="lb"/>
尊號帝愀然改容曰舉兵之始本為社稷社稷有主孤何<pc n="lb"/>
敢二劉季不立子嬰所以屈於項羽孤今尊奉丗嫡復何<pc n="lb"/>
憂哉壬戌乃率百僚備羽儀法物具法駕迎代王即位<pc n="lb"/>
於<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>十餘嵗矣大赦天下改大業十二<pc n="lb"/>
                    <pb n="27a"/>
年為義寜元年復天下勿出今年租賦賜民子孫承後<pc n="lb"/>
者爵一級是日仍遥尊後主為太上皇以少帝在不言<pc n="lb"/>
廢也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐創業起居注卷中<pc n="lb"/>
<pb n="27b"/>
                </p>
<p>
</p>
  </div>
<div>
                <head>唐創業起居注卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>唐創業起居注卷下<pc n="　"/>
                    <pc n="　"/>
                    <pc n="　"/>唐温大雅撰<pc n="lb"/>
起攝政至即真日凡一百八十三日<pc n="lb"/>
義寜元年冬十一月甲子少帝以帝為丞相進封唐王<pc n="lb"/>
位在王公上以武徳殿為丞相府改教穪令萬機百度<pc n="lb"/>
禮樂征伐兵馬糧仗庶績羣官並責成於相府惟郊祀<pc n="lb"/>
天地四時禘祫奏聞帝固辭不拜公卿将佐等請曰公<pc n="lb"/>
負孺子當朝豈得辭乎攝政公不入相王室何依臨茲<pc n="lb"/>
                    <pb n="1a"/>
大節義無小讓帝嘆曰王家失鹿遂使狐同老狼乃奉<pc n="lb"/>
詔受冊乙丑榆林靈武五原平源安定諸郡並舉城降<pc n="lb"/>
並遣使詣義軍請命於是遣書發使慰喻巴蜀丙寅置<pc n="lb"/>
丞相府長史已下屬官還以大將軍府僚裴寂等依次<pc n="lb"/>
為之己夘以隴西公為唐王世子改封燉煌公為秦國<pc n="lb"/>
公四郎元吉為齊國公仍改太原留守為鎮北府總統<pc n="lb"/>
山東諸郡十二月隴西金城郡奴賊薛舉等破賊率唐<pc n="lb"/>
弼于扶風自稱天子初弼遣使詣帝歸欵投状扶風郡<pc n="lb"/>
                    <pb n="1b"/>
而爲薛舉所圍帝遣援兵往扶風未至弼黨在郡城外<pc n="lb"/>
為舉所圖弼遂被郡守竇璡所殺俄而璡及河池郡守<pc n="lb"/>
蕭瑀相繼歸京師於是拜璡為戸部尚書上柱國封燕<pc n="lb"/>
國公瑀拜禮部尚書封宋公是月也屈突通自潼闗都<pc n="lb"/>
尉府欲奔東都闗上劉文静等諸軍追而獲焉送之相<pc n="lb"/>
府帝見通捨而禮之謂曰公以清貞奉上臣道不虧孤<pc n="lb"/>
所翹心惟恨得卿之晩通拜欵劉文静等仍定𢎞農郡<pc n="lb"/>
及佐諸縣義寧二年春正月蜀漢及氐羗所在諸郡雄<pc n="lb"/>
                    <pb n="2a"/>
豪并守長等奉帝書感恱競遣子弟獻欵絡繹而至所<pc n="lb"/>
司報答日有百餘梁益之間宴如也承詔封丞相長史<pc n="lb"/>
裴寂為魏國公司馬劉文静為魯國公趙興公神通為<pc n="lb"/>
鄭國公永安公孝基為蜀國公自餘将佐殷開山劉𢎞<pc n="lb"/>
基已下並以次封開國郡公縣公焉其日令曰李宻趦<pc n="lb"/>
趄鞏洛自許當塗王城如燬憂心孔棘東都危逼有若<pc n="lb"/>
倒懸西人之子理本奔命其左右大都督府所綂諸軍<pc n="lb"/>
並冝誡嚴以時式遏有征無戰是為義師招諭不從勿<pc n="lb"/>
                    <pb n="2b"/>
難還也初年孟月春作方興不奪農時宜知其速於是<pc n="lb"/>
以丗子為左元帥秦王為右元帥左右二府諸軍十餘<pc n="lb"/>
萬衆引于滻水之北仍以尚書蕭瑀為相府司馬劉文<pc n="lb"/>
静為左元帥府長史尚書竇璡為掾殷開山為右元帥<pc n="lb"/>
府長史司馬又拜屈突通為上柱國封蒋國公檢校行<pc n="lb"/>
軍左右虞候事軍士以下僚佐等皆選知名者為之帝<pc n="lb"/>
親詣軍勞而誓遣之二月涿郡太守羅藝與漁陽上谷<pc n="lb"/>
北平栁城等郡諸官民遣使送欵先是平原賊竇建徳<pc n="lb"/>
                    <pb n="3a"/>
聚衆數萬人充斥河右渤海髙陽等郡大将軍府使人<pc n="lb"/>
張道源所定趙郡襄國武安清河等郡至是並陷于賊<pc n="lb"/>
道源亦隨而沒焉建徳遂僣稱王自號夏國又南陽朱<pc n="lb"/>
祭衆有所望並好食人自稱可達汗莫知可達汗之名<pc n="lb"/>
有何義理酷害異常又有賊蕭銑起兵於江陵扵是以<pc n="lb"/>
華陽公鄭元璹為太常卿封沛國公遣将兵出商山上<pc n="lb"/>
洛道定南陽以東諸郡並遣使人左領軍大都督府司<pc n="lb"/>
兵馬元䂓慰撫安陸及荆襄間三月左右二元帥軍招<pc n="lb"/>
                    <pb n="3b"/>
諭東都城門不唘李宻又不敢西冦時逼農月遂奉令<pc n="lb"/>
旋師冝陽新安二郡而還留行軍總管史萬寶盛彦師<pc n="lb"/>
鎮宜陽吕紹宗任懐鎮新安少帝以帝功徳日懋天厯<pc n="lb"/>
有歸欲行禪讓之禮乃進帝為相國加九錫賜殊物加<pc n="lb"/>
殊禮焉冊曰於戲維爾假黄鉞使持莭大都督内外諸<pc n="lb"/>
軍事録尚書大丞相新除相國總百揆唐王夫乾道貞<pc n="lb"/>
觀四象所以運行坤徳含𢎞萬有馮其載育是以天地<pc n="lb"/>
交泰資始由乎聖人隂陽順成總已歸其元輔故能陶<pc n="lb"/>
                    <pb n="4a"/>
甄品物代彼天工息四海之羣飛廻三靈之掩耀百揆<pc n="lb"/>
時序五典克從雖伊尹格于皇天周公光于四表方斯<pc n="lb"/>
蔑如也今将受王典冊其敬聽朕命上天不造降禍于<pc n="lb"/>
我國家髙祖棄盛業而昇龍太上釋寶圖以委御王室<pc n="lb"/>
如燬䘮亂𢎞多數属道消時鍾代季郊廟絶主有若綴<pc n="lb"/>
旒則我祖宗之業已墜于地矣王應休眀之運從兆人<pc n="lb"/>
之欲奉七璽於代邸飛六轡於周京此乃綱我絶維有<pc n="lb"/>
大造於皇家者也曩者塞表省方羣胡反噬矢流君側<pc n="lb"/>
                    <pb n="4b"/>
圍甚平城淪陷指期阽危莫恤王釋位同謀總伐千里<pc n="lb"/>
晨炊蓐食倍道兼行匃奴逺跡乘輿反正此則王之功<pc n="lb"/>
也厯山飛稱兵燕趙妄假名號河朔響應山西屯結王<pc n="lb"/>
首啟戎行大殱醜類此又王之功也夷狄貪婪属犯闗<pc n="lb"/>
塞驅廹良善殺略吏人王鞠旅理兵卷甲長駕追奔逐<pc n="lb"/>
北掃地無遺此又王之功也王威徒黨潜謀逆亂外交<pc n="lb"/>
邉裔内騁奸囬實繁有徒傾覆宗社王収戮兇渠罪人<pc n="lb"/>
斯得此又王之功也四郊多壘三輔倒懸黄巾示宫闕<pc n="lb"/>
                    <pb n="5a"/>
之名赤眉為園陵之禍㐫荒仍嵗荆棘旅庭王投袂義<pc n="lb"/>
舉星言電邁取霍邑如摧枯舉秦闗如反掌克清河渭<pc n="lb"/>
志存匡復此又王之功也北荒獯鬻事藉覉縻比者中<pc n="lb"/>
原多故龍堆道絶王式遏有方欵闗請吏更敦鄰睦復<pc n="lb"/>
我舊藩此又王之功也汾晉地險逋逃攸聚山藏川量<pc n="lb"/>
負罪稽誅類馬騰之乞活同嚴尤之盡赦王懐柔伏叛<pc n="lb"/>
杖信示威交臂屈膝申其向化此又王之功也河潼轉<pc n="lb"/>
漕宻邇闗畿京坻委積由來尚矣羣凶據竊一皷而崩<pc n="lb"/>
                    <pb n="5b"/>
此又王之功也京師危廹奸臣放命異一相之居内同<pc n="lb"/>
四㐫之扇禍王大誓師旅興言感慨蕩清上國拯厥贅<pc n="lb"/>
旒暴市焚屍並梟元惡此又王之功也上天貽愛莫甚<pc n="lb"/>
乎人爰祚聖哲弼予冲㓜官守司存社稷有奉濟方割<pc n="lb"/>
于下墊爍圎光於上叅此又王之功也唐弼㓙䜿草竊<pc n="lb"/>
岐陽吞噬舊邦侵逼都鄙王制以䘖策觀其携二親離<pc n="lb"/>
衆叛我盡収之此又王之功也華陽黒水控接岷嶓山<pc n="lb"/>
川阻深盡為逋藪義風所靡化行江漢此又王之功也<pc n="lb"/>
                    <pb n="6a"/>
薛舉崇姦同惡相濟僣擬輿服滔天泯夏西土遊魂秦<pc n="lb"/>
山肆毒赫斯授律咸俘醜類岐隴齊築京觀汧渭為之<pc n="lb"/>
不流此又王之功也三蜀奥區一都之㑹夷民紛雜蠻<pc n="lb"/>
陬荒梗王發一介之使降咫尺之書而靈闗洞開劍閣<pc n="lb"/>
無隘此又王之功也𢎞農甸服襟帶河陕鞠為寇塲連<pc n="lb"/>
城阻亂長策逺振不征而服此又王之功也王有濟天<pc n="lb"/>
下之勲重之以眀徳爰初發跡肇自鴻階峻極比于嵩<pc n="lb"/>
華清瀾運于溟渤體兹将聖道被如仁在物不失其宜<pc n="lb"/>
                    <pb n="6b"/>
含靈咸安其所春生夏長信及四時地平天成義兼得<pc n="lb"/>
一緫萬機之務因百姓之心保乂我皇家𢎞濟乎多難<pc n="lb"/>
者也是以濟濟多士庶政緝熈穆穆四時要荒式序激<pc n="lb"/>
清風以厲俗暢和氣以調時神功侔於造化積徳髙於<pc n="lb"/>
垂象朕又聞之先王之宰物也尊賢尚徳茂賞疇庸五<pc n="lb"/>
侯専征九命作伯周襄光錫桓文是膺大唘南陽以表<pc n="lb"/>
東海况乃道冠伊稷功髙晉鄭酬勲蔑爾朕甚懼焉今<pc n="lb"/>
晉授相國以河内汲郡清河武安魏郡信都髙陽平<pc n="lb"/>
                    <pb n="7a"/>
原趙郡襄國通前三十郡増封唐國錫茲黒土苴以白<pc n="lb"/>
茅爰定爾邦用建冢社昔周邵分陕咸為保傅毛畢諸<pc n="lb"/>
侯入作卿士内外之任禮實攸宜今授相國印綬唐王<pc n="lb"/>
璽紱茅土金獸符第一至第五竹使符第一至第十相<pc n="lb"/>
國禮絶羣后任緫所司朝班彛數宜以事革其以相國<pc n="lb"/>
總百揆去録尚書之號上所假黄鉞内外都督丞相印<pc n="lb"/>
綬又加王九錫其敬聽後命以王䋲紀禮度哀矜折獄<pc n="lb"/>
罔不用情無或遷志是用錫王大輅戎輅各一元牡二<pc n="lb"/>
                    <pb n="7b"/>
駟以王分地敦本人天是頼疏爵務農所寶惟榖是用<pc n="lb"/>
錫王衮冕之服赤舄副焉以王風雅所被獯戎咸格隂<pc n="lb"/>
陽順理遐邇宅心是用錫王軒懸之樂六佾之舞以王<pc n="lb"/>
翼宣皇道義聲遐暢三才所運四海攸歸是用錫王朱<pc n="lb"/>
戸以居以王登賢命秩裒徳升朝思帝所難能官流詠<pc n="lb"/>
是用錫王納陛以登以王正色持衡鎔範御下式遏姦<pc n="lb"/>
宄蕩清華夏是用錫王武賁之士三百人以王威同夏<pc n="lb"/>
日志厲秋霜刑厝有期寛而不漏是用錫王鈇鉞各一彤<pc n="lb"/>
                    <pb n="8a"/>
弓一彤矢百旅弓十旅矢千以王霜露履踐禋祀恭嚴<pc n="lb"/>
天地幽通孝思至感是用錫王秬鬯一逌珪瓉副焉唐<pc n="lb"/>
國冝置丞相己下一遵舊式往欽哉祗奉大禮用膺多<pc n="lb"/>
福以光我髙祖之休命可不慎歟<hi>侍中陳叔達之詞也</hi>帝私謂元<pc n="lb"/>
從府僚曰少帝今時可謂吾家所立本為社稷上報髙<pc n="lb"/>
祖冀終隋氏不失人臣豈期孺子尚㓜未復眀辟僥倖<pc n="lb"/>
之徒諷其假孤名器安有至尊羽儀天子之禮假諸臣<pc n="lb"/>
下何以為國孤總朝政此事不得不知政由己出還自<pc n="lb"/>
                    <pb n="8b"/>
錫進貪天之功以為己力孤不欺人敢欺天也羣僚等<pc n="lb"/>
固請曰蕭何為相國魯公用王禮前賢不讓請以為不<pc n="lb"/>
疑帝曰兩賢遇周漢之初興有大勲于二代孤屬亂離<pc n="lb"/>
之季世值隋運之将盡昏眀時異授受事殊擬於其倫<pc n="lb"/>
實多慙徳然諸公欲孤行魏晉之故事為豹變之鴻漸<pc n="lb"/>
聊為吾子揚㩁而陳之曹馬之興不以義舉英雄鼎峙<pc n="lb"/>
角逐争衡無君之人欲速大位逼脅孤寡假詔自媒因<pc n="lb"/>
九錫而論功矜百辟於殊禮示難進於謙退思厭塞於<pc n="lb"/>
                    <pb n="9a"/>
羣情故路人咸見其心有識呼為狐媚斯皆兆庶不推<pc n="lb"/>
謳歌不属者也宋齊蕞爾䖏於江湖地當漢之一郡自<pc n="lb"/>
稱尊號可知必以魏晉為模楷習虞夏而禪讓功微五<pc n="lb"/>
伯禮盛二王於是阿䛕希㫖之儔申敦勸于抗矯飾非<pc n="lb"/>
輕薄之子騁讓辭而偉畢未聞桀紂之𦙍禪於殷周之<pc n="lb"/>
初從此而言斷可知矣何䡖易天命以自厚誣孤毎觀前<pc n="lb"/>
史見斯事迹未嘗不撫掌而笑嗤彼羣迷眀賢所棄見<pc n="lb"/>
賢思齊勿循前弊時有唘帝者以為即真之漸舊事因<pc n="lb"/>
                    <pb n="9b"/>
循相承作故帝曰孤聞昇天無階於何為漸必如来㫖<pc n="lb"/>
事轉成疑至若河濱側陋泗上亭長令其位次受終未<pc n="lb"/>
易享國所問功徳何如誰云位之大小以孤堪守關中<pc n="lb"/>
能負孺子見推相國作鎮假王漢有前蹤不能違衆欲<pc n="lb"/>
以曹操司馬炎為例九錫殊物賜加非宜不願擬議亦<pc n="lb"/>
恥老瞞同傳公卿聞帝此㫖寤而厚顔詣府陳謝帝又<pc n="lb"/>
謂之曰魏氏以來革命不少鴻儒碩學世有名臣佐命<pc n="lb"/>
興皇皆行禪代不量功業之本惟存揖讓之容上下相<pc n="lb"/>
                    <pb n="10a"/>
䝉遂為故實寜有湯武接于夏殷不憲章於堯舜晉魏<pc n="lb"/>
隔於周漢翻祖述於勛華且堯之禪舜二聖繼踵舜因<pc n="lb"/>
讓禹以眀堯哲示天下為至公不私己於尊位故賔虞<pc n="lb"/>
以後若脫屣焉是知非堯不能讓舜非舜不能命禹商<pc n="lb"/>
周徳所不逮有撥亂反正之功順天行誅逆取順守咸<pc n="lb"/>
以至誠兼濟無隠神祗三五帝王稱茲四聖英聲茂實<pc n="lb"/>
飛騰萬古堯舜不及于子讓徳而稱帝湯武不私于後<pc n="lb"/>
𦙍力取而為王故道有降差名有優劣然立功立徳亦<pc n="lb"/>
                    <pb n="10b"/>
各一時末葉後来功徳無紀時逄屯否擁兵竊命託云輔政<pc n="lb"/>
擇立餘孽頑嚚支庶先被推崇睿哲英宗宻加夷戮専權<pc n="lb"/>
任己逼令讓位雖欲己同於舜不覺禪者非堯貶徳於唐<pc n="lb"/>
虞見過于湯武豈不悖哉魏晉宋齊為惑已甚託言之士<pc n="lb"/>
須知得失羣公退而恱服私相謂曰相王格論絶後光前<pc n="lb"/>
彂眀典謨申理誓誥可謂君子一言定八代之榮辱矣帝又<pc n="lb"/>
謂所親曰諸人雖復見吾言論仍自不知至理吾今匡天<pc n="lb"/>
下三分有二入闗形勢頗似漢髙且起軍甲子旗幟已革<pc n="lb"/>
                    <pb n="11a"/>
如何更於少帝之䖏却受九錫而求殊禮孺子有知不容<pc n="lb"/>
肯行此事既成無識此乃吾自為之立身以来不欺暗室<pc n="lb"/>
如何今日誣罔天聽所區别帝王激揚名理以懲是古非<pc n="lb"/>
今之軰謬相勸逼扵是惟改丞相府為相國府而九錫殊<pc n="lb"/>
禮並屬諸有司是月也宇文化及兼弟智及等并驍果武<pc n="lb"/>
賁司馬龕監門郎将裴乾通等謀同逆因驍果等欲還精<pc n="lb"/>
銳遂夜率之而圍江都宫殺後主於彭城閣初驍果兵等<pc n="lb"/>
苦于久在江都咸思歸叛至是煬帝知唐據有西京過<pc n="lb"/>
                    <pb n="11b"/>
江計定仍先分驍果往守㑹稽誑之云往東吳催米故<pc n="lb"/>
化及等因之而作難於是隋主崩問至帝乃率文武羣<pc n="lb"/>
賢僚佐從少帝舉哀於大興後殿帝哭哀甚有諌止帝<pc n="lb"/>
者帝曰吾為人下䘮居何可不哀然亦恨後主不亡於<pc n="lb"/>
開皇之末以延鼎祚耳化及等本自因思歸之衆而行<pc n="lb"/>
殺逆及以許公之子為衆所推至是遂僣稱尊號率其<pc n="lb"/>
同惡欲入闗以李宻斷成臯據洛口乃圖北取黎陽倉<pc n="lb"/>
從白馬津而渡帝乃遣統軍張倫将蒲津以東從兵往<pc n="lb"/>
                    <pb n="12a"/>
魏郡道招慰化及等繼遣淮安王神通往定山東諸郡<pc n="lb"/>
又募犯罪者數千人聽効力贖罪并張倫等並是淮安<pc n="lb"/>
王節度焉李宻聞化及之趣河北乃分兵遣别将徐世<pc n="lb"/>
勣等屯黎陽拒守化及從宛道渡河絶糧遂頓於聊城<pc n="lb"/>
縣淮安王等率衆圖城部分失機行兵不利退保魏郡<pc n="lb"/>
化及衆聚聊城糧無所出竇建徳知其窮蹙遂攻破之<pc n="lb"/>
獲化及兼弟智及責以弑逆並斬之而狥衆煬帝蕭<pc n="lb"/>
皇后亦沒于賊庭扵是江都宫人羙女珍寶金帛及乎<pc n="lb"/>
                    <pb n="12b"/>
玉璽並建徳有之不逞之徒因說建徳送蕭皇后及宫<pc n="lb"/>
人等多賫金帛重賂突厥市馬而求援少帝年未勝衣<pc n="lb"/>
不經師傅長於婦人之手時事茫然既知煬帝不存惟<pc n="lb"/>
求潜遜夏四月詔曰天禍隋國大行太上皇遇盜江都<pc n="lb"/>
酷甚望夷釁深驪北憫予小子奄紹丕愆哀號永感五<pc n="lb"/>
情糜潰仰惟荼毒仇復靡申形影相吊罔知唘處相國<pc n="lb"/>
唐王膺期命丗扶危拯溺自北徂南東征西伐總九合<pc n="lb"/>
于一匡決百勝于千里糺率夷夏大庇氓黎保乂朕躬<pc n="lb"/>
                    <pb n="13a"/>
繄王是賴徳侔造化功格蒼旻兆庶歸心歴數斯在屈<pc n="lb"/>
爲人臣載違天命昔在虞夏揖讓相推茍非重華誰堪<pc n="lb"/>
命禹當今九服崩離三靈改卜大運去矣請避賢路兆<pc n="lb"/>
謀布徳顧己莫能私僮命駕須歸藩國予本代王及予<pc n="lb"/>
而代天之所廢豈其如是庶凴稽古之聖以誅四㐫幸<pc n="lb"/>
值惟新之恩預充三恪雪恥怨於皇祖守禋祀為孝孫<pc n="lb"/>
朝聞夕殞及泉無恨今遵故事遜於舊邸庶官羣后改<pc n="lb"/>
事唐朝宜依前典趣上尊號若釋重負感泰兼懐假手<pc n="lb"/>
                    <pb n="13b"/>
真人俾除醜逆濟濟多士眀知朕意仍勅有司凢是表<pc n="lb"/>
奏皆不得以聞章表不通理難再請欲召公卿議之漸<pc n="lb"/>
以唘諭於是文武将佐裴寂等二千人不謀同辭並不<pc n="lb"/>
肯奏詔乃相率上疏勸進曰臣聞天下至公非一姓之<pc n="lb"/>
獨有聖人達節與萬物而推移故五運逓興百王更王<pc n="lb"/>
春蘭秋菊無絶終古玉疏石記筆舌紛綸垂統有光煥<pc n="lb"/>
乎寶籙伏惟陛下資靈種徳稟慶至真固縱惟神生知<pc n="lb"/>
乃聖量包乎宇宙智周乎品物羣生塗炭躋之仁夀逄<pc n="lb"/>
                    <pb n="14a"/>
百六之厄創業雲雷追三五之蹤財成天地仲夏之半<pc n="lb"/>
龍躍晉陽孟冬伊始鳳翔㶚上鴻志蝟毛之反者霧委<pc n="lb"/>
来庭觸柱㧞山之大盜風馳獻欵三晉子弟共獯獫而<pc n="lb"/>
陪麾咸秦豪傑連巴蜀而響應英聲西被懋徳東漸南<pc n="lb"/>
諧交趾北變幽都躬未戎衣手不提劍機務成於雄斷<pc n="lb"/>
人傑得於才子威加四海功出一門計及萬安戰窮百<pc n="lb"/>
勝小往大来筭無遺䇿時未期月業倍前王今古代興<pc n="lb"/>
膺斯撥亂若茲之舉如茲之速載籍以来未之前聞也<pc n="lb"/>
                    <pb n="14b"/>
臣等誠歡誠喜頓首頓首死罪竊以陛下承家開國積<pc n="lb"/>
徳累功世濟擬扵髙陽纉緒盛於周武載誕燭神光之<pc n="lb"/>
異儀形表玉勝之竒白雀呈祥丹書授歴名合天淵姓<pc n="lb"/>
符桃李君堯之國靡不則天星紀云周奉時圖始甲子<pc n="lb"/>
之旦不俟而<hi>脫</hi>起兵西北勢合乗乾我來自東位當出<pc n="lb"/>
震至八井深水之圖䜟堂堂李樹之鐃歌固以備在人<pc n="lb"/>
謡無徳而稱者也且夫體非常之道立非常之功實非<pc n="lb"/>
常之人有非常之事不時正位人神佇式天命不常惟<pc n="lb"/>
                    <pb n="15a"/>
徳是與遷虞事夏抑有前規臣等敢録舊典奉上尊號<pc n="lb"/>
當今萬機曠主九有困窮伏願降鍳回慮憂世外已上<pc n="lb"/>
順天心祗膺允執俯從人願屈就樂推變黎庶于時雍<pc n="lb"/>
配上帝于宗祀勿以王者兼濟之功而為匹夫獨美之<pc n="lb"/>
操昔之堯佐咸大天工績尤著者𦙍饗稷卨播榖之<pc n="lb"/>
都餘慶商周臯陶好生洽人今興陛下盛徳有後其若<pc n="lb"/>
是乎四相三王齊名踵武千年得一相繼風聲符命所<pc n="lb"/>
鍾有自来矣願納縉紳慺慺之情允副億兆顒顒之望<pc n="lb"/>
                    <pb n="15b"/>
率土更生含靈幸甚臣等誠惶誠恐昧死以聞頓首頓<pc n="lb"/>
首死罪死罪所司以表意奏聞帝退所奏表謂奏者曰<pc n="lb"/>
吾固知如是拒而不答裴寂等進見曰昔桀紂雖復不<pc n="lb"/>
賢亦各有子未聞湯武臣輔之龜鏡已見茲無所疑也<pc n="lb"/>
先人有言曰功盖天下者不賞陛下欲讓至尊而為臣<pc n="lb"/>
下恐隋朝不然此事且臣等唐之将佐茅土大位受之<pc n="lb"/>
唐國陛下不為唐帝臣等應須去官伏碩深思容臣等有<pc n="lb"/>
地帝笑曰裴公何相逼之深當為審思亦未之許裴寂<pc n="lb"/>
                    <pb n="16a"/>
等又依光武長安同舍人强華奉赤伏符故事乃奏神<pc n="lb"/>
人太原慧化尼蜀郡衛元嵩等歌謡詩䜟慧化尼歌詞<pc n="lb"/>
曰東海十八子八井喚三軍手持雙白雀頭上戴紫雲<pc n="lb"/>
又曰丁丑語甲子深蔵入堂裏何意坐堂裏中央有天<pc n="lb"/>
子又曰西北天火照龍山昭童子赤光連北斗童子木<pc n="lb"/>
上懸白旛胡兵紛紛滿前後拍手唱堂堂驅羊向南走<pc n="lb"/>
又曰胡兵未濟漢不整治中都護有八井又曰興伍伍<pc n="lb"/>
仁義行武得九九得聲名童子木底百丈水東家井裡<pc n="lb"/>
                    <pb n="16b"/>
五色星我語不可信問取衛先生蜀郡衛元嵩周天和<pc n="lb"/>
五年閏十月作詩戌亥君臣亂子丑破城隍寅夘如欲<pc n="lb"/>
定龍蛇伏四方十八成男子洪水主刀傍市朝義歸政<pc n="lb"/>
人寜俱不荒人言有恒性也復道非常為君好思量何<pc n="lb"/>
<hi>闕</hi>
                    <pc n="lb"/>
                    <pc n="　"/>禹湯桃源花<hi>闕</hi>
                    <pc n="lb"/>
                    <pc n="　"/>李樹起堂堂只看寅夘嵗深水<pc n="lb"/>
沒黄楊未萌之前謡䜟遍於天下今覩其事人人皆知<pc n="lb"/>
之陛下雖不以介懐天下信為靈効特此欲作常<hi>闕</hi>
                    <pc n="lb"/>
<pc n="　"/>以免須上為七廟下安萬民既膺符命不得拘文牽<pc n="lb"/>
                    <pb n="17a"/>
㫖違天不祥裴寂等言之甚切帝曰所以逡廵至於再<pc n="lb"/>
三者非徒推讓亦恐羣公面䛕退為口實然漢髙云諸<pc n="lb"/>
侯王推髙于寡人以為皇帝位甚便宜于天下之民則<pc n="lb"/>
可矣孤亦何能有異之哉於是寂等再拜舞蹈稱萬嵗<pc n="lb"/>
而出遂與國子博士丁孝烏等數百人具禮儀擇良日<pc n="lb"/>
以武徳元年嵗在戊寅五月甲子皇帝即位於太極前<pc n="lb"/>
殿設壇扵長安城南柴燎告天冊文曰皇帝臣某敢用<pc n="lb"/>
元牡昭告于皇天后帝生人以来樹之司牧睠命所屬<pc n="lb"/>
                    <pb n="17b"/>
謂之大寶歴數不在罔<hi>一作時</hi>或偷安故舜禹至公揖讓<pc n="lb"/>
而興虞夏湯武兼濟干弋而有啇周事乃殊途功成一<pc n="lb"/>
致後之創業咸取則焉某承家慶丗祿降祉曰祖曰考<pc n="lb"/>
累功載徳賜履參墟建侯唐舊地居戚里門號公宫不<pc n="lb"/>
緒建基足為榮矣但有隋屬厭大業爽徳饑饉師旅民<pc n="lb"/>
胥怨咨謫見咎徵昭於皇鑒備聞卑聽所不忍言某守<pc n="lb"/>
晉陽馳心魏闕授手濡足拯溺救焚大舉義兵式寜區<pc n="lb"/>
宇懲邊荒之辮髪輯兆庶之離心誓以捐軀救茲生命<pc n="lb"/>
                    <pb n="18a"/>
指除䘮亂期之乂安有功繼世無希九五惟身及子竭<pc n="lb"/>
誠盡力率先鋒鏑誓以無二再䝉𢎞誘克濟艱難電掃<pc n="lb"/>
風驅廓清大邑傳檄而定峨嵋拱手而平闗隴西戎即<pc n="lb"/>
叙東夷底定非唘非賛孰能茲速尊立丗嫡翼奉宗隋<pc n="lb"/>
戮力輔政無虧臣莭值鼎祚云革天祿将移謳歌獄訟<pc n="lb"/>
聿来唐邸人神符瑞輻凑㣲躬逺近宅心華夷請命少<pc n="lb"/>
帝知神器有適大運去之遜位而禪若隋之初讓徳不<pc n="lb"/>
嗣羣情逼請六宗闕祀七政未齊罪有所歸恐當天譴<pc n="lb"/>
                    <pb n="18b"/>
請因吉日克舉前典設壇肆類祗謁上帝恵茲下人翼<pc n="lb"/>
子謀孫罔敢愆徳則小則大無或有違對越鴻休伏深<pc n="lb"/>
慙懼謹遣太尉公裴寂等用薦告之禮瑞册蒼璧秬鬯<pc n="lb"/>
清酌薌合薌萁眀粢嘉蔬禋祀于皇皇后帝眀靈降享<pc n="lb"/>
<hi>闕</hi>
                    <pc n="lb"/>
                    <pc n="　"/>
                    <pc n="　"/>備羽儀法物臨軒大赦天下改義寜二年為武<pc n="lb"/>
徳元年<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>踐祚有司以子夘不樂請擇<pc n="lb"/>
他日帝曰嵗在戊寅<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>始此為難得至<pc n="lb"/>
今遇之烏可失之且殷周二代<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>所之<pc n="lb"/>
                    <pb n="19a"/>
以為大吉同域之誡又甲于五行為木木加於子<hi>闕</hi>
                    <pc n="lb"/>
<pc n="　"/>良日雖欲勿用其能捨諸故自起軍逮乎入相登極<pc n="lb"/>
咸用甲子焉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐創業起居注卷下<pc n="lb"/>
<pb n="19b"/>
                </p>
<p>
</p>
  </div>
        </body>
</text>
</TEI>