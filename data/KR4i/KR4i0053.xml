<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>詩話補遺巻一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>詩話補遺巻一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>楊慎<pc n="　"/>撰<pc n="lb"/>
<pc n="　"/>
                    <pc n="　"/>浮渲梳頭<pc n="lb"/>
本事詩載劉禹錫杜司空席上贈妓詩云浮渲梳頭宫<pc n="lb"/>
様妝春風一曲杜韋娘今本浮渲梳頭作髙鬢雲鬟又<pc n="lb"/>
以為韋應物詩者誤也盖韋與劉皆嘗為蘇州刺史是<pc n="lb"/>
以傳疑浮渲字妙畫家以墨飾美人鬢髪謂之渲染渲<pc n="lb"/>
                    <pb n="1a"/>
音眩<pc n="lb"/>
<pc n="　"/>
                    <pc n="　"/>險諢句<pc n="lb"/>
吳均詩秋風瀧白水鴈足印黄沙為沈約所笑唐人以<pc n="lb"/>
此類為險諢句傳竒詩多有之沈青箱夜月琉璃水春<pc n="lb"/>
風卵色天是也韓退之水作青羅帶山如碧玉篸杜牧<pc n="lb"/>
詩錢塘鸚鵡緑吳岫鷓鴣斑東坡詩山為翠浪涌水作<pc n="lb"/>
玉虹流大家亦時有之也<pc n="lb"/>
<pc n="　"/>
                    <pc n="　"/>洞宫<pc n="lb"/>
                    <pb n="1b"/>
列仙傳燕昭王得洞光之珠以飾宫王母三降其地名曰<pc n="lb"/>
洞宫劉滄有宿洞宫詩沐髪清齋宿洞宫又唐人稱道<pc n="lb"/>
院曰洞宫楊巨源詩洞宫曽向龍邉宿雲徑應從鳥外<pc n="lb"/>
還<pc n="lb"/>
<pc n="　"/>
                    <pc n="　"/>燭剪詩<pc n="lb"/>
元武伯英詠燭剪詩啼殘瘦玉蘭心吐蹴落春紅燕尾<pc n="lb"/>
香為一時所賞國朝古㢘李公時勉詠剪刀詩吳綾剪<pc n="lb"/>
䖏魚吞浪蜀錦裁時燕掠霞深院響傳春晝静小樓工<pc n="lb"/>
                    <pb n="2a"/>
罷夕陽斜公之直節清聲而詩嫵媚如此信乎賦梅花<pc n="lb"/>
者不獨宋廣平也<pc n="lb"/>
<pc n="　"/>
                    <pc n="　"/>雯華<pc n="lb"/>
金國仙人王予可詩詞多用雯華字見中州集元好問<pc n="lb"/>
詩剥裂雯華漬月秋又寳宫寺聯云七重寳樹圍金界<pc n="lb"/>
十色雯華擁畵梁查雯雲文也又石文似雲亦曰雯華<pc n="lb"/>
古三墳書日雲赤曇月雲素雯劉因登寺閣詩雯華寳<pc n="lb"/>
樹忽當眼<pc n="lb"/>
                    <pb n="2b"/>
<pc n="　"/>
                    <pc n="　"/>摯虞論詩賦四過<pc n="lb"/>
假象太過則與類相逺命辭過壮則與事相違辨言過<pc n="lb"/>
理則與義相失麗靡過美則與情相悖<pc n="lb"/>
<pc n="　"/>
                    <pc n="　"/>黄雲<pc n="lb"/>
春秋運斗樞曰黄雲四合女訛驚邦感精符曰妻黨翔<pc n="lb"/>
則黄雲入國妻黨翔謂女謁盛也淮南子曰黄天之氣<pc n="lb"/>
上為黄雲下為黄埃江淹詩河洲多沙塵風吹黄雲起<pc n="lb"/>
李太白詩黄雲城南烏欲棲<hi>補文選注之未偹</hi>
                    <pc n="lb"/>
                    <pb n="3a"/>
<pc n="　"/>
                    <pc n="　"/>樂些城<pc n="lb"/>
唐書驃國之地南盡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海<hi>即今滇海</hi>北通南詔樂些城東北<pc n="lb"/>
距陽苴咩城六千八百樂些即杜詩所謂和親邏洋城<pc n="lb"/>
是也今作摩些其字雖異地一也音一也<pc n="lb"/>
<pc n="　"/>
                    <pc n="　"/>無名氏六言詩<hi>或云李季章作</hi>
                    <pc n="lb"/>
蒋凝賦止四韵邠老詩無全章丫頭花鈿滿面不及徐<pc n="lb"/>
妃半籹<pc n="lb"/>
<pc n="　"/>
                    <pc n="　"/>塞北江南<pc n="lb"/>
                    <pb n="3b"/>
杜氏通典論凉州云地勢之險可以自保於一隅財富<pc n="lb"/>
之殷可以無求於中國故五凉相繼與十六國立中州<pc n="lb"/>
人士避難者多往依之盖其風土之可樂如此唐韋蟾<pc n="lb"/>
詩曰賀蘭山下果園成塞北江南舊有名稱其為塞北<pc n="lb"/>
之江南以此<pc n="lb"/>
<pc n="　"/>
                    <pc n="　"/>漢古詩逸句<pc n="lb"/>
庭中有竒樹上有悲鳴蟬<pc n="lb"/>
泛泛江漢萍飄蕩永無根<pc n="lb"/>
                    <pb n="4a"/>
青青陵中草傾葉晞朝日陽春被恵澤枝葉可攬結<pc n="lb"/>
餓狼食不多飢豹食有餘<pc n="lb"/>
胡蝶逰西園暮宿桑樹間<pc n="lb"/>
天霜朩葉下鴻鴈當南飛<pc n="　"/>古詩四十餘首文選収其<pc n="lb"/>
<pc n="　"/>十九首今其遺句見於類書多有之聊録其一二斷<pc n="lb"/>
<pc n="　"/>珪缺璧猶勝瓦礫如山也<pc n="lb"/>
人逺精魂近寤寐夢容光<hi>無名氏</hi>
                    <pc n="lb"/>
初秋北風至吹我章華臺浮雲多暮色似從崦嵫来<hi>同上</hi>
                    <pc n="lb"/>
                    <pb n="4b"/>
石上生菖蒲一寸八九節仙人勸我飡令人好顔色<hi>同上</hi>
                    <pc n="lb"/>
羈縶繫世網進退維凖繩<hi>江偉</hi>
                    <pc n="lb"/>
去婦不顧門萎韭不入園<hi>諸葛孔明</hi>
                    <pc n="lb"/>
探懐授所歡願醉不顧身<hi>王仲宣</hi>
                    <pc n="lb"/>
皎月垂素光𤣥雲為髣髴<hi>劉公榦</hi>
                    <pc n="lb"/>
𤣥景如映璧繁星如散錦<hi>庾闡</hi>
                    <pc n="lb"/>
金荆持作枕紫荆持作床<hi>古歌</hi>
                    <pc n="lb"/>
争先非吾事靜照在忘求<hi>王右軍</hi>
                    <pc n="lb"/>
                    <pb n="5a"/>
来若迅風散逝如歸雲征<hi>李充</hi>
                    <pc n="lb"/>
翕如翔雲㑹忽若驚風散<hi>棗腆</hi>
                    <pc n="lb"/>
遥看野樹短逺望樵人細<hi>虞騫</hi>
                    <pc n="lb"/>
黄鳥鳴相追咬咬弄好音<hi>古詩</hi>
                    <pc n="lb"/>
相思心既勞相望脰亦悁<hi>陸彦聲</hi>
                    <pc n="lb"/>
迅飈翼華盖飄颻若鴻飛<hi>石崇</hi>
                    <pc n="lb"/>
元清渺渺觀浴景出東渟<hi>仙詩</hi>
                    <pc n="lb"/>
逍遥元津際轡景落滄溟<hi>同上</hi>
                    <pc n="lb"/>
                    <pb n="5b"/>
<pc n="　"/>
                    <pc n="　"/>子書傳記語似詩者<pc n="lb"/>
美色不同面悲音不共聲<hi>論衡</hi>
                    <pc n="lb"/>
片玉可以琦奚必待盈尺<hi>抱朴子</hi>
                    <pc n="lb"/>
兩江珥其市九橋帶其流<hi>楊雄</hi>
                    <pc n="lb"/>
生無一日歡死有萬世名<hi>列子</hi>
                    <pc n="lb"/>
善御不㤀馬善射不㤀弓<hi>韓詩外傳</hi>
                    <pc n="lb"/>
文繡被臺榭菽粟食鳬鴈<hi>晏子</hi>
                    <pc n="lb"/>
日日獻玉衣旦旦進玉食<hi>列子</hi>
                    <pc n="lb"/>
                    <pb n="6a"/>
駿馬養外廄美人充下陳<hi>戰國策</hi>
                    <pc n="lb"/>
操行有常賢仕宦無常遇<hi>王充</hi>
                    <pc n="lb"/>
觸露不搯葵日中不剪韭<hi>古諺</hi>
                    <pc n="lb"/>
飛鳥號其羣鹿鳴求其友<hi>楚辭注</hi>
                    <pc n="lb"/>
膏以肥自<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>翠以羽殃身<hi>蘇秦</hi>
                    <pc n="lb"/>
薫以香自燒膏以明自煎<hi>陳留父老</hi>
                    <pc n="lb"/>
良将如収電可見不可追<hi>抱朴子</hi>
                    <pc n="lb"/>
髙不絶山阜跛羊升其顛深不絶涓流孺子浴其淵<hi>牟子</hi>
                    <pc n="lb"/>
                    <pb n="6b"/>
急行無善歩促柱少和聲<hi>王充</hi>
                    <pc n="lb"/>
孔子辭廪丘終不盜帶鈎許由讓天下終不利封侯<hi>淮南</hi>
                    <pc n="lb"/>
髙山尋雲霓深谷肆無景<hi>羊祜疏</hi>
                    <pc n="lb"/>
南遊罔䆡野北息况墨鄉<hi>淮南</hi>
                    <pc n="lb"/>
日回而月周時不與人㳺<hi>淮南</hi>
                    <pc n="lb"/>
百里不販樵千里不販糴<hi>古諺</hi>
                    <pc n="lb"/>
兩貴不可同兩勢不可雙<hi>說苑</hi>
                    <pc n="lb"/>
女愛不敝席男歡不盡輪<hi>鬼谷子</hi>
                    <pc n="lb"/>
                    <pb n="7a"/>
御馬不釋策操弓不反檠<hi>家語</hi>
                    <pc n="lb"/>
鵲巢知風起獺穴知水生<hi>韓詩外傳</hi>
                    <pc n="lb"/>
豐屋知名家喬朩知舊都<hi>吕覧</hi>
                    <pc n="lb"/>
井水無大魚新林無長朩<hi>同上</hi>
                    <pc n="lb"/>
餓狼守庖厨飢虎牧牢豚<hi>仲長統昌言</hi>
                    <pc n="lb"/>
代馬依北風越鳥翔故巢<hi>吴越春秋</hi>
                    <pc n="lb"/>
荆土不貴玉鮫人不貴珠<hi>韓詩外傳</hi>
                    <pc n="lb"/>
蠧蝝仆柱梁蚊芒走牛羊<hi>新序</hi>
                    <pc n="lb"/>
                    <pb n="7b"/>
青崖若㸃黛素湍如委練<hi>羅含湘中記</hi>
                    <pc n="lb"/>
白沙如霜雪赤岸若朝霞<hi>同上</hi>
                    <pc n="lb"/>
洞庭對岳陽修眉鍳明鏡<hi>同上</hi>
                    <pc n="lb"/>
神邱有火穴光景照千里崐崘有弱水鴻毛不能起<hi>元中</hi>
                    <pc n="lb"/>
<hi>記</hi>
                    <pc n="lb"/>
日南有野女羣行不見夫其状皛且白裸袒無衣襦<hi>唐䝉</hi>
                    <pc n="lb"/>
<hi>博物記</hi>
                    <pc n="lb"/>
蟪蛄鳴于朝寒螀鳴于夕<hi>風土記秋日</hi>
                    <pc n="lb"/>
                    <pb n="8a"/>
蠅成市於朝蚊成市於夕<hi>同上夏日</hi>
                    <pc n="lb"/>
煦氣成虹霓揮袖起風塵<hi>劉邵趙都賦</hi>
                    <pc n="lb"/>
不寳咫尺玉而愛寸隂旬<hi>司馬法</hi>
                    <pc n="lb"/>
皷聲不過閶柝聲不過閬<hi>同上</hi>
                    <pc n="lb"/>
鐸以聲自毁膏以明自鑠<hi>淮南</hi>
                    <pc n="lb"/>
大江如索帶舟船如鳬鴈<hi>郡國志</hi>
                    <pc n="lb"/>
跣跗被商舄重譯吟詩書<hi>王充</hi>
                    <pc n="lb"/>
醴泉有故源嘉禾有舊根<hi>同上</hi>
                    <pc n="lb"/>
                    <pb n="8b"/>
白璧不可為容容多後福<hi>左雄傳</hi>
                    <pc n="lb"/>
仲尼長東魯大禹出西羌<hi>晋書戴叔鸞傳</hi>
                    <pc n="lb"/>
明月不妄映蘭葩豈虚鮮<hi>郭璞</hi>
                    <pc n="lb"/>
新霽青陽升天光入隙中<hi>佛經</hi>
                    <pc n="lb"/>
日從濛汜出照樹初無影<hi>同上</hi>
                    <pc n="lb"/>
隴坂縈九曲不知髙㡬里<hi>三秦記</hi>
                    <pc n="lb"/>
髙樹翳朝雲文禽蔽緑水<hi>應璩</hi>
                    <pc n="lb"/>
平流皷怒浪靜樹振驚飈<hi>尚書正義序</hi>
                    <pc n="lb"/>
                    <pb n="9a"/>
榣朩不生危松柏不處卑<hi>國語</hi>
                    <pc n="lb"/>
遁䦧不可復亡犴不可再<hi>淮南</hi>
                    <pc n="lb"/>
一淵不兩蛟<hi>淮南</hi>
                    <pc n="lb"/>
兩雄不並棲<hi>三國志</hi>
                    <pc n="lb"/>
<pc n="　"/>
                    <pc n="　"/>海魚空鳥<pc n="lb"/>
大海從魚躍長空任鳥飛唐荆州陟屺寺僧元覧詩也<pc n="lb"/>
朱文公嘗書之且䟦之曰大丈夫處世不可無此氣象<pc n="lb"/>
盖亦取之元覧齋壁有張璪畫松符載讃之衛象詩之<pc n="lb"/>
                    <pb n="9b"/>
覧悉加堊焉曰無事疥吾壁也異哉此髠奴既能知魚<pc n="lb"/>
鳥任其飛躍又何必介意於三才子之筆乎<pc n="lb"/>
<pc n="　"/>
                    <pc n="　"/>顛當<pc n="lb"/>
顛當窩深如蚓穴網絲其中土盖與地平大如榆莢仰<pc n="lb"/>
捍其盖伺蠅蠖過輙翻盖捕之纔入復閉與地一色並<pc n="lb"/>
無絲障可尋也爾雅謂之王蛈蝪鬼谷子謂之蛈母秦<pc n="lb"/>
中兒童戱曰顛當顛當牢守門蠮螉㓂汝無處奔范成<pc n="lb"/>
大六言詩曰恐妨胡蝶同夣咲倩顛當守門唐劉崇逺<pc n="lb"/>
                    <pb n="10a"/>
金華子云京師兒童以草臨此蟲穴呼之謂之釣駱駝<pc n="lb"/>
須臾此蟲出穴有明經劉寡辤曰此即爾雅王蛈蝪也<pc n="lb"/>
時人服其博識浙中謂之駝背蟲其形酷似駱駝也<hi>蛈母</hi>
                    <pc n="lb"/>
<hi>一作蛈鬼</hi>
                    <pc n="lb"/>
<pc n="　"/>
                    <pc n="　"/>止觀之義<pc n="lb"/>
杜詩白首重聞止觀經佛經云止能捨樂觀能離苦又<pc n="lb"/>
云止能修心能斷貪愛觀能修慧能斷無明止如定而<pc n="lb"/>
後能靜觀則慮而後能得也<pc n="lb"/>
                    <pb n="10b"/>
<pc n="　"/>
                    <pc n="　"/>晩唐絶倡<pc n="lb"/>
許渾蓮塘詩為憶蓮塘秉燭遊葉殘花敗尚維舟烟開<pc n="lb"/>
翠扇清風曉水泛紅花白露秋神女暫来雲易散仙娥<pc n="lb"/>
終去月難留空懐逺道難持贈醉倚西䦨盡日愁此為<pc n="lb"/>
許丁卯集中第一詩而選者不之取也他如韋荘昔年<pc n="lb"/>
曾向五陵逰一首羅隐梅花吳王醉䖏十餘里一首李<pc n="lb"/>
郢上裴晋公四朝憂國髩成絲一首皆晩唐之絶倡可<pc n="lb"/>
與盛唐峥嶸惟具眼者知之<pc n="lb"/>
                    <pb n="11a"/>
<pc n="　"/>
                    <pc n="　"/>紫濛<pc n="lb"/>
慕容氏自云軒轅之後徙於紫濛之野晋書慕容氏贊<pc n="lb"/>
曰紫濛徙構元塞分疆角端偃月歩揺翻霜乗危蝟起<pc n="lb"/>
怙險鴟張守以不德終致餘殃宋人送北使詩云風急<pc n="lb"/>
紫濛催玉勒日長青𤨏聴薫絃正用此事<pc n="lb"/>
<pc n="　"/>
                    <pc n="　"/>銅虹曉虹<pc n="lb"/>
器物欵識有王氏銅虹燭錠虹與缸同如漢賦金缸銜<pc n="lb"/>
壁唐詩銀缸斜背解明璫之類也李賀詩飛燕上簾鈎<pc n="lb"/>
                    <pb n="11b"/>
曉虹屏中碧亦謂貴人晏眠而曉燈猶在缸也<pc n="lb"/>
<pc n="　"/>
                    <pc n="　"/>瓠蘆河苜蓿烽<pc n="lb"/>
岑參塞上詩苜蓿烽邉<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>立春瓠蘆河上泪沾巾西域<pc n="lb"/>
記云塞外無驛郵往往以烽代驛玉門闗外有五烽苜<pc n="lb"/>
蓿烽其一也又云瓠蘆河下廣上狹洄波甚急深不可<pc n="lb"/>
渡上置玉門闗即西境之咽喉也<pc n="lb"/>
<pc n="　"/>
                    <pc n="　"/>金人詠物詩<pc n="lb"/>
中州集金羽士王予可詠西𤓰云一片冷沉渾底月半<pc n="lb"/>
                    <pb n="12a"/>
彎斜捲隴頭雲孫鐸詠玉簮花云披拂西風如有待徘<pc n="lb"/>
徊凉月更多情鄭子𥅆詠酴醿詩云玉斧無人解羞月<pc n="lb"/>
珠裙有意欲留仙皆極體物之工<pc n="lb"/>
<pc n="　"/>
                    <pc n="　"/>六朝七言律<hi>其體不純</hi>
                    <pc n="lb"/>
蝶黄花紫燕相追楊低柳合路塵飛已見垂鈎掛緑樹<pc n="lb"/>
誠知淇水沾羅衣兩童夾車問不已五馬城南猶未歸<pc n="lb"/>
鶯啼春欲駛無為空掩扉<hi>右梁簡文春情曲後二句又作五言也</hi>
                    <pc n="lb"/>
長安城中秋夜長佳人錦石𢷬流黄香杵紋砧知近逺<pc n="lb"/>
                    <pb n="12b"/>
傳聲逓響何凄凉七夕長河爛中秋明月光蠮螉塞邉<pc n="lb"/>
絶候鴈鴛央樓上望天狼<hi>右後魏温子昇𢷬衣第五六句又作五言</hi>
                    <pc n="lb"/>
文牎玳瑁影嬋娟香帷翡翠出神仙促柱黙唇鶯欲語<pc n="lb"/>
調弦繫爪鴈相連秦聲本自楊家解吳歈那知謝傅憐<pc n="lb"/>
祗愁芳夜促蘭膏無那煎<hi>右陳後主聴筝後二句五言</hi>
                    <pc n="lb"/>
舊知山裏絶氛埃登髙日暮心悠哉子平一去何時返<pc n="lb"/>
仲叔長逰遂不来幽蘭獨夜清琴曲桂樹凌雲濁酒杯<pc n="lb"/>
槁項同枯朩丹心等死灰<hi>右隋王無功北山後二句五言</hi>
                    <pc n="lb"/>
                    <pb n="13a"/>
<pc n="　"/>
                    <pc n="　"/>薫風啜茗<pc n="lb"/>
杜子美何将軍山荘詩薫風啜茗時今本作春風非此<pc n="lb"/>
詩十首皆一時作其曰千章夏朩清又曰紅綻雨肥梅<pc n="lb"/>
皆夏景可證<pc n="lb"/>
<pc n="　"/>
                    <pc n="　"/>米元章<pc n="lb"/>
米元章之書法人皆知之其詩律之妙人或不盡知也<pc n="lb"/>
予愛其望海樓一詩云雲間銕瓮近青天縹渺飛樓百<pc n="lb"/>
尺連三峽江聲流筆底六朝㠶影落樽前幾畨畫角催<pc n="lb"/>
                    <pb n="13b"/>
殘日無事滄洲起白烟忽憶賞心何處是春風秋月兩<pc n="lb"/>
茫然又詠潮云怒氣號聲迸海門州人傳是子胥魂天<pc n="lb"/>
排雲陣千家吼地擁銀山萬馬奔勢與月輪齊朔望信<pc n="lb"/>
如壺漏報朝昬吳王越覇成何事一唱漁歌過逺村又<pc n="lb"/>
垂虹亭一絶云斷雲一葉洞庭㠶玉破鱸魚霜破柑好<pc n="lb"/>
作新詩寄桑苧垂虹秋色滿東南<pc n="lb"/>
<pc n="　"/>
                    <pc n="　"/>南浦詩<pc n="lb"/>
㓂凖南浦詩春風入垂楊烟波漲南浦落日動離魂江花<pc n="lb"/>
                    <pb n="14a"/>
泣微雨<hi>妙䖏不減唐人</hi>
                    <pc n="lb"/>
<pc n="　"/>
                    <pc n="　"/>杜公引泉詩<pc n="lb"/>
杜工部補稻畦水詩云芊芊炯翠羽剡剡生銀漢鷗鳥<pc n="lb"/>
鏡裏来闗山雪邉看秋菰成黒米精鑿傳白粲玉粒足<pc n="lb"/>
晨炊紅鮮任霞散陸龜䝉引泉詩曽聞瑶池溜亦灌朱<pc n="lb"/>
草田鳬伯弄翠蕊鸞雛舞丹煙淩風捩桂舵隔霧馳犀<pc n="lb"/>
船<hi>二詩曲盡農田之景然而詞語且宕樂</hi>
                    <pc n="lb"/>
燕子詩穿花落水益沾巾范德機善本作帖水一笑正<pc n="lb"/>
                    <pb n="14b"/>
墜雙飛翼黄山谷云一笑俗作一箭非紛紛戯蝶過閑<pc n="lb"/>
幔張文潜本作開幔<pc n="lb"/>
<pc n="　"/>
                    <pc n="　"/>東丹王千角鹿圖<pc n="lb"/>
遼太祖安巴堅二子長曰托雲<hi>遼史名倍</hi>次曰耀庫濟<hi>後改名徳光</hi>
                    <pc n="lb"/>
唐明宗天成元年丙戌遼主滅渤海<hi>渤海北海之地今哈宻扶餘也中國</hi>
                    <pc n="lb"/>
<hi>之滄州景州名渤海者盖僑稱以張休盛</hi>改為東丹國以倍為東丹王其後<pc n="lb"/>
舒嚕后立次子徳光東丹王曰我其危哉不如適他國<pc n="lb"/>
以成泰伯之名遂立石海上刻詩曰小山壓大山大山<pc n="lb"/>
                    <pb n="15a"/>
全無力羞見故鄉人從此投外國遂越海歸中國唐明<pc n="lb"/>
宗長興六年也明宗賜與甚厚賜姓李名贊華以荘宗<pc n="lb"/>
妃夏氏妻之拜懐化軍節度使東丹王有文才博今其<pc n="lb"/>
汎海歸華載書數千巻尤好畵世傳東丹王千角鹿圖<pc n="lb"/>
李伯時臨之董北苑有䟦宣和畵譜列其目焉<hi>東丹王事頗大</hi>
                    <pc n="lb"/>
<hi>遼志及宣和畫譜董逌畫趿陳桱通鑑續編梓之以便覧考</hi>
                    <pc n="lb"/>
<pc n="　"/>
                    <pc n="　"/>竹香<pc n="lb"/>
杜子美竹詩雨洗娟娟浄風吹細細香李長吉新笋詩<pc n="lb"/>
                    <pb n="15b"/>
斫取青光寫楚詞膩香春粉黒離離又昌谷詩竹香滿<pc n="lb"/>
淒寂粉節塗生翠竹亦有香細嗅之乃知<pc n="lb"/>
<pc n="　"/>
                    <pc n="　"/>屠蘇為草名<pc n="lb"/>
周王褒詩飛甍彫翡翠繡桷畫屠蘇屠蘇本草名畫于<pc n="lb"/>
屋上因草名以名屋杜詩云願随金騕褭走置錦屠蘇<pc n="lb"/>
此屠蘇屋名也後人又借屋名以名酒元是屠蘇酒是<pc n="lb"/>
也又大帽形類屋亦名屠蘇南史謠云屠蘇障日覆兩<pc n="lb"/>
耳是也<pc n="lb"/>
                    <pb n="16a"/>
<pc n="　"/>
                    <pc n="　"/>虞世南織錦曲<pc n="lb"/>
寒閨織素錦含怨歛雙蛾綜新交縷澁經脆斷絲多衣<pc n="lb"/>
香逐舉袖釧動應鳴梭還恐裁縫罷無信往交河此虞<pc n="lb"/>
世南織錦曲也分明是一幅織錦圖綜音縱經音逕非<pc n="lb"/>
深知織作者不知此二句之妙<pc n="lb"/>
<pc n="　"/>
                    <pc n="　"/>王筠詠邉衣<pc n="lb"/>
王筠詠征婦裁衣行路難其略云裲襠雙心共一抹栢<pc n="lb"/>
腹兩邉作八撮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帶雖安不忍縫開孔纔穿猶未逹胷<pc n="lb"/>
                    <pb n="16b"/>
前却月兩相連本照君心不照天數句敘裁衣曲折纖<pc n="lb"/>
微如出縫婦之口詩至此可謂細宻矣<pc n="lb"/>
<pc n="　"/>
                    <pc n="　"/>甄皇后塘上行<pc n="lb"/>
蒲生我池中緑葉何離離豈無蒹葭艾與君生别離念<pc n="lb"/>
君去我時獨愁常苦悲相見君顔色感結傷心脾念君<pc n="lb"/>
常苦悲夜夜不能寐莫以豪賢故棄捐素所愛莫以魚<pc n="lb"/>
肉賤棄捐蔥與薤莫以麻枲賤棄捐管與蒯倍恩者苦<pc n="lb"/>
枯蹶船常苦沒教君安息定慎莫致倉卒與君一别離<pc n="lb"/>
                    <pb n="17a"/>
何時復相對出亦復苦愁入亦復苦愁邊地多悲風樹<pc n="lb"/>
朩何㮴㮴從君致獨樂延年夀千秋<pc n="　"/>此詩樂府亦載<pc n="lb"/>
而詳略不同然詞義之善無如此録之完美故書於此<pc n="lb"/>
蹶船常苦没黄河中行舟常有此患俗云着淺說文艐<pc n="lb"/>
船着沙不行也尚書大傳云三艐國名亦在黄河側甄<pc n="lb"/>
后此句正北方之語特表出之<pc n="　"/>㮴音颼古本楚詞風<pc n="lb"/>
䬃䬃兮朩㮴㮴今本作蕭而音亦叶颼故此詩亦作蕭<pc n="lb"/>
蕭又作翛翛摠不若㮴㮴字之古也<pc n="　"/>甄后中山無極<pc n="lb"/>
                    <pb n="17b"/>
人為文帝后其後為郭貴嬪譛賜死臨終作此詩魏明<pc n="lb"/>
帝初為王時納虞氏為妃及即位毛氏有寵而黜虞氏<pc n="lb"/>
卞太后慰勉之虞氏曰曹氏自好立賤未有能以令終<pc n="lb"/>
殆必由此亡國矣其後郭夫人有寵毛后愛弛亦賜死<pc n="lb"/>
魏之兩世家法如此虞氏亡國之言良是詩可以觀不<pc n="lb"/>
獨三百篇也<pc n="　"/>元人傳竒以明帝為跳槽俗語本此<pc n="lb"/>
<pc n="　"/>
                    <pc n="　"/>栁花香<pc n="lb"/>
李太白詩風吹栁花滿店香温庭筠詠栁詩香隨靜婉<pc n="lb"/>
                    <pb n="18a"/>
歌塵起影伴嬌嬈舞袖垂傳竒詩莫唱踏春陽令人離<pc n="lb"/>
腸結郎行久不歸栁自飄香雪其實栁花亦有微香詩<pc n="lb"/>
人之言非誣也<pc n="lb"/>
<pc n="　"/>
                    <pc n="　"/>隋後主詩<pc n="lb"/>
隋後主越王侗楊叛兒歌曰青春正陽月結伴戯京華<pc n="lb"/>
龍媒玉珂馬鳳軫繡香車水映臨橋栁風吹夾路花日<pc n="lb"/>
昬歡晏罷相将歸狹斜越王嗣位史稱其眉目如畫温<pc n="lb"/>
厚仁愛風格儼然後為王充所弑臨命禮佛曰願自今<pc n="lb"/>
                    <pb n="18b"/>
以往不復生帝王家噫亦可憐矣觀其詞藻如此若不<pc n="lb"/>
生帝王家豈不為文人學士邪<pc n="　"/>隋越王謚恭帝李淵<pc n="lb"/>
立代王侑亦謚恭帝二主同謚盖東西不相聞也<pc n="lb"/>
<pc n="　"/>
                    <pc n="　"/>香雲香雨<pc n="lb"/>
雨未常有香也而李賀詩衣微香雨青氛氲元微之詩<pc n="lb"/>
雨香雲淡覺微和雲未常有香而盧象詩云雲氣香流<pc n="lb"/>
水<pc n="lb"/>
<pc n="　"/>
                    <pc n="　"/>詠王安石<pc n="lb"/>
                    <pb n="19a"/>
劉文靖公<hi>因</hi>書事絶句云當年一線魏瓠穿直到横流<pc n="lb"/>
破國年草滿金陵誰種下天津橋上聴啼鵑宋子虚詠<pc n="lb"/>
王安石亦云投老歸耕白下田青苖猶未罷民錢半山<pc n="lb"/>
春色多桃李無奈花飛怨杜鵑二詩皆言宋祚之亡由<pc n="lb"/>
於安石而含蓄不露可謂詩史矣<pc n="lb"/>
<pc n="　"/>
                    <pc n="　"/>宋子虚詠史<pc n="lb"/>
宋子虚詠史凡三百餘首其佳者如詠甘羅云函谷關<pc n="lb"/>
中富列侯黄童亦僣上卿謀當年園綺猶年少甘隱商<pc n="lb"/>
                    <pb n="19b"/>
山到白頭詠緑珠云紅粉捐軀為主家明珠一斛委泥<pc n="lb"/>
沙年年金谷園中燕啣取香泥𦵏落花詠張果云滄溟<pc n="lb"/>
㡬度見揚塵曽醉堯家丙子春近日喜無天使至蹇驢<pc n="lb"/>
留得載閒身徐佐卿化鶴云化作遼東羽翼囬適逢沙<pc n="lb"/>
苑獵弦開寧知萬里青城客直待他年箭主来詠陸贄<pc n="lb"/>
云詔下山東感泣来謫歸門巷鎻蒼苔奉天以後誰持<pc n="lb"/>
筆不用當時陸九才詠宋宫人王婉容云貞烈那堪拒<pc n="lb"/>
强求玉顔甘没塞垣秋孤墳若是隣青塜地下昭君見<pc n="lb"/>
                    <pb n="20a"/>
亦羞王婉容随徽欽北去尼瑪哈見之求爲子婦婉容自<pc n="lb"/>
刎車中金人𦵏之道傍可謂英烈矣<pc n="lb"/>
<pc n="　"/>
                    <pc n="　"/>含笑花詩<pc n="lb"/>
施宜生含笑花詩百歩清香透玉肌滿堂皓齒轉明眉<pc n="lb"/>
褰帷跛客相迎䖏射雉春風得意時<pc n="lb"/>
<pc n="　"/>
                    <pc n="　"/>九字梅花詩<pc n="lb"/>
元天目山釋明本中峯有九字梅花詩云昨夜西風吹<pc n="lb"/>
折千林梢渡口小艇滚入沙灘泑野樹古梅獨卧寒屋<pc n="lb"/>
                    <pb n="20b"/>
角疎影横斜暗上書囱敲半枯半活㡬箇擫蓓蕾欲開<pc n="lb"/>
未開數㸃含香苞縱使畫工竒妙也縮手我愛清香故<pc n="lb"/>
把新詩嘲池南唐文薦<hi>錡</hi>謂余曰此詩不佳影不可言<pc n="lb"/>
敲又後四句有齋飯酸饀氣属予作一首乃口占云元<pc n="lb"/>
冬小春十月微陽回緑萼梅蕊早傍南枝開折贈未寄<pc n="lb"/>
陸凱隴頭去相思忽到盧仝<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>下来歌殘水調沉珠明<pc n="lb"/>
月浦舞破山香碎玉凌風臺錯恨髙樓三弄呌雲笛無<pc n="lb"/>
奈二十四畨花信催近觀盧賛元酴醿花詩云天将花<pc n="lb"/>
                    <pb n="21a"/>
王國艷殿春色酴醿洗粧素頰相追陪絶勝濃英綴枝<pc n="lb"/>
不韻李堪友横斜照水攙先梅瑶池董雙成浴香肌露<pc n="lb"/>
竹林嵇叔夜醉玉山頽風流何事不入錦囊句清和天<pc n="lb"/>
氣直挽青陽回亦九字律也詩亦有思致以李花為不<pc n="lb"/>
韵甚切體物前人亦未道破者<pc n="lb"/>
<pc n="　"/>
                    <pc n="　"/>張旭詩<pc n="lb"/>
張旭以能書名世人罕見其詩近日吳中人有収其春<pc n="lb"/>
草帖一詩陸子淵為余誦之所謂春草青青萬里餘邉<pc n="lb"/>
                    <pb n="21b"/>
城落日見離居情知海上三年別不寄雲間一紙書也<pc n="lb"/>
可謂絶倡余又見崔鴻臚所藏有旭書石刻三詩其一<pc n="lb"/>
桃花磯云隐隐飛橋隔墅烟石磯西畔問漁船桃花盡<pc n="lb"/>
日随流水洞在清溪何䖏邉其二山行留客云山光物<pc n="lb"/>
態弄春暉莫為輕隂便擬歸縱使晴明無雨色入雲深<pc n="lb"/>
處亦霑衣其三春逰值雨云欲尋軒檻倒清樽江上烟<pc n="lb"/>
雲向晚昏湏倩東風吹散雨明朝却待入華園字畫竒<pc n="lb"/>
怪擺雲捩風而詩亦清逸可愛好事者模為四<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>懸之<pc n="lb"/>
                    <pb n="22a"/>
<pc n="　"/>
                    <pc n="　"/>陳文恵公詩<pc n="lb"/>
陳文恵公堯佐吳江詩云平波渺渺烟蒼蒼菰蒲纔熟<pc n="lb"/>
楊栁黄扁舟繫岸不忍去西風斜日鱸魚鄉後人於其<pc n="lb"/>
地立鱸魚鄉亭和者百餘人皆不及也噫此詩尚敢和<pc n="lb"/>
耶又碧瀾堂詩云苕溪清淺霅溪斜碧玉光寒一萬家<pc n="lb"/>
誰向月明中夜聴洞庭漁笛隔蘆花二詩曲盡東南之<pc n="lb"/>
景後之作者殆無復措手<pc n="lb"/>
<pc n="　"/>
                    <pc n="　"/>宋人絶句<pc n="lb"/>
                    <pb n="22b"/>
宋詩信不及唐然其中豈無可匹體者在選者之眼力<pc n="lb"/>
耳如蘇舜欽吳江詩月從洞庭来光映寒湖凸四顧無<pc n="lb"/>
纖塵魚躍明鏡裂王半山雨詩云山中十日雨雨晴門<pc n="lb"/>
始開坐看蒼苔紋欲上人衣来孔文仲早行云客行謂<pc n="lb"/>
已旦出視見落月瘦馬入荒陂霜花重如雪崔鶠春日<pc n="lb"/>
云落日不可盡丹林紫谷開明明逺樹裏厯厯暝鴉回<pc n="lb"/>
冦平仲南浦云春風入垂楊烟波漲南浦落日動離魂<pc n="lb"/>
江花泣微雨郭公甫水車嶺云千丈水車嶺懸空九疊<pc n="lb"/>
                    <pb n="23a"/>
屏北風来不斷六月亦生氷蘇子由中秋夕云巧轉上<pc n="lb"/>
人衣徐行度樓角河漢冷無雲冥冥獨飛鵲旅行云猿<pc n="lb"/>
狖號枯朩魚龍泣夜潭行人已天北思婦隔江南朱文<pc n="lb"/>
公雨詩云孤燈耿寒熖照此一窓幽卧聴簷前雨浪浪<pc n="lb"/>
殊未休張南軒題南城云坡頭望西山秋意已如許雲<pc n="lb"/>
影度江来霏霏半空雨東渚云團團凌風桂宛在水之<pc n="lb"/>
東月色穿林影却下碧波中麗澤云長吟伐朩詩佇立<pc n="lb"/>
以望子日暮飛鳥歸門前長春水西嶼云繫舟西岸邉<pc n="lb"/>
                    <pb n="23b"/>
幅巾自来去島嶼花朩深蟬鳴不知䖏采菱舟云散䇿<pc n="lb"/>
下舸亭水清魚可數却上采菱舟乘風過南浦五詩有<pc n="lb"/>
王維輞川遺意誰謂宋無詩乎<pc n="lb"/>
<pc n="　"/>
                    <pc n="　"/>子由四絶句<pc n="lb"/>
蘇子由題李龍眠山荘圖四絶句其一瓔珞巖云泉流<pc n="lb"/>
逢石缺脉散成寳網水神瓔珞看山是如来想其二雨<pc n="lb"/>
花巖云巖花不可舉翔蕊久未堕忽墜幽人前知子觀<pc n="lb"/>
空坐其三玉龍潭云白龍晝飲潭修尾掛石壁幽人欲<pc n="lb"/>
                    <pb n="24a"/>
下看雨雹晴相射其四陳彭漈云蒼壁立積銕懸泉瀉<pc n="lb"/>
天紳山行見已久指與未来人此四詩竒景竒句可誦<pc n="lb"/>
可想放翁謂子由詩勝子瞻亦有見也<pc n="　"/>漈閩中水名<pc n="lb"/>
鄭樵號夾漈可證<pc n="lb"/>
<pc n="　"/>
                    <pc n="　"/>絶句四句皆對<pc n="lb"/>
絶句四句皆對杜工部兩个黄鸝一首是也然不相聯<pc n="lb"/>
属即是律中四句也唐絶萬首惟韋蘇州踏閣攀林恨<pc n="lb"/>
不同及劉長卿寂寂孤鶯啼杏園二首絶妙盖字句雖<pc n="lb"/>
                    <pb n="24b"/>
對而意則一貫也其餘如李嶠送司馬承禎還山云蓬<pc n="lb"/>
閣桃源兩地分人間海上不相聞一朝琴裏悲黄鶴何<pc n="lb"/>
日山頭望白雲柳中庸征人怨云歳歳金河復玉闗朝<pc n="lb"/>
朝馬策與刀鐶三春白雪歸青塜萬里黄河繞黒山周<pc n="lb"/>
朴邉塞曲云一隊風来一隊沙有人行䖏没人家黄河<pc n="lb"/>
九曲氷先合紫色三春不見花亦其次也<pc n="lb"/>
<pc n="　"/>
                    <pc n="　"/>蓮花詩<pc n="lb"/>
張文潜蓮花平池碧玉秋波瑩緑雲擁扇青揺柄水宫<pc n="lb"/>
                    <pb n="25a"/>
仙子闘紅粧輕歩淩波踏明鏡杜衍雨中荷花詩翠盖<pc n="lb"/>
佳人臨水立檀粉不勻香汗濕一陣風来碧浪翻真珠<pc n="lb"/>
零落難収拾此二詩絶妙又劉美中夜度娘歌菱花炯<pc n="lb"/>
炯垂鸞結爛學宫粧勻膩雪風吹凉髩影蕭蕭一抹疎<pc n="lb"/>
雲對斜月冦平仲江南曲烟波渺渺一千里白蘋香散<pc n="lb"/>
東風起惆悵汀洲日暮時柔情不斷如春水亡友何仲<pc n="lb"/>
黙嘗言宋人書不必収宋人詩不必觀余一日書此四<pc n="lb"/>
詩訊之曰此何人詩答曰唐詩也余笑曰此乃吾子所<pc n="lb"/>
                    <pb n="25b"/>
不觀宋人之詩也仲黙沉吟久之曰細看亦不佳可謂<pc n="lb"/>
崛强矣<pc n="lb"/>
<pc n="　"/>
                    <pc n="　"/>唐彦謙詩<pc n="lb"/>
唐彦謙絶句詩用事隱僻而諷諭悠逺似李義山如奏<pc n="lb"/>
㨗西蜀題沱江驛云野客乗軺非所宜况将儒服報戎<pc n="lb"/>
機錦江不識臨卭酒幸免相如渴病歸即李義山相如<pc n="lb"/>
未是真消渴猶放沱江過錦城之意也其餘如登興元<pc n="lb"/>
城觀烽火云漢川城上角三呼䕶蹕防邉列萬夫褒姒<pc n="lb"/>
                    <pb n="26a"/>
塜前烽火起不知泉下破顔無鄧艾廟云昭烈遺黎死<pc n="lb"/>
尚羞揮刀斫石恨譙周如何千載留遺廟血食巴山伴<pc n="lb"/>
武侯此即唐人題吳中范蠡廟云千年宗國無窮恨只<pc n="lb"/>
合江邉祀子胥之句也漢殿云鳥去雲飛意不通夜壇<pc n="lb"/>
斜月轉桐風君王寂慮無消息却就真人覔鉅公首首<pc n="lb"/>
有醖藉堪吟詠比之貫休胡曽輩天壤矣考其世盖僖<pc n="lb"/>
宗時人也<pc n="lb"/>
<pc n="　"/>
                    <pc n="　"/>洪容齋唐人絶句<pc n="lb"/>
                    <pb n="26b"/>
洪容齋集録唐人絶句五十餘巻詩近萬首然余觀之<pc n="lb"/>
猶有不盡随即書於簡端二十餘首近又得二首其一<pc n="lb"/>
無名氏詠姑蘇臺云無端春色上蘇臺欝欝芊芊草不<pc n="lb"/>
開無風自偃君知否西子裙裾拂過来其二栁公綽題<pc n="lb"/>
梓州牛頭寺云一出西城第二橋兩邉山朩晚蕭蕭井<pc n="lb"/>
花淨洗行人耳留聴溪聲入夜潮<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="27a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>詩話補遺巻一<pc n="lb"/>
<pb n="27b"/>
                </p>
<p>
</p>
  </div>
<div>
<head>詩話補遺巻二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>詩話補遺巻二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>楊慎<pc n="　"/>撰<pc n="lb"/>
<pc n="　"/>
                    <pc n="　"/>王建宫詞<pc n="lb"/>
王建宫詞一百首至宋南渡後失去七首好事者妄取<pc n="lb"/>
唐人絶句補入之淚盡羅巾夢不成白樂天詩也鴛鴦<pc n="lb"/>
瓦上忽然聲花蕋夫人詩也寶仗平明金殿開王少伯<pc n="lb"/>
詩也日晩長秋簾外報又日映西陵松栢枝二首乃樂<pc n="lb"/>
                    <pb n="1a"/>
府銅雀臺詩也銀燭秋光冷畫屛及閒吹玉殿昭華管二<pc n="lb"/>
首杜牧之詩也余在滇南見一古本七首特全今録於左<pc n="lb"/>
忽地金輿向月陂内人接著便相隨却回龍武軍前過<pc n="lb"/>
當殿教看臥鴨兒<pc n="lb"/>
<pc n="　"/>唐著作佐郎崔令欽教坊記云左右兩教坊左多善<pc n="lb"/>
<pc n="　"/>歌右多工舞外有水泊俗號月陂形如偃月也又云<pc n="lb"/>
<pc n="　"/>妓女入宜春苑謂之内人亦曰前頭人言常在駕前<pc n="lb"/>
<pc n="　"/>也其家在教坊四季給米得幸者謂之十家<pc n="lb"/>
                    <pb n="1b"/>
畫作天河刻作牛玉梭金鑷采橋頭每年宫女穿針夜<pc n="lb"/>
勅賜新恩乞巧樓<pc n="lb"/>
春來睡困不梳頭懶逐君王苑北逰暫向玉階花上立<pc n="lb"/>
簸錢贏得兩三籌<pc n="lb"/>
彈棊玉指兩參差背局臨虚鬭著危先打角頭紅子落<pc n="lb"/>
上三金字半邊垂<pc n="lb"/>
宛轉黄金白柄長青荷葉子畫鴛鴦把來不是呈新様<pc n="lb"/>
欲進微風到御床<pc n="lb"/>
                    <pb n="2a"/>
供御香方加減頻水沉山麝每回新内中不許相傳出<pc n="lb"/>
已被醫家寫與人<pc n="lb"/>
藥童食後進雲漿高殿無風扇小凉每到日中重掠髩<pc n="lb"/>
<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣騎馬繞宫廊<pc n="lb"/>
<pc n="　"/>
                    <pc n="　"/>艛<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
艛<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>小舩名音摟構見呂䝉傳白樂天詩兩片紅旗數<pc n="lb"/>
聲鼓使君艛艓上巴東又箳篂州乘送艛艓驛船迎又<pc n="lb"/>
還乘小艛艓却到古湓城艓當作<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>字之誤也<pc n="lb"/>
                    <pb n="2b"/>
<pc n="　"/>
                    <pc n="　"/>呉二娘<pc n="lb"/>
吳二娘杭州名妓也有長相思一詞云深花枝淺花枝<pc n="lb"/>
深淺花枝相間時花枝難似伊<pc n="　"/>巫山高巫山低暮雨<pc n="lb"/>
瀟瀟郎不歸空房獨守時白樂天詩吳娘暮雨瀟瀟曲<pc n="lb"/>
自别江南久不聞又夜舞吳娘袖春歌蠻子詞自注吳<pc n="lb"/>
二娘歌詞有暮雨瀟瀟郎不歸之句今絕妙詞選以此<pc n="lb"/>
為白樂天詞誤矣吳二娘亦杜公之黄四娘也聊表出<pc n="lb"/>
之<pc n="lb"/>
                    <pb n="3a"/>
<pc n="　"/>
                    <pc n="　"/>謝自然升仙<pc n="lb"/>
謝自然女仙白日飛昇當時盛傳其事至長安韓昌黎<pc n="lb"/>
作謝自然詩紀其跡甚著葢亦得於傳聞也予近見唐<pc n="lb"/>
詩人劉商集有謝自然却還舊居一詩云仙侣招邀自<pc n="lb"/>
有期九天升降五雲隨不知辭罷虚皇日更向人間住<pc n="lb"/>
幾時觀此詩其事可知矣葢謝氏為妖道士所惑以幻<pc n="lb"/>
術貿遷他所而淫之久而厭之又反舊居觀商詩中所<pc n="lb"/>
云仙侣招邀意在言外惜乎昌黎又不聞也然則世之<pc n="lb"/>
                    <pb n="3b"/>
所謂女仙者皆此類耳<pc n="lb"/>
<pc n="　"/>
                    <pc n="　"/>天闚象緯逼<pc n="lb"/>
杜工部龍門奉先寺詩天闚象緯逼或作天閱殊為牽<pc n="lb"/>
強章表臣詩話據舊本作天闚引史記以管闚天之語<pc n="lb"/>
其見卓矣余又按文選潘岳秋興賦闚天文之秘奥注<pc n="lb"/>
引陸賈新語楚王作乾谿之臺闚天文杜子羙熟精文<pc n="lb"/>
選者也其用天闚字正本此况天文即象緯也不但用<pc n="lb"/>
其字亦用其義矣子羙復生必以余爲知言也天闚闚<pc n="lb"/>
                    <pb n="4a"/>
天也雲臥卧雲也此倒字法也言闚天則星河垂地臥<pc n="lb"/>
雲則空翠濕衣見山中之殊於人境也<pc n="lb"/>
<pc n="　"/>
                    <pc n="　"/>石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>御亭<pc n="lb"/>
唐人送元中丞江淮轉運詩一首王維錢起集皆有之<pc n="lb"/>
其云去問珠官俗來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春東南御亭上莫問有風<pc n="lb"/>
塵用事頗隱僻石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>用荀子紫<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>魚鹽及文選石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應<pc n="lb"/>
節而楊葩事也御亭吳大帝駐輦所憩後人建御亭在<pc n="lb"/>
晉陵庾信詩御亭一回望風塵千里昬是也今刻本或<pc n="lb"/>
                    <pb n="4b"/>
改石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>作右却御亭或改作衍亭轉刻轉誤漫一正之<pc n="lb"/>
<pc n="　"/>
                    <pc n="　"/>罨畫<pc n="lb"/>
畫家稱罨畫雜彩色畫也吳興有罨畫溪然其字當用<pc n="lb"/>
<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>罨乃魚網非其訓也張泌詩罨岸春濤打船尾謂魚<pc n="lb"/>
網遮岸也此用字最得字義<pc n="lb"/>
<pc n="　"/>左思蜀都賦罨翡翠釣鰋鮋<pc n="lb"/>
<pc n="　"/>
                    <pc n="　"/>王摩詰遺詩<pc n="lb"/>
王摩詰詩今所傳僅六巻如輕隂閣小雨深院晝慵開<pc n="lb"/>
                    <pb n="5a"/>
坐看蒼苔色欲上人衣來一首見於洪覺範天厨禁臠<pc n="lb"/>
人家在仙掌雲氣欲生衣二句見於董逌畫跋而本集<pc n="lb"/>
不載則知其詩遺落多矣<pc n="lb"/>
<pc n="　"/>
                    <pc n="　"/>洛陽花雪<pc n="lb"/>
何遜與范雲聨句詩云洛陽城東西却作經年别昔去<pc n="lb"/>
雪如花今來花似雪李商隠送王校書分司詩云多少<pc n="lb"/>
分曹掌秘文洛陽花雪夢隨君定知何遜縁聨句毎到<pc n="lb"/>
城東憶范雲又漫成一絶云不妨何范盡名家未解當<pc n="lb"/>
                    <pb n="5b"/>
年重物華逺把龍山千里雪將來擬並洛陽花二詩皆<pc n="lb"/>
用此事若不究其源不知爲何說也<pc n="lb"/>
<pc n="　"/>
                    <pc n="　"/>麗人行逸句<pc n="lb"/>
松江陸三汀深語予杜詩麗人行古本珠壓腰衱穏稱<pc n="lb"/>
身下有足下何所着紅蕖羅韈穿鐙銀二句今本無之<pc n="lb"/>
淮南蔡衡仲昻聞之擊節曰非惟樂府鼓吹兼是周昉<pc n="lb"/>
羙人畫譜也<pc n="lb"/>
<pc n="　"/>
                    <pc n="　"/>劉須溪<pc n="lb"/>
                    <pb n="6a"/>
廬陵劉辰翁㑹孟號須溪於唐人諸詩集及李杜蘇黃<pc n="lb"/>
大家皆有批㸃又有批評三子口義及世說新語士林<pc n="lb"/>
服其賞鑒之精博然不知其節行之高也余見元人張<pc n="lb"/>
孟浩贈須溪詩云首陽餓夫甘一死叩馬何曽罪辛已<pc n="lb"/>
淵明頭上漉酒巾義熙以後爲全人葢宋亡之後劉公<pc n="lb"/>
竟不出仕也噫是與伯夷陶潛何異哉須溪私印古篆<pc n="lb"/>
三代人物四字自許良不為過張孟浩葢亦同時合志<pc n="lb"/>
者他如閩中之謝臯羽徽州之胡餘學慈溪之黄東發<pc n="lb"/>
                    <pb n="6b"/>
自以中國遺人不事二姓者不知其㡬宋朝待士之厚<pc n="lb"/>
其效可騐矣<pc n="lb"/>
<pc n="　"/>
                    <pc n="　"/>元朝畨書<pc n="lb"/>
元朝主中國日用羊皮冩詔謂之羊皮聖㫖其字用䝉<pc n="lb"/>
古書中國人亦習之張孟浩詩云鴻濛再剖一天地書契<pc n="lb"/>
復見科斗文張光弼輦下曲云和寜沙中撲遫筆史臣<pc n="lb"/>
以代鉛槧事百司譯冩高昌書龍蛇復見古文字<pc n="lb"/>
<pc n="　"/>
                    <pc n="　"/>唐舞妓著靴<pc n="lb"/>
                    <pb n="7a"/>
舒元輿詠妓女從良詩云湘江舞罷却成悲便脫蠻靴<pc n="lb"/>
出鳳幃誰是蔡邕琴酒客曹公懐舊嫁文姬可考唐世<pc n="lb"/>
妓女舞飾也按說文鞮四夷舞人所著屨也周禮有鞮<pc n="lb"/>
鞻氏亦是四夷之舞今之樂部舞妝皆出四夷唐人舞<pc n="lb"/>
妓皆著靴猶有此意盧肇柘枝舞賦靴瑞錦以雲匝袍<pc n="lb"/>
蹙金而鴈欹樂府歌錦靴玉帶舞回雲杜牧之贈妓詩<pc n="lb"/>
曰舞靴應任傍人㸔笑臉還須待我開黄山谷贈妓詞<pc n="lb"/>
云風流太守能籠翠羽宜醉金釵且留取垂楊掩映庭<pc n="lb"/>
                    <pb n="7b"/>
階直待朱輪去後便從伊窄襪弓鞋則汴宋猶似唐制<pc n="lb"/>
至南渡後妓女窄襪弓鞋如良人矣故當時有蘇州頭<pc n="lb"/>
杭州脚之諺云<pc n="lb"/>
<pc n="　"/>蠻靴一本作鸞靴盧肇賦一本云靴瑞錦以鸞匝袍<pc n="lb"/>
<pc n="　"/>蹙金而鴈欹以鸞對鴈當是併識於此<pc n="lb"/>
<pc n="　"/>
                    <pc n="　"/>評李杜<pc n="lb"/>
楊誠齋云李太白之詩列子之御風也杜少陵之詩靈<pc n="lb"/>
均之乘桂舟駕玉車也無待者神於詩者與有待而未<pc n="lb"/>
                    <pb n="8a"/>
嘗有待者聖於詩者與宋則東坡似太白山谷似少陵徐<pc n="lb"/>
仲車云太白之詩神鷹瞥漢少陵之詩駿馬絶塵二公之<pc n="lb"/>
評意同而語亦相近余謂太白詩仙翁劒客之語少陵詩<pc n="lb"/>
雅士騷人之詞比之文太白則史記少陵則漢書也<pc n="lb"/>
<pc n="　"/>
                    <pc n="　"/>華不注<pc n="lb"/>
左傳成公二年晉郤克戰於鞌齊師敗績逐之三周華<pc n="lb"/>
不注相傳讀不字但作卜音伏琛齊記引摯虞畿服經<pc n="lb"/>
不又音跗如詩鄂不韡韡之不謂花蔕也言此山孤秀<pc n="lb"/>
                    <pb n="8b"/>
如華跗之注於水其說甚異而有徵又按水經注云華<pc n="lb"/>
不注山單椒秀澤孤峯刺天青崖翠發望同㸃黛九域<pc n="lb"/>
志云大明湖望華不注山如在水中李太白詩昔我逰<pc n="lb"/>
齊都登華不注峯兹山何峻秀綵翠如芙蓉此之芙蓉<pc n="lb"/>
葢因華不之名也以數說互證之伏氏音不為跗信矣<pc n="lb"/>
<pc n="　"/>
                    <pc n="　"/>杜詩歩檐字<pc n="lb"/>
杜子羙詩步檐倚杖看牛斗檐古簷字楚辭大招曲屋<pc n="lb"/>
歩櫩注曲屋周閣也步櫩長砌也司馬相如賦步櫩周<pc n="lb"/>
                    <pb n="9a"/>
流長途中宿櫩亦古簷字也又梁陸倕鍾山寺詩步簷<pc n="lb"/>
時中宿飛階或上征沈氏滿願詩步簷隨新月挑燈惜<pc n="lb"/>
落花杜公葢襲用其字後人不知妄改作步蟾且前聨有<pc n="lb"/>
新月字而結句又云步蟾複矣况步蟾乃舉子坊牌字<pc n="lb"/>
杜公時寜有此惡字耶甚矣士俗不可不醫也<pc n="lb"/>
<pc n="　"/>
                    <pc n="　"/>天風海濤<pc n="lb"/>
趙汝愚詩江月不隨流水去天風常送海濤來朱文公<pc n="lb"/>
愛之遂書天風海濤字於石今人不知為趙公詩也<pc n="lb"/>
                    <pb n="9b"/>
<pc n="　"/>
                    <pc n="　"/>蘭廷瑞詩<pc n="lb"/>
滇中詩人蘭廷瑞楊林人也予過其家訪其稿僅得數<pc n="lb"/>
十首如夏日云終日憑䦨對水鷗園林長夏似深秋槐<pc n="lb"/>
龍細洒鵞黃雪涼意蕭蕭風滿樓冬夜云枕上詩成<pc n="lb"/>
喜不勝起尋筆硯旋呼燈銀瓶取盡梅花水已被霜風<pc n="lb"/>
凍作氷題嫦娥奔月圗曰竊藥私奔計已窮藁砧應恨<pc n="lb"/>
洞房空當時射日弓猶在何事無能近月中三詩皆可<pc n="lb"/>
喜<pc n="lb"/>
                    <pb n="10a"/>
<pc n="　"/>
                    <pc n="　"/>偃曝<pc n="lb"/>
孟浩然詩草堂時偃曝蘭枻日周旋偃曝謂偃卧曝背<pc n="lb"/>
也用文選王僧逹寒榮共偃曝之句今刻孟詩不知其<pc n="lb"/>
出處改作掩瀑可笑而謬者猶曰詩刻必去注釋從容<pc n="lb"/>
咀嚼真味自長此近日強作解事小兒之通弊也葢頥<pc n="lb"/>
中有物乃可言咀嚼而出真味若空膓作雷鳴而強為<pc n="lb"/>
戛齒之狀但垂飢涎耳真味何由出哉<pc n="lb"/>
<pc n="　"/>
                    <pc n="　"/>沈氏竹火籠詩<pc n="lb"/>
                    <pb n="10b"/>
陳范靜妻沈滿願詠竹火籠詩曰剖出楚山筠織成湘<pc n="lb"/>
水紋寒銷九微火香傳百和薫氤氲擁翠被出入隨緗<pc n="lb"/>
裙徒悲今麗質豈念昔凌雲此詩言外之意以諷士之<pc n="lb"/>
以富貴改節者即孟子所云鄉為身死而不受今為宫<pc n="lb"/>
室之羙妻妾之奉而為之者而含蓄藴藉如此徒悲豈<pc n="lb"/>
念四字尤見其意上薄風雅下掩唐人矣宋人稱李易<pc n="lb"/>
安所以嵇中散至死薄殷周之句以為婦女有此大議<pc n="lb"/>
論然太淺露比之沈氏此詩當在門墻之外矣<pc n="lb"/>
                    <pb n="11a"/>
<pc n="　"/>
                    <pc n="　"/>蘇堤始末<pc n="lb"/>
東坡先生在杭州潁州許州皆開西湖而杭湖之功尤<pc n="lb"/>
偉其詩云我在錢唐拓湖渌大堤士女争昌丰六橋横<pc n="lb"/>
絶天漢上北山始與南山通忽驚二十五萬丈老葑席<pc n="lb"/>
巻蒼雲空此詩史也而注殊略今按宋長編云杭本江<pc n="lb"/>
海之地水泉鹹苦唐刺史李泌始引西湖水作六井故<pc n="lb"/>
井邑日富及白居易復浚西湖所溉千餘頃然湖多葑<pc n="lb"/>
近嵗廢而不理湖中葑田積二十五萬餘丈而水無㡬<pc n="lb"/>
                    <pb n="11b"/>
矣運河失湖水之利則取給於江潮潮渾濁多淤河行<pc n="lb"/>
闤闠中三年一淘為市井大患而六井亦㡬廢公始至<pc n="lb"/>
浚茅山鹽橋二河以茅山一河專受江潮以鹽橋一河<pc n="lb"/>
專受湖水復造堰閘以為湖水蓄泄之限然後潮不入<pc n="lb"/>
市間至湖上周視良久曰今願去葑葑田如雲將安所<pc n="lb"/>
置之湖南北三十里環湖往來終日不逹若取葑田積<pc n="lb"/>
之湖中為長堤以通南北則葑田去而行者便矣堤成<pc n="lb"/>
杭人名之曰蘇公堤云合是觀之則公之有功於杭人<pc n="lb"/>
                    <pb n="12a"/>
大矣予昔在京日問之杭之士夫亦不知今閱公詩注<pc n="lb"/>
亦略故詳注之嗚呼治水之難久矣宋之世修六塔河<pc n="lb"/>
二股河安石以范子淵李仲昌專其事聽小人李公義<pc n="lb"/>
宦官黃懷忠之言用鐵龍爪濬川杷天下皆笑其兒戲<pc n="lb"/>
積以數年靡費百十萬之錢榖漂沒數十萬之丁夫迄<pc n="lb"/>
無成功而猶不肯止其績敗功圯而姦臣李清臣為考<pc n="lb"/>
官猶以修河問策欲掩護之甚矣宋之君臣愚且戇也<pc n="lb"/>
視東坡杭湖潁湖之役不數月之間無靡百金而成百<pc n="lb"/>
                    <pb n="12b"/>
世之功其政事之才豈止十倍時流乎公又欲鑿石門<pc n="lb"/>
山運河以避浮山之險當時妒者盡力排之又欲於蘇<pc n="lb"/>
州以東鑿挽路為千橋以迅江勢亦不果用人皆恨之<pc n="lb"/>
噫難平者事古今同一慨矣<pc n="lb"/>
<pc n="　"/>
                    <pc n="　"/>杜詩左擔之句<pc n="lb"/>
杜子羙愁坐詩曰高齋常見野愁坐更臨門十月山<pc n="lb"/>
寒重孤城水氣昬葭萌氐種逈左擔犬羊存終日憂<pc n="lb"/>
奔走歸期未敢論葭萌左擔皆地名也葭萌人知之<pc n="lb"/>
                    <pb n="13a"/>
左擔人罕知也注者不知或改作武擔又改作立擔皆<pc n="lb"/>
可笑按太平御覽引李充蜀記云蜀山自綿谷葭萌道<pc n="lb"/>
徑險窄北來擔負者不容易肩謂之左擔道又李公𦙍<pc n="lb"/>
益州記云隂平縣有左擔道其路至險自北來者擔在<pc n="lb"/>
左肩不得度右肩常璩南中志云自𤏡道至朱提有水<pc n="lb"/>
步道九道有黒水及羊官水道度三津至險難行故行<pc n="lb"/>
者謡曰楢溪赤水盤蛇七曲盤羊烏櫳氣與天通庲降<pc n="lb"/>
賈子左擔七里又有牛叩頭馬搏坂其險如此據此三<pc n="lb"/>
                    <pb n="13b"/>
書左擔道有三綿谷一也隂平二也朱提三也義則一<pc n="lb"/>
而已朱提今之烏撒雲貴往來之西路也<pc n="lb"/>
<pc n="　"/>
                    <pc n="　"/>趙李<pc n="lb"/>
阮籍詩西逰咸陽市趙李相經過顔延年注趙飛燕李<pc n="lb"/>
夫人非也按漢書乃成帝時趙季李欵延年之博尚有<pc n="lb"/>
此誤<pc n="lb"/>
<pc n="　"/>
                    <pc n="　"/>朱滔括兵<pc n="lb"/>
朱滔括兵不擇士族悉令赴軍自閱於毬場有士子容<pc n="lb"/>
                    <pb n="14a"/>
止可觀進趨淹雅滔召問曰所業者何曰學為詩問有<pc n="lb"/>
妻否曰有即令作寄内詩援筆立成詞曰握筆題詩易<pc n="lb"/>
荷戈征戍難慣從鴛被暖怯向鴈門寒痩盡寛衣帶啼<pc n="lb"/>
多漬枕檀試留青黛著迴日畫眉看又令代妻作詩<pc n="lb"/>
答曰蓬髩荆釵世所稀布裙猶是嫁時衣胡麻好種無<pc n="lb"/>
人種合是歸時底不歸滔遺以束帛放歸<pc n="lb"/>
<pc n="　"/>
                    <pc n="　"/>王霞卿<pc n="lb"/>
進士鄭殷彛旅逰㑹稽寓唐安寺見粉壁有題云瑯<pc n="lb"/>
                    <pb n="14b"/>
琊王氏霞卿光啟三年陽春二月登於是閣臨軒轉恨<pc n="lb"/>
覩物増悲雖看煥爛之花但比淒涼之色時有輕綃捧<pc n="lb"/>
硯小玉觀題詩曰春來引步暫尋幽愁見風光倚寺樓<pc n="lb"/>
正好開懷對煙月雙眉不展自如鈎鄭生和曰題詩仙<pc n="lb"/>
子此曽逰應是尋春别鳳樓賴得從來未相識免教錦<pc n="lb"/>
帳對銀鈎霞卿乃邑宰韓嵩妾自京師挈之任所嵩遇<pc n="lb"/>
暴冦而卒鄭生欣然謁之時霞卿竟辭以疾而不見焉但<pc n="lb"/>
令總角婢子輕綃持詩答曰君是烟霄折桂身聖朝方<pc n="lb"/>
                    <pb n="15a"/>
切用儒珍正堪西上文塲戰空向途中泥婦人鄭得詩大<pc n="lb"/>
慙而退唐㑹昌中三鄉有女子題詩於壁曰西逐良人<pc n="lb"/>
西入闗良人身殁妾空還謝娘衛女不相待為雨為雲<pc n="lb"/>
過此山進士陸真洞王祝劉谷王條李昌鄴王碩李傐<pc n="lb"/>
張綺髙衢韋氷賈馳十一人和之曰三鄉畧未聞謁之<pc n="lb"/>
而不内恧而退者也<pc n="lb"/>
<pc n="　"/>
                    <pc n="　"/>胡琴婢勝兒<pc n="lb"/>
吳泰伯祠在閶門之東毎春秋市人相率牲醴多圖善<pc n="lb"/>
                    <pb n="15b"/>
馬綵輿羙女以獻之時金銀行以輕綃畫侍婢捧胡琴<pc n="lb"/>
以從其貌勝於舊繪者名其為勝兒葢他獻者無以匹<pc n="lb"/>
也女巫方舞有進士劉景復送客之金陵置酒于廟東<pc n="lb"/>
通波館忽欠伸思寢夢紫衣冠者言襄王奉屈劉生隨<pc n="lb"/>
至廟周旋揖讓而坐王語劉生曰適納一胡琴妓藝精<pc n="lb"/>
而色麗知吾子善歌故奉邀作胡琴一曲以寵之生初頗<pc n="lb"/>
不酣命酌人間酒一盃已醉乃作歌曰繁絃已停雜吹<pc n="lb"/>
歇勝兒調弄邏娑撥四絃攏撚三五聲喚起邊風䭾明<pc n="lb"/>
                    <pb n="16a"/>
月大聲嘈嘈奔淈淈浪蹙波間倒溟渤小絃切切怨颸颸<pc n="lb"/>
鬼哭神悲秋悉窣倒腕斜挑掣流電春雷直戛騰秋<pc n="lb"/>
鶻漢妃徒得端正名秦女虚誇有仙骨我聞天寶十年<pc n="lb"/>
前凉州未作西戎窟麻衣右袵皆漢民不省烽烟暫蓬<pc n="lb"/>
勃太平之末安史亂犬豕崩騰恣唐突𤣥宗未到萬<pc n="lb"/>
里橋東洛西京一時沒海内漢民皆被畧飲恨吞聲空<pc n="lb"/>
咽嗢時㸔漢月望漢天怨氣衝星成彗孛國門之西<pc n="lb"/>
八九鎮髙城深壘閉閒卒河湟咫尺不能收輓粟推<pc n="lb"/>
                    <pb n="16b"/>
車徒兀兀今朝聞撥凉州曲使我心神暗超忽勝兒若<pc n="lb"/>
向邊塞彈征人淚血應䦨干吟畢以獻王召勝兒授之<pc n="lb"/>
王之侍兒有妒者以金如意擊勝兒劉生驚而寤歌傳<pc n="lb"/>
於吳中<pc n="lb"/>
<pc n="　"/>
                    <pc n="　"/>李芳儀<pc n="lb"/>
芳儀江南國主李景女也納土後住京師初嫁供奉官<pc n="lb"/>
孫某為武疆都監妻生女皆為遼中聖宗所獲封芳儀<pc n="lb"/>
生公主一人趙至忠虞部自北庭歸朝嘗仕遼為翰林<pc n="lb"/>
                    <pb n="17a"/>
學士修國史著北庭雜記載其事時晁補之為北都教<pc n="lb"/>
官覽其書而悲之與顔復長道作芳儀曲云金陵宫殿<pc n="lb"/>
春霏微江南花發鷓鴣飛風流國主家千口十五吹簫<pc n="lb"/>
粉黛稀滿堂詩酒皆詞客奪錦揮毫在瑶席後庭一曲<pc n="lb"/>
風景改收淚臨江悲故國令公獻籍朝未央敕書築第<pc n="lb"/>
優降王魏俘曽不輸織室供奉一官奔武疆秦淮潮水<pc n="lb"/>
鍾山樹塞北江南易懷土雙燕清秋夢栢梁吹落天涯<pc n="lb"/>
猶並羽相隨未是斷腸悲黄河應有却還時寜知翻手<pc n="lb"/>
                    <pb n="17b"/>
明朝事咫尺山河不可期倉皇三鼓滹沱岸良人白馬<pc n="lb"/>
人誰見國亡家破一身存薄命如雲信流轉芳儀加我<pc n="lb"/>
名孚新教歌遣舞不由人採珠拾翠衣裳好深紅暗盡<pc n="lb"/>
驚邊塵隂山射虎邊風急嘈雜琵琶酒䦨泣無言數遍<pc n="lb"/>
天河星只有南箕近鄉邑當年十指渡江來十指不知<pc n="lb"/>
身獨哀中原骨肉又零落黃鵠寄意何當回生男自有<pc n="lb"/>
四方志女子那知出門事君不見李陵椎髻泣窮邊丈<pc n="lb"/>
夫漂泊猶堪憐江州廬山真風觀李主有國日施財修<pc n="lb"/>
                    <pb n="18a"/>
之刋姓氏於石有太寜公主永嘉公主皆李景女不知<pc n="lb"/>
芳儀者孰是也<pc n="lb"/>
<pc n="　"/>
                    <pc n="　"/>秦少㳺女<pc n="lb"/>
靖康間有女子為金兵所掠自稱秦學士女道中題詩<pc n="lb"/>
云眼前雖有還鄉路馬上曽無放我情讀者悽然曽裘<pc n="lb"/>
父為作秦女行云妾家家世居淮海淮海文名喧宇内<pc n="lb"/>
自從貶死古藤州門户凋零三十載可憐生長深閨裏<pc n="lb"/>
耳濡目染知文字亦嘗強學謝娘詩女子未嫌稱博士<pc n="lb"/>
                    <pb n="18b"/>
年長以來逢世亂黄頭鮮卑兵入漢妾身亦復墮兵間<pc n="lb"/>
往事不堪回首看一身漂蕩逐邊塵被驅不異犬與雞<pc n="lb"/>
奔馳萬里向沙漠天長地久無還期北風蕭蕭易水寒<pc n="lb"/>
雪花滿地經燕山千盃濁酒愁中醉一曲琵琶淚裏彈<pc n="lb"/>
吞聲飲恨從誰訴偶然信口題詩句眼前有路可還鄉<pc n="lb"/>
馬上迷魂不知處詩成吟罷更茫然豈意漢地能流傳<pc n="lb"/>
當時情緒亦可念至今聞者為悲酸憶昔中郎有女子<pc n="lb"/>
亦陷邊庭垂一紀暮年多幸逢阿瞞厚幣贖之歸故<pc n="lb"/>
                    <pb n="19a"/>
里惜哉此女不得如終竟老死留穹廬空餘詩話傳悽<pc n="lb"/>
惻不減胡笳十八拍<pc n="lb"/>
<pc n="　"/>
                    <pc n="　"/>蘇雲卿<pc n="lb"/>
雲卿與張浚魏公友魏公既相雲卿隐豫章東湖鬻蔬<pc n="lb"/>
自給公托帥漕聘之微服乃得見詰朝再至則閉闗矣啟<pc n="lb"/>
之惟書與金在不啓封曽茶山作歌云東湖湖面波𣺌<pc n="lb"/>
瀰東湖岸上春土肥先生鋤雲明月曉種來蔬甲今成<pc n="lb"/>
畦把茅蕭蕭環四壁此身不願人間識乾坤清晏那復<pc n="lb"/>
                    <pb n="19b"/>
知寸心杳緲黄塵隔故人子房今九雲交情不斷江湖<pc n="lb"/>
濵江西使漕却騶騎故作敲門問字人黃金百鎰牋一<pc n="lb"/>
幅多謝春風到茅屋君為使者吾邦民見君容我更樵<pc n="lb"/>
服故人與我情重哉君且歸矣明當來明朝啓扉人不<pc n="lb"/>
見黃金不動書不開使者持書三太息封書徑上黄扉<pc n="lb"/>
側翩翩鶴馭雲冥冥空向湖山訪行迹向來桐江嚴子<pc n="lb"/>
陵曽得故人雙眼青芒鞋却踏金華路太史驚誇說客<pc n="lb"/>
星先生得書掉頭去并此湖光不回頋夢夫孀婦截鬢<pc n="lb"/>
                    <pb n="20a"/>
鬟亦有老大閨中女茶山此歌可激貪鄙張世南逰宦<pc n="lb"/>
紀聞載宋隠逸記蘇翁本末甚詳宋得翁東湖遺事北<pc n="lb"/>
面挹湖山築菴仰高章泉先生名曰灌園菴<pc n="lb"/>
<pc n="　"/>
                    <pc n="　"/>張千載<pc n="lb"/>
千載字毅甫廬陵人文山友也文山貴顯屢以官辟皆<pc n="lb"/>
不就文山自廣還至吉州城下千載來見曰丞相赴北<pc n="lb"/>
某亦往遂以故宋官營求江西省資之北寓於文山囚<pc n="lb"/>
所側近日以美食奉之文山知是千載義焉凡留燕三<pc n="lb"/>
                    <pb n="20b"/>
年潛造一櫝文山受刑後即藏其首仍尋訪文山妻歐<pc n="lb"/>
陽夫人於金營中俾出火其屍千載拾骨寘囊并櫝南<pc n="lb"/>
歸付其家𦵏之次日其子夢父文山怒云繩鉅未斷其<pc n="lb"/>
子心動毅然啓視之則有繩束其髮當其云云夢爾且<pc n="lb"/>
髮爾何足計又萬無繩繫理繩見衆服公英爽可畏劉<pc n="lb"/>
須溪紀其事贊于文像後曰閒居忽忽萬古咄咄天風<pc n="lb"/>
慘然如動生髮如何尋約亦念續芻豈其英爽猶累形<pc n="lb"/>
軀同時之人能不顙泚昔忌其生今妒其死<pc n="lb"/>
                    <pb n="21a"/>
<pc n="　"/>
                    <pc n="　"/>吕用之<pc n="lb"/>
唐吕用之在維揚日佐髙駢專權擅政有商人劉損妻<pc n="lb"/>
裴氏有國色用之以隂事搆取損憤惋因成詩三首曰<pc n="lb"/>
寶釵分股合無縁魚在深淵日在天得意紫鸞休舞鏡<pc n="lb"/>
斷蹤青鳥罷銜箋金盃倒覆難收水玉軫傾欹懶續絃<pc n="lb"/>
從此蘼蕪山下過只應將淚比流泉鸞辭舊伴知何止<pc n="lb"/>
鳳得新梧想稱心紅粉尚殘香羃羃白雲將散信沈沈<pc n="lb"/>
已休磨琢投期玉懶更經營買笑金願作山頭似人石<pc n="lb"/>
                    <pb n="21b"/>
丈夫衣上淚痕深舊嘗逰處徧尋㸔覩物傷情死一般<pc n="lb"/>
買笑樓前花已謝畫眉窗下月空殘雲歸巫峽音容斷<pc n="lb"/>
路隔星河去住難莫道詩成無淚下淚如泉湧亦須乾<pc n="lb"/>
詩成吟咏不輟一日晚見一虬髩老叟行步迅疾眸光<pc n="lb"/>
射人揖損曰子哀心有何不平之事損具對之叟夜果<pc n="lb"/>
入用之家化形於斗栱之上叱用之曰所取劉氏之妻<pc n="lb"/>
并其寶貨速還之否則隨刃落矣用之驚懼夜遣幹事<pc n="lb"/>
賫金并裴氏還損損夜促舟去虬髩亦無踪跡<pc n="lb"/>
                    <pb n="22a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>詩話補遺巻二<pc n="lb"/>
<pb n="22b"/>
                </p>
<p>
</p>
  </div>
<div>
<head>詩話補遺巻三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>詩話補遺巻三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>楊慎<pc n="　"/>撰<pc n="lb"/>
<pc n="　"/>
                    <pc n="　"/>集句<pc n="lb"/>
亡友安公石嘉州人妙於集句以鱸魚正美不歸去對<pc n="lb"/>
瘦馬獨吟真可哀又請君酌我一斗酒與爾同消萬古<pc n="lb"/>
愁又梁間燕子聞長歎<hi>李義山句</hi>樓上花枝笑獨眠<hi>劉長卿</hi>水<pc n="lb"/>
國蓮花府<hi>韓翃</hi>雲帆楓樹林<hi>杜工部</hi>又集杜句弔葉叔晦<pc n="lb"/>
                    <pb n="1a"/>
讀者為之泣下其詩云臨江把臂難再得便與先生成<pc n="lb"/>
永訣文章曹植波瀾濶死為星辰亦不滅老去新詩誰<pc n="lb"/>
與傳男兒性命絶可憐出門轉盼已陳跡妻子山中哭<pc n="lb"/>
向天中夜起坐萬感集人生有情淚沾臆鳳凰麒麟安<pc n="lb"/>
在哉石田茅屋荒蒼苔君不見空牆日色晚悲風為我<pc n="lb"/>
從天來<pc n="lb"/>
<pc n="　"/>
                    <pc n="　"/>曽子固詩<pc n="lb"/>
曽子固享祀軍山廟歌云土膏起兮流泉駛兮我徂于<pc n="lb"/>
                    <pb n="1b"/>
田偕婦子兮既耕且蓺芸且耔兮一嵗之功在勤始兮<pc n="lb"/>
野無螽螟塘有水兮非神之力其誰使兮我苞盈兮我<pc n="lb"/>
實成兮揮鎌㨖㨖風雨聲兮囷藏露積如坻京兮遺秉<pc n="lb"/>
滯穗富鰥㷀兮酒食勸酬銷忿爭兮非神之助嵗莫<pc n="lb"/>
登兮我有室家神所祐兮我有旄倪神所夀兮神之惠<pc n="lb"/>
我惟其舊兮我之報神亦云厚兮釃酒刑牲肴核豐兮<pc n="lb"/>
吹簫考鼔聲逄逄兮我民嵗獻無終窮兮千秋萬嵗保<pc n="lb"/>
斯宫兮<pc n="　"/>此詩王荆公稱賞以為有雅頌之意當表出<pc n="lb"/>
                    <pb n="2a"/>
昧者言子固不能詩豈其然乎<pc n="lb"/>
<pc n="　"/>
                    <pc n="　"/>鏡殿<pc n="lb"/>
唐高宗造鏡殿武后意也四壁皆安鏡為白晝秘戯之<pc n="lb"/>
需帝一日獨坐其中劉仁軌奏事入驚走下階曰天無<pc n="lb"/>
二日土無二王臣見四壁有數天子不祥莫大焉帝立<pc n="lb"/>
命剔去后聞之不恱帝崩後復建之楊廉夫詩鏡殿青<pc n="lb"/>
春秘戯多玉肌相照影相摩六郎酣戰明空笑隊隊鴛<pc n="lb"/>
鴦漾緑波<pc n="lb"/>
                    <pb n="2b"/>
<pc n="　"/>
                    <pc n="　"/>三句詩<pc n="lb"/>
古有三句之詩意足詞贍盤屈於二十一字之中最為<pc n="lb"/>
難工徧檢前賢詩不過四五首而已岑之敬當壚曲云<pc n="lb"/>
明月二八照花新當壚十五晚畱賔四眸百萬横自陳<pc n="lb"/>
最為絶倡唐傳竒無名氏春詞云楊柳裊裊隨風急西<pc n="lb"/>
樓美人春夢中繡簾斜捲千條入宋謝臯羽寄鄧牧心<pc n="lb"/>
云杜䳌花開桑葉齊戴勝芋生藥草肥九鎖山人歸<pc n="lb"/>
未歸洪武中詹天<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>寄山中友人云桂樹蒼蒼月如霧<pc n="lb"/>
                    <pb n="3a"/>
山中故人讀書處白露濕衣不可去近日雲南提學彭<pc n="lb"/>
綱詠刺桐花云樹頭樹底花楚楚風吹緑葉翠翩翻露<pc n="lb"/>
中㡬枝紅鸚鵡亦風韵可愛也刺桐花雲南名為鸚哥<pc n="lb"/>
花花形酷似之彭公此詩本四句命吏冩刻於扁遺其<pc n="lb"/>
一句復誦之自覺竟足乃不更改余聞之晉寧侍御唐<pc n="lb"/>
池南云<pc n="lb"/>
<pc n="　"/>
                    <pc n="　"/>瓊花<pc n="lb"/>
揚州有蕃釐觀觀中有瓊花即陳後主所謂玉樹後庭<pc n="lb"/>
                    <pb n="3b"/>
花曲中云瓊樹朝朝新也其花後萎好竒者云瓊花無種<pc n="lb"/>
過矣宋傅子容詩云比瑒如礬總未嘉要須博物似張<pc n="lb"/>
華因看異代前賢帖知是唐昌玉蕋花注云唐楊汝士<pc n="lb"/>
云唐昌觀玉蕋以少故貴王汝玉名為玉蕋王介甫名<pc n="lb"/>
為瑒花取其色白也山谷名曰山礬以其可以供染也<pc n="lb"/>
即今之梔子花佛經名薝<hi>音膽</hi>蔔花本草名越桃劉禹錫<pc n="lb"/>
詩玉女來看玉樹花異香先引七香車攀枝弄雪頻囬<pc n="lb"/>
首驚怪人間日易斜張籍詩五色雲中紫鳳車尋仙來<pc n="lb"/>
                    <pb n="4a"/>
到洞仙家飛輪囬首無蹤跡惟見斑斑滿地花王建詩<pc n="lb"/>
一樹瓏璁玉刻成飄廊㸃地色輕輕女冠夜覔香來處<pc n="lb"/>
惟見階前碎月明注云唐元和中唐昌觀中玉蕋花盛<pc n="lb"/>
開有仙女來逰取數枝飄然而去余謂此說未必然葢<pc n="lb"/>
因劉張詩有玉女雲車飛輪回首之句遂傅㑹其說又<pc n="lb"/>
因仙女取花飄然而去遂傅㑹天下無種之說不知詩人<pc n="lb"/>
詠物托言也滇雲處處有之村姑采揷盈路仙女一何<pc n="lb"/>
多乎<pc n="lb"/>
                    <pb n="4b"/>
<pc n="　"/>
                    <pc n="　"/>草書枯澁<pc n="lb"/>
徐浩真書多渇筆懷素草書多枯澁在書法以為妙品<pc n="lb"/>
戴㓜公贈懐素詩曰忽為壯麗就枯澁龍蛇盤騰獸屹<pc n="lb"/>
立曽收懐素草書歌連拂數行勢不絶藤懸槎蹙生其<pc n="lb"/>
節竇臮亦云殊形詭狀不易說中含枯燥尤驚絶任華<pc n="lb"/>
云時復枯燥何褵褷忽覺隂山突兀横翠微葢深知懐<pc n="lb"/>
素之三昧者姜白石云徐季海之渇筆譬如綺筵之素<pc n="lb"/>
饌羙人之淡籹倪思以痴重筆跡謂之墨猪元斑彦功<pc n="lb"/>
                    <pb n="5a"/>
之字評者以為死猪膓可以喻矣<pc n="lb"/>
<pc n="　"/>
                    <pc n="　"/>司空圖論詩<pc n="lb"/>
司空圖字表聖避亂居王官谷胡致堂評其清節高致<pc n="lb"/>
為晚唐第一流人物信矣余嘗愛其論詩云陳杜濫觴<pc n="lb"/>
之餘沈宋始興之後傑出於江寧宏思於李杜極矣右<pc n="lb"/>
丞蘇州趣味澄夐若清沇之貫逹大厯十數公抑又其<pc n="lb"/>
次元白力就而氣孱乃都市豪估耳劉公夢得楊公巨<pc n="lb"/>
源亦各有勝㑹浪仙無可取劉徳仁時得佳致亦足滌煩<pc n="lb"/>
                    <pb n="5b"/>
又曰王右丞韋蘇州澄澹精緻格在其中豈妨於遒舉<pc n="lb"/>
哉賈浪仙誠有警句觀其全篇意思殊餒大抵附于寒<pc n="lb"/>
澁方可致才亦為體之不偹也其論皆是而推尊右丞<pc n="lb"/>
蘇州尤見卓識宜其一鳴於晩唐也其文集罕傳余家<pc n="lb"/>
有之特標其論詩一節又有韻語云知非詩詩未為竒<pc n="lb"/>
竒研昏練爽戞魄凄肌神而不知知而難狀揮之八垠<pc n="lb"/>
巻之萬象河渾沇清放恣縱横濤怒霆蹴掀鼇掣鯨鑱<pc n="lb"/>
空擢壁崢氷擲㦸鼓煦呵春霞溶露滴鄰女自嬉補袖<pc n="lb"/>
                    <pb n="6a"/>
而舞色絲屢空續以麻絇䑕革丁丁焮之則穴蟻聚汲<pc n="lb"/>
汲積而隤凸上有日星下有風雅歴試自是非吾心也<pc n="lb"/>
其目曰詩賦首句言自知非詩乃是詩也謂未為竒乃<pc n="lb"/>
是竒也句法亦險怪<pc n="lb"/>
<pc n="　"/>
                    <pc n="　"/>書貴舊本<pc n="lb"/>
觀樂生愛收古書嘗言古書有一種古香可愛余謂此<pc n="lb"/>
言末矣古書無訛字轉刻轉訛莫可考證余於滇南見<pc n="lb"/>
故家收唐詩紀事抄本甚多近見杭州刻本則十分去<pc n="lb"/>
                    <pb n="6b"/>
其九矣刻陶淵明集遺季札贊草堂詩餘舊本書坊射<pc n="lb"/>
利欲速售減去九十餘首兼多訛字余抄為拾遺辨誤<pc n="lb"/>
一巻先太師收唐百家詩皆全集近蘇州刻則每本減<pc n="lb"/>
其十之一如張籍集本十二巻今只三四巻又傍取他<pc n="lb"/>
人之作入之王維詩取王涯絶句一巻入之詫于人曰<pc n="lb"/>
此維之全集以圖速售今王涯絶句一巻在三舍人集<pc n="lb"/>
之中將誰欺乎此其大闗係者若一字一句之誤尤多<pc n="lb"/>
略舉數條如王渙李夫人歌修嫮穠華銷歇盡修嫮訛<pc n="lb"/>
                    <pb n="7a"/>
作徳所武元衡詩劉琨坐嘯風清塞清塞訛作生苑琨在<pc n="lb"/>
邊城則清塞字為是焉得有苑乎杜牧詩長空澹澹沒孤<pc n="lb"/>
鴻今妄改作孤鳥沒平仄亦抝矣杜詩七月六日苦炎<pc n="lb"/>
蒸俗本蒸作熱紛紛戯蝶過開慢俗本開作閑不知子<pc n="lb"/>
羙父名閑詩中無閑字今俗本邀歡上夜闗作上夜閑<pc n="lb"/>
曽閃朱旗此斗殷妄改殷作閑北斗閑成何文理前人<pc n="lb"/>
已辨之矣劉巨濟收許渾詩湘潭雲盡暮烟出今俗本<pc n="lb"/>
烟作山亦是淺人妄改湘水多煙唐詩中流欲暮見湘<pc n="lb"/>
                    <pb n="7b"/>
煙是也煙字大勝山字李義山詩瑶池宴罷畱王母金<pc n="lb"/>
屋籹成貯阿嬌俗本作玉桃偷得憐方朔直似小兒語<pc n="lb"/>
耳陸龜䝉宫人斜詩草著愁煙似不春俗本作草樹如<pc n="lb"/>
煙似不春尤謬小詞如周羙成愔愔坊曲人家坊曲妓<pc n="lb"/>
女所居俗改曲作陌張仲宗詞東風如許惡俗改如許<pc n="lb"/>
作妒花平仄亦失貽孫夫人詞日邊消息空沈沈日俗<pc n="lb"/>
本改作耳東坡玉如纎手嗅梅花俗改玉如作玉奴其<pc n="lb"/>
餘不可勝數也書所以貴舊本者可以訂訛誤備叅考<pc n="lb"/>
                    <pb n="8a"/>
不獨古香可愛而已<pc n="lb"/>
<pc n="　"/>
                    <pc n="　"/>口脂面藥<pc n="lb"/>
杜子羙臘日詩口脂面藥隨恩澤翠管銀甖下九霄李<pc n="lb"/>
嶠文集有謝賜口脂表云青牛帳底未輟鑪香朱鳥窗<pc n="lb"/>
前新調鉛粉揉之以辛夷甲煎然之以桂火蘭蘇又令<pc n="lb"/>
狐楚謝臘日賜口脂紅雪表云雪凝紅紫之香膏藴<pc n="lb"/>
蘭麝之氣合自金鼎貯於雕奩其子令狐綯謝紫雪表<pc n="lb"/>
云靈膏有瓊液之名仙散擬雪花之狀職當喉舌匪放<pc n="lb"/>
                    <pb n="8b"/>
魯國之三緘任在燮調請獻謝莊之六出此可考唐代<pc n="lb"/>
臘日故事亦可補杜注之遺令狐父子兩世被賜亦榮<pc n="lb"/>
矣<pc n="lb"/>
<pc n="　"/>
                    <pc n="　"/>弓琱<pc n="lb"/>
天順初英廟大獵從官皆戎服弓矢以扈蹕應制賦詩<pc n="lb"/>
有祭酒劉某詩以琱弓為弓琱太學生輕薄者帖詩于<pc n="lb"/>
監門云獵羽楊長共友僚琱弓詩倒作弓琱祭酒如今<pc n="lb"/>
為酒祭銜官何以逹廷朝廣東舉人王佐復上詩于劉<pc n="lb"/>
                    <pb n="9a"/>
云樂羊終是愧巴西許下惟聞哭習脂豈是先生無好<pc n="lb"/>
句弓琱何愧古人詩本為能得司成之喜劉覽之愈怒<pc n="lb"/>
其後王佐刻其桐鄉詩具載此首遂大傳其事<pc n="lb"/>
<pc n="　"/>
                    <pc n="　"/>石苔可踐<pc n="lb"/>
隋王無功詩石苔應可踐叢枝幸易攀清溪歸路直乘<pc n="lb"/>
月醉歌還閒詠此詩有疑難者曰石苔之滑踐之豈不<pc n="lb"/>
顛余曰非也觀其詩中一幸字便得其解葢言石苔本<pc n="lb"/>
難踐幸有叢枝可攀援耳古人用意須三思乃得之謝<pc n="lb"/>
                    <pb n="9b"/>
靈運詩苔滑誰能步葛弱豈可捫此反其意唐杜審言<pc n="lb"/>
詩攀崖踐苔易迷路出花難又順用無功詩意也章后<pc n="lb"/>
齋聞余此言所見畧同因成一絶云哲匠應機成羙錦<pc n="lb"/>
東風隨處㸃春功若求巧出天然處正在時人話柄中<pc n="lb"/>
<pc n="　"/>
                    <pc n="　"/>阮籍詩<pc n="lb"/>
昔余逰大梁登于黄華顛應龍沈冀州妖女不得眠按<pc n="lb"/>
戰國策趙武靈西至河登黄華之上夢處女鼓琴歌詩<pc n="lb"/>
因納吳廣女娃嬴孟姚其先七世而兆于簡子之夢及<pc n="lb"/>
                    <pb n="10a"/>
入宫而奪嫡亂國豈非妖女乎張平子應問曰女魃北<pc n="lb"/>
而應龍翔合而觀之可見其微意葢當是時魏明帝郭<pc n="lb"/>
后毛后妒寵相殺正類武靈王事故隠語怪說亦春秋<pc n="lb"/>
定哀多微辭意也顔延年曰阮公身事亂朝常恐遇禍<pc n="lb"/>
因兹詠懐雖志在譏刺而文多隠避百代之下難以情<pc n="lb"/>
測故粗明大意畧其幽㫖也信哉<pc n="lb"/>
<pc n="　"/>
                    <pc n="　"/>多根樹<pc n="lb"/>
佛經云西域多根樹蔽芾而婆娑東西南北中五方不<pc n="lb"/>
                    <pb n="10b"/>
相見國中有婬女求偶者衆多初有一男求女約中枝<pc n="lb"/>
㑹復有四男子亦欲求之宿女亦以言許東西與南北<pc n="lb"/>
各各抱被去至晩女不來東枝郎唱曰旭日光已出農<pc n="lb"/>
夫向田去妄語既不來可捨多根樹西枝郎吟曰彼妙<pc n="lb"/>
必然來定是不妄語如何旭日光急速現下土南枝郎<pc n="lb"/>
歎曰旭日光已出農夫早向田我等如痴羊一夜受凍<pc n="lb"/>
眠北枝郎賡曰我等沒巴鼻只為求他妻今遭寒與凍<pc n="lb"/>
各各被他迷中枝郎泣曰我不憂已身一夜寒凍情但<pc n="lb"/>
                    <pb n="11a"/>
恐多根樹枝葉不復生樹神聞而笑曰汝勿憂外事但<pc n="lb"/>
憂身事急樹枯生有時欲苦無停息<pc n="lb"/>
<pc n="　"/>
                    <pc n="　"/>張亨父詩<pc n="lb"/>
張泰字亨父姑蘇人詩句清拔名於一時其正月十六<pc n="lb"/>
日詩云長安元夕少燈光此夜歡娛覺更忙十里東風<pc n="lb"/>
吹翠袖九門銀燭照紅籹虹橋御陌爭春歩雲閣誰家<pc n="lb"/>
閟晩香醉著吟鞭急歸去老夫當避少年狂其手書稿<pc n="lb"/>
慎於先師李文正公處見之<pc n="lb"/>
                    <pb n="11b"/>
<pc n="　"/>
                    <pc n="　"/>
                    <graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>凙<pc n="lb"/>
三都尉居塞上一治曰勒凙索谷一治居延一治畨和澤大<pc n="lb"/>
洛切从仌<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>凙氷著樹如索故曰凙索也北方寒夜氷華著<pc n="lb"/>
樹如絮春秋謂之雨木氷五行志曰樹介言氷封枝條如介<pc n="lb"/>
胄也訛作樹稼諺曰木若稼逹官怕集韻凇凍<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>也又液雨<pc n="lb"/>
也曾南豐集云齊地寒甚夜霧凝於木上日出飄滿庭階尤<pc n="lb"/>
為可愛遂作詩曰園林日出凈無風霧凇花開樹樹同記得<pc n="lb"/>
集英深殿裏舞人齊揷玉瓏鬆又曰香銷一榻氍毺暖月<pc n="lb"/>
                    <pb n="12a"/>
映千門霧凇寒又以為年登之兆諺云霜凇打霧凇貧兒<pc n="lb"/>
偹飯甕余舊有詩云怪得天雞誤曉光青腰玉女試銀籹<pc n="lb"/>
瓊敷綴葉齊如剪瑞樹花開冷不香月白詎迷三里霧雲黄<pc n="lb"/>
先兆萬家箱貧兒飯瓮歌聲好六出何須賀謝莊<pc n="lb"/>
<pc n="　"/>
                    <pc n="　"/>陽明先生紀夢詩<pc n="lb"/>
慎嘗反覆晋書目王𨗳為叛臣頗為世所駭異後見崔<pc n="lb"/>
後渠先生松窗雜録亦同余見近讀陽明王先生紀夢<pc n="lb"/>
詩尤為卓識真見自信鄙説之有稽而非謬也陽明公<pc n="lb"/>
                    <pb n="12b"/>
紀夢詩録於后<pc n="　"/>正德庚辰八月廿八夕小閣忽夢晉<pc n="lb"/>
忠臣郭景純氏以詩示予且極言王導之奸謂世之人<pc n="lb"/>
徒知王敦之逆而不知王導實隂主之其言甚長不能<pc n="lb"/>
盡録覺而書其所示詩於壁復為詩以紀其畧嗟乎今<pc n="lb"/>
距景純若干年矣非有實惡深寃欝結而未暴寜有數<pc n="lb"/>
千載之下尚懐憤不平若是者耶<pc n="　"/>秋夜卧小閣夢逰<pc n="lb"/>
滄海濵神仙不可到金銀宫闕高嶙峋中有仙人芙蓉<pc n="lb"/>
巾顧我宛若平生親欣然就語下煙霧自言姓名郭景<pc n="lb"/>
                    <pb n="13a"/>
純㩦手歴歴訴衷曲義憤感激難具陳切齒尤深怨王<pc n="lb"/>
導深奸老猾長欺人當年王敦覬神器導實隂主相縁<pc n="lb"/>
夤不然三問三不答胡忍使敦殺伯仁寄書欲拔太真<pc n="lb"/>
舌不相為謀敢爾云敦病已篤事巳去臨哭嫁禍復賣<pc n="lb"/>
敦事成同享帝王貴事敗仍為顧命臣㡬微隠約亦可<pc n="lb"/>
見世史掩覆多失真袖出長篇再三讀覺來字字能書<pc n="lb"/>
紳開牕試抽晉史閱中間事迹頗有因因思景純有道<pc n="lb"/>
者世移事往千餘春若非精誠果有激豈得到今猶憤<pc n="lb"/>
                    <pb n="13b"/>
嗔不成之語以筮戒敦實氣沮竟殞身人生生死亦不<pc n="lb"/>
易誰能視死如輕塵燭微先㡬炳至道多能餘事非所<pc n="lb"/>
論取義成仁忠晉室龍逢龔勝心可倫是非顛倒古多<pc n="lb"/>
有吁嗟景純終見伸御風騎氣逰八垠彼敦之徒草木<pc n="lb"/>
爾糞土臭腐同沈淪<pc n="　"/>我昔明易道故知未來事時人<pc n="lb"/>
不我識遂傳躭一技一思王導徒神器良久覬諸謝豈<pc n="lb"/>
不力伯仁見其底所以敦之儔罔頋天經與地義不然<pc n="lb"/>
百口未負托何忍置之死我於斯時知有分日中斬柴<pc n="lb"/>
                    <pb n="14a"/>
市我死悲何足我生良有以九天一人撫膺哭晉室諸<pc n="lb"/>
公亦可恥舉目山河徒歎非㩦手登亭空洒淚王𨗳真<pc n="lb"/>
奸雄千載人未識偶感君子談中及重與冩真記固知<pc n="lb"/>
倉卒不成文自今當與頻謔戯倘其為我一表揚萬世<pc n="lb"/>
萬世萬萬世<pc n="　"/>右晉忠臣郭景純自述詩葢予夢中所<pc n="lb"/>
得因表而出之<pc n="lb"/>
<pc n="　"/>
                    <pc n="　"/>賞梅懸燈<pc n="lb"/>
余少年與恒忱二弟賞梅世耕庄懸掛燈于梅枝上賦<pc n="lb"/>
                    <pb n="14b"/>
詩云踈梅懸高燈照此花下酌只疑梅枝然不覺燈花<pc n="lb"/>
落王浚川見而賞之曰此竒事竒句古今未有也近閱<pc n="lb"/>
趙徳莊眼兒媚詞云黃昏小宴到君家梅粉試春華暗<pc n="lb"/>
香素蕋横枝踈影月淡風斜<pc n="　"/>更燒紅燭枝頭掛粉蠟<pc n="lb"/>
鬭香奢元宵近也小園先試火樹銀花則昔人亦有此<pc n="lb"/>
興矣<pc n="lb"/>
<pc n="　"/>
                    <pc n="　"/>京師易春晚<pc n="lb"/>
杜審言詩使出鳳凰池京師易春晚竒句也葢言繁華<pc n="lb"/>
                    <pb n="15a"/>
之地流景易邁李頎詩好在長安行樂地空令嵗月易<pc n="lb"/>
蹉跎亦此意耳近刻本改作陽春晚非也幸唐詩品彚<pc n="lb"/>
可証余嘗言古書重刻一畨差訛一畨一苦於人之妄<pc n="lb"/>
改二苦於匠之刀誤書所以貴舊本以此<pc n="lb"/>
<pc n="　"/>
                    <pc n="　"/>齼字音<pc n="lb"/>
齼字玉篇不載齒怯也音楚去聲今京師語謂怯皆曰<pc n="lb"/>
齼不獨齒怯也曽茶山和曽宏父餉柑詩云莫向君家<pc n="lb"/>
樊素口瓠犀微齼<hi>初舉切齒傷醋也五音類聚</hi>逺山顰黄山谷和人送<pc n="lb"/>
                    <pb n="15b"/>
梅子云相如病渇應須此莫與文君蹙逺山茶山之詩<pc n="lb"/>
全效之方秋崖楊梅詩併與文園消午渇不禁越女蹙<pc n="lb"/>
春山<pc n="lb"/>
<pc n="　"/>
                    <pc n="　"/>罨字義<pc n="lb"/>
罨烏答魚檢二切罕也罔从上掩之也然此字多為借<pc n="lb"/>
義所專唐張泌詩罨岸春濤打船尾宋喻汝礪詩冥冥<pc n="lb"/>
罨岸風淫淫打船雨又罨畫籠色畫也吳興有罨畫溪<pc n="lb"/>
皆借罨字罨畫字正作<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>
<pc n="lb"/>
                    <pb n="16a"/>
<pc n="　"/>
                    <pc n="　"/>杜牧弄水亭詩<pc n="lb"/>
弄水亭前溪颭艷翠綃舞綺席草芊芊紫峰嵐伍伍檻<pc n="lb"/>
前汀鴈棲枕上巴帆去停樽遲晚月咽咽上幽渚斷霓<pc n="lb"/>
天帔垂狂燒漢旗怒塍泉落環珮畦苖差纂組不能自<pc n="lb"/>
免去但愧來何暮<pc n="lb"/>
<pc n="　"/>
                    <pc n="　"/>杜牧池州别孟遲先輩<pc n="lb"/>
昔子來陵陽時常苦炎熱寺樓最褰軒坐見飛鳥沒一<pc n="lb"/>
樽中夜酒半破前峯月烟院松飄蕭風廊竹交戛好鳥響<pc n="lb"/>
                    <pb n="16b"/>
丁丁小溪光汃汃離袖颭應勞恨粉啼還咽慵憂長者<pc n="lb"/>
來病怯長街喝呼兒旋供衫走門空踏襪手把一枝物<pc n="lb"/>
桂花香帶雪喜極至無言笑餘翻不恱人生直作百嵗<pc n="lb"/>
翁亦是萬古一瞬中我欲東召龍伯翁水盡到底看海<pc n="lb"/>
空酌君一杯酒與君狂且歌離别豈足更闗意衰老相<pc n="lb"/>
隨可奈何二詩竒崛而用韻古舊見石刻多磨滅節而<pc n="lb"/>
書之<pc n="lb"/>
<pc n="　"/>
                    <pc n="　"/>晚唐兩派詩<pc n="lb"/>
                    <pb n="17a"/>
晩唐之詩分為二派一派學張籍則朱慶餘陳標任蕃<pc n="lb"/>
章孝標司空圖項斯其人也一派學賈島則李洞姚合<pc n="lb"/>
方干喻鳬周賀九僧其人也其間雖多不越此二派學<pc n="lb"/>
乎其中日趨於下其詩不過五言律更無古體五言律<pc n="lb"/>
起結皆平平前聮俗語十字一串帶過後聨謂之景聮<pc n="lb"/>
極其用工又忌用事謂之㸃鬼簿惟搜眼前景而深刻<pc n="lb"/>
思之所謂吟成五个字撚斷數莖鬚也余嘗笑之彼之<pc n="lb"/>
視詩道也狹矣三百篇皆民間士女所作何嘗撚鬚今<pc n="lb"/>
                    <pb n="17b"/>
不讀書而徒事苦吟撚斷肋肢骨亦何益哉晩唐惟韓<pc n="lb"/>
栁為大家韓栁之外元白皆自成家餘如李賀孟郊祖<pc n="lb"/>
騷宗謝李義山杜牧之學杜甫温庭筠權德輿學六朝<pc n="lb"/>
馬戴李益不墜盛唐風格不可以晩唐目之數君子真<pc n="lb"/>
豪傑之士哉彼學張籍賈島者真處裩中之蝨也<pc n="　"/>二<pc n="lb"/>
派見張洎集序項斯詩非余之臆說也<pc n="lb"/>
<pc n="　"/>
                    <pc n="　"/>詩用兒字<pc n="lb"/>
古詩有用近俗字而不俗者如孫光憲採蓮詩曰菡萏<pc n="lb"/>
                    <pb n="18a"/>
香連十頃陂小姑貪戯採蓮遲晩來弄水船頭濕更脫<pc n="lb"/>
紅裙裹鴨兒李羣玉釣魚詩曰七尺青竿一丈絲菰<pc n="lb"/>
蒲葉裏逐風吹㡬回舉手抛芳餌驚起沙灘水鴨兒又<pc n="lb"/>
贈琵琶妓詩有曰我見鴛鴦飛水去君還望月苦相思<pc n="lb"/>
一雙裠帶同心結早寄黃鶯孤鴈兒盧仝新年亦有詩<pc n="lb"/>
云新年何事最堪悲病客還聽百舌兒太嵗只逰桃李<pc n="lb"/>
徑春風肯換嵗寒枝<pc n="lb"/>
<pc n="　"/>詩話補遺巻三<pc n="lb"/>
<pb n="18b"/>
                </p>
<p>
</p>
  </div>
        </body>
</text>
</TEI>