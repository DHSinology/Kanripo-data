<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>優古堂詩話</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>優古堂詩話<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>吴幵<pc n="　"/>撰<pc n="lb"/>
<pc n="　"/>
                    <pc n="　"/>詩可以觀人<pc n="lb"/>
吕獻可誨嘗云丁謂詩有天門九重開終當掉臂入王<pc n="lb"/>
元之禹偁見之曰入公門猶鞠躬如也天門豈可掉臂<pc n="lb"/>
入乎此人必不忠後果如其言<pc n="lb"/>
<pc n="　"/>
                    <pc n="　"/>二十八字媒<pc n="lb"/>
白藕作花風巳秋不堪殘睡更囘頭晚雲帶雨歸飛急<pc n="lb"/>
                    <pb n="1a"/>
去作西窓一夜愁此趙徳麟細君王氏所作也徳麟既<pc n="lb"/>
鰥居因見此篇遂與之為親余以為二十八字媒也<pc n="lb"/>
<pc n="　"/>
                    <pc n="　"/>野火燒不盡<pc n="lb"/>
樂天初舉名未振以歌詩投頋况况戯之曰長安物貴<pc n="lb"/>
居大不易及讀至原上草云野火燒不盡春風吹又生<pc n="lb"/>
曰有句如此居亦何難老夫前言戯之耳<pc n="lb"/>
<pc n="　"/>
                    <pc n="　"/>絶句<pc n="lb"/>
仲至王欽臣使遼囘謁恭敏李公席中賦詩云穹廬三<pc n="lb"/>
                    <pb n="1b"/>
月巳淹留白草黄雲見即愁滿袖塵埃何處洗李家池<pc n="lb"/>
上海棠洲<pc n="lb"/>
<pc n="　"/>
                    <pc n="　"/>山谷取唐人詩<pc n="lb"/>
唐宋晝喜陳懿老至詩云一别一千日一日十二憶苦<pc n="lb"/>
心無閑時今日見玉色乃知山谷五更歸夢三百日一<pc n="lb"/>
日思親十二時之句取此<pc n="lb"/>
<pc n="　"/>
                    <pc n="　"/>謝恵含桃謝恵茶詩<pc n="lb"/>
韓致光昭宗時以翰林承㫖謫嶺表道湖南謝人恵含<pc n="lb"/>
                    <pb n="2a"/>
桃詩末章云金鑾嵗嵗常宣賜忍淚看天憶帝都自注<pc n="lb"/>
云每嵗初進之後先宣賜學士韓子蒼謝人恵茶云白<pc n="lb"/>
髮前朝舊史官風爐煑茗暮江寒蒼龍不復従天下拭<pc n="lb"/>
淚看君小鳳團自註云史官月賜龍團意雖本致光而<pc n="lb"/>
語工<pc n="lb"/>
<pc n="　"/>
                    <pc n="　"/>門雀屋烏宣室茂林<pc n="lb"/>
張天覺既相謝表有云十年去國門前之雀可羅一日<pc n="lb"/>
歸朝屋上之烏亦好徽宗親題扵所御扇然丁晉公詩<pc n="lb"/>
                    <pb n="2b"/>
固嘗云屋可占烏曾貴仕門堪羅雀稱衰翁矣王元之<pc n="lb"/>
黄州上任謝表云宣室鬼神之問敢望生還茂陵封禪<pc n="lb"/>
之書已期身後亦出于杜子美竟無宣室召徒有茂陵<pc n="lb"/>
求之語前輩不以為嫌者盖文勢事情自須如此也<pc n="lb"/>
<pc n="　"/>
                    <pc n="　"/>相望落落如星辰<pc n="lb"/>
王直方詩話謂東坡送李公擇云有如長庚月到曉不<pc n="lb"/>
收明贈參寥云故人各在天一角相望落落如星辰任<pc n="lb"/>
師中挽詞云相看半作星辰没可憐太白與殘月而蘇<pc n="lb"/>
                    <pb n="3a"/>
黄門送退翁守懐安亦云我懐同門客勢若曉天星其<pc n="lb"/>
後學者尤多用此以上皆王說余按古樂府徐朝云兩<pc n="lb"/>
頭纎纎月初生半黒半白眼中精腷腷膊膊雞初鳴磊<pc n="lb"/>
磊落落向曙星故劉夢得作韋處厚集序亦云古今相<pc n="lb"/>
望落落然如騎星辰乃知二蘇所用本古樂府豈直方<pc n="lb"/>
忘之耶<pc n="lb"/>
<pc n="　"/>
                    <pc n="　"/>猿啼三聲淚沾衣<pc n="lb"/>
川峡記行者歌曰巴東三峡猿鳴悲猿啼三聲淚沾衣<pc n="lb"/>
                    <pb n="3b"/>
故古樂府有巫峡長猿鳴三聲淚沾裳陳蕭詮夜猿啼<pc n="lb"/>
詩斷章云别有三聲淚沾裳竟不窮故子美詩聴猿實<pc n="lb"/>
下三聲淚<pc n="lb"/>
<pc n="　"/>
                    <pc n="　"/>身輕一鳥過<pc n="lb"/>
歐陽公詩話陳公時得杜集至送蔡都尉詩身輕一鳥下<pc n="lb"/>
脫一字數客補之各云疾落起下終莫能定後得善本<pc n="lb"/>
乃是過字其後東坡詩如觀老杜飛鳥句脫字欲補知<pc n="lb"/>
無縁山谷詩百年青天過鳥翼東坡詩百年同過鳥亦<pc n="lb"/>
                    <pb n="4a"/>
従而效之也余見張景陽詩云人生瀛海内忽如鳥過<pc n="lb"/>
目則知老杜盖取諸此况杜又有貺栁少府詩余生如<pc n="lb"/>
過鳥又云愁窺髙鳥過景陽之詩梁氏取以入選杜贈<pc n="lb"/>
驥子詩熟精文選理則其所取亦自有本矣如贈韋左<pc n="lb"/>
丞詩皆倣鮑眀逺東武吟主人且勿喧賤子歌一言然<pc n="lb"/>
古詠香爐詩四座且勿喧願聽歌一言<pc n="lb"/>
<pc n="　"/>
                    <pc n="　"/>牛帶寒鵶過逺村<pc n="lb"/>
張芸叟詩夕陽牛背無人卧帶得寒鵶兩兩歸與東坡<pc n="lb"/>
                    <pb n="4b"/>
所記蘇叔黨詩葉随流水歸何處牛帶寒鵶過别村與<pc n="lb"/>
張詩相類<pc n="lb"/>
<pc n="　"/>
                    <pc n="　"/>學詩如學仙時至骨換<pc n="lb"/>
鮑慎由答潘見素詩云學詩比登仙金膏換凡骨盖用<pc n="lb"/>
陳無已答秦少章學詩如學仙時至骨自換之句<pc n="lb"/>
<pc n="　"/>
                    <pc n="　"/>水従樓前来中有美人淚<pc n="lb"/>
晁元忠西歸詩安得龍山潮駕囘安河水水従樓前来<pc n="lb"/>
中有美人淚山谷和答云熱避惡木隂渇辭盗泉水曽<pc n="lb"/>
                    <pb n="5a"/>
囘聖母車不落抱玉淚晁氏猛虎行皦皦壮士意人生<pc n="lb"/>
髙唐觀有情何能已韓子蒼取其意以代葛亞卿作詩<pc n="lb"/>
云君住江濵起柁樓妾居海角送潮頭潮中有妾相思<pc n="lb"/>
淚流到樓前更不流唐叔孫向有經昭應温泉詩云一<pc n="lb"/>
道泉流遶御溝先皇曾向此中㳺雖然水是無情物也<pc n="lb"/>
到宫前咽不流子蒼末句乃用孫語<pc n="lb"/>
<pc n="　"/>
                    <pc n="　"/>到海止十里過山應萬重<pc n="lb"/>
青箱雜記謂冦莱公少時有詩送人云到海止十里過<pc n="lb"/>
                    <pb n="5b"/>
山應萬重遂兆晚年之䜟余以為非是盖莱公效于武<pc n="lb"/>
陵詩耳于别故人云過楚水千里到秦山幾重然國史<pc n="lb"/>
莱公本傳乃云凖至雷州吏以圖經獻視其四至云東<pc n="lb"/>
南門至海岸十里凖怳然曰吾少時有云到海祇十里過<pc n="lb"/>
山應萬重豈偶然耶所載與青箱雜記不同<pc n="lb"/>
<pc n="　"/>
                    <pc n="　"/>金鴨無煙却有香<pc n="lb"/>
秦少章詩燭花漸暗人初睡金鴨無煙却有香魏道輔<pc n="lb"/>
詩博山燒沉水煙燼氣不滅日暮白門前楊花散成雪<pc n="lb"/>
                    <pb n="6a"/>
與少章詩意同<pc n="lb"/>
<pc n="　"/>
                    <pc n="　"/>友于<pc n="lb"/>
洪駒父詩話謂世以兄弟為友于子姓為貽厥歇後語<pc n="lb"/>
也杜子美詩云山鳥山花皆友于子美未能免俗何耶<pc n="lb"/>
子以為不然按南史劉湛友于素篤北史李謐事兄盡<pc n="lb"/>
友于之誠故陶淵眀詩云一欣侍温顔再喜見友于子<pc n="lb"/>
美盖有所本耳子美上太常張卿詩亦云友于皆挺拔<pc n="lb"/>
<pc n="　"/>
                    <pc n="　"/>横陳<pc n="lb"/>
                    <pb n="6b"/>
荆公詩日髙青女尚横陳潮囘洲渚得横陳横陳二字<pc n="lb"/>
首見楞嚴經及宋玉風賦前輩以用横陳始于荆公非<pc n="lb"/>
也陸龜䝉薔薇詩云倚墻當户自横陳致得貧家似不<pc n="lb"/>
貧沈約夢見美人詩云立望復横陳忽覺非在側見玉<pc n="lb"/>
臺新詠<pc n="lb"/>
<pc n="　"/>
                    <pc n="　"/>據槁梧<pc n="lb"/>
荆公詩各據槁梧同不寐偶然聞雨落階除唐李嘉祐<pc n="lb"/>
詩據梧聴好鳥行藥寄名花荘子據槁梧而瞑<pc n="lb"/>
                    <pb n="7a"/>
<pc n="　"/>
                    <pc n="　"/>崔䕶詩<pc n="lb"/>
唐獨孤及和贈逺詩云憶得去年春風至中庭桃李映<pc n="lb"/>
瑣窓美人鼓瑟對芳樹玉顔亭亭與花雙今年新花如<pc n="lb"/>
舊時去年美人不在兹借問離居恨深淺祇應獨有庭<pc n="lb"/>
花知此詩與崔䕶詩意無異<pc n="lb"/>
<pc n="　"/>
                    <pc n="　"/>幾度雨来成惡熱一畨風過有新凉<pc n="lb"/>
李泰伯詩云幾度雨来成惡熱一畨風過有新凉劉莘<pc n="lb"/>
老子劉企字斯立龍山寺詩亦云急雨欲来先暑氣凉<pc n="lb"/>
                    <pb n="7b"/>
風已過却秋聲詩意雖同然皆佳句<pc n="lb"/>
<pc n="　"/>
                    <pc n="　"/>青裙白靣初相識<pc n="lb"/>
陳去非茶花詩後兩句云青裙白面初相識十月茶花<pc n="lb"/>
滿路開盖用白樂天江岸梨花詩意梨花有思緑和葉<pc n="lb"/>
一樹江頭惱殺君最似孀閨少年婦白粧素面白紗裙<pc n="lb"/>
<pc n="　"/>
                    <pc n="　"/>手滑<pc n="lb"/>
蘇子由龍川别志慶歴中刦盗張海將過髙郵知軍姚<pc n="lb"/>
仲約度不能禦喻軍中富民出金帛市牛酒使人迎勞<pc n="lb"/>
                    <pb n="8a"/>
且厚遺之海恱徑去不為暴富鄭公議欲誅仲約范文<pc n="lb"/>
正欲宥之争扵上前仁宗従之富公愠曰方今患法不<pc n="lb"/>
舉而多方沮之何以整衆范公宻告之曰祖宗以来未<pc n="lb"/>
嘗輕殺臣下此盛徳事奈何欲輕壊之且吾與公在此<pc n="lb"/>
同僚之間同心者有幾雖上意亦未知所定也而輕導<pc n="lb"/>
人主以誅戮臣下他日手滑雖吾輩亦未敢自保也富<pc n="lb"/>
公終不以為然及二公跡不安范公出按陕西富公出<pc n="lb"/>
按河北范公因自乞守邊富公自河北還及國門不許<pc n="lb"/>
                    <pb n="8b"/>
入未測朝廷意此夜徬徨不能寐遶牀歎曰范六丈聖<pc n="lb"/>
人也余考資治通鑑唐武宗賜劉宏逸薛季稜死又遣<pc n="lb"/>
使就潭州誅楊嗣復及李珏杜悰奔馬見李徳裕曰天<pc n="lb"/>
子少年新即位兹事不宜手滑徳裕因與崔珙崔鄲陳<pc n="lb"/>
夷行三上奏乃釋之乃知范公所言者楊嗣復等公案<pc n="lb"/>
耳世有肆行胷臆者多以紙上語為不足用以今觀之<pc n="lb"/>
是否盖可見矣<pc n="lb"/>
<pc n="　"/>
                    <pc n="　"/>觀木興歎<pc n="lb"/>
                    <pb n="9a"/>
魏文帝栁賦在余年之二七植斯栁扵中庭始圍寸而<pc n="lb"/>
髙尺今連拱而九成桓温北伐經金城見為瑯琊時種<pc n="lb"/>
栁皆已十圍慨然曰朩猶如此人何以堪乃知觀木而<pc n="lb"/>
興嘆代有之矣按廣人物志載蘇頲年五嵗裴談過其<pc n="lb"/>
父試誦庾信枯樹賦頲避談字易其韻曰昔年移栁依<pc n="lb"/>
依漢隂今看揺落悽愴江潯樹猶如此人何以任文忠<pc n="lb"/>
公詩云人昔共逰今孰在樹猶如此我何堪荆公詩道<pc n="lb"/>
人従西来問松我東崗舉手指屋脊云如如許長劉斯<pc n="lb"/>
                    <pb n="9b"/>
立詩云麥壠漫漫宿藁黄新苖寸寸未禁霜手中馬箠<pc n="lb"/>
餘三尺想見歸時如許長意皆相沿以生也<pc n="lb"/>
<pc n="　"/>
                    <pc n="　"/>金谷樓危到地香<pc n="lb"/>
前輩稱宋莒公賦落花詩其警句有漢皋珮冷臨江失<pc n="lb"/>
金谷樓危到地香之句盖本扵唐張泌惜花詩看多記<pc n="lb"/>
得傷心事金谷樓前委地時其弟景文公同賦云將飛<pc n="lb"/>
更作囘風舞已落猶成半面粧亦本扵李賀殘絲曲云<pc n="lb"/>
落花起作囘風舞榆荚相催不知數<pc n="lb"/>
                    <pb n="10a"/>
<pc n="　"/>
                    <pc n="　"/>春在先生杖履中<pc n="lb"/>
西清詩話云周邦彦祝夀詩化行禹貢山川外人在周<pc n="lb"/>
公禮樂中余以為此乃模冩東坡刁景純蔵春塢詩年<pc n="lb"/>
抛造物甄陶外春在先生杖履中是也<pc n="lb"/>
<pc n="　"/>
                    <pc n="　"/>小雨班班<pc n="lb"/>
文忠公詩小雨班班作燕泥東坡詩小雨班班未作泥<pc n="lb"/>
山谷詩潤花小雨土班班<pc n="lb"/>
<pc n="　"/>
                    <pc n="　"/>一意兩用<pc n="lb"/>
                    <pb n="10b"/>
樂天自従苦學空門法銷盡平生種種心惟有詩魔降<pc n="lb"/>
未得每逢風月一閒吟又云人各有一癖我癖在章句<pc n="lb"/>
萬縁皆巳銷此病獨未去此意凡兩用也太白舉杯邀<pc n="lb"/>
明月對影成三人又云獨酌勸孤影此意凡兩用也然<pc n="lb"/>
太白本取淵明揮杯勸孤影之句<pc n="lb"/>
<pc n="　"/>
                    <pc n="　"/>蜀葵詩<pc n="lb"/>
劉禹錫嘉話載陳標蜀葵詩能共牡丹争幾許得人憎<pc n="lb"/>
處只縁多雜爼載貞元中牡丹已多栁渾詩言近来無<pc n="lb"/>
                    <pb n="11a"/>
奈牡丹何數十千錢買一窠今朝始得分明見也共戎<pc n="lb"/>
葵較幾多二詩意相似<pc n="lb"/>
<pc n="　"/>
                    <pc n="　"/>屋簷斜入一枝低<pc n="lb"/>
唐張謂詩櫻桃觧結垂簷子楊栁能低入户枝迺悟林<pc n="lb"/>
和靖梅詩屋簷斜入一枝低之句所本<pc n="lb"/>
<pc n="　"/>
                    <pc n="　"/>秋去暑無權<pc n="lb"/>
張文潜明道雜志記一詩云秋去暑無權以為意新而<pc n="lb"/>
韻工予見邵堯夫云春陽得權故多旱秋隂得權故多<pc n="lb"/>
                    <pb n="11b"/>
雨<pc n="lb"/>
<pc n="　"/>
                    <pc n="　"/>醉鄉閑處日月鳥語花間管絃<pc n="lb"/>
蔡絛西清詩話云黄魯直貶宜州謂其兄元明曰庭堅<pc n="lb"/>
年老矣始悟抉章摘句為難要當于古人不到處留意<pc n="lb"/>
乃能聲出衆上元明問其然曰庭堅六言近詩醉鄉閑<pc n="lb"/>
處日月鳥語花間管絃是也此優入詩家藩閫宜其名<pc n="lb"/>
世如此以上皆蔡語余按此說出扵魯直是否雖未敢<pc n="lb"/>
必然上句本扵唐皇甫松醉鄉日月發之意下句本於<pc n="lb"/>
                    <pb n="12a"/>
唐崔湜應制詩庭際花飛錦繡合枝間鳥囀管絃同<pc n="lb"/>
<pc n="　"/>
                    <pc n="　"/>門外緑楊春繫馬牀前紅燭夜呼盧<pc n="lb"/>
晏叔原長短句云門外緑楊春繫馬牀前紅燭夜呼盧<pc n="lb"/>
盖用樂府水調歌云户外碧潭春洗雨樓前紅燭夜迎<pc n="lb"/>
人然叔原之詞甚工<pc n="lb"/>
<pc n="　"/>
                    <pc n="　"/>雲破月来花弄影<pc n="lb"/>
張子野長短句雲破月来花弄影徃徃以為古今絶唱<pc n="lb"/>
然予讀古樂府唐氏瑶暗别離云朱絃暗斷不見人風<pc n="lb"/>
                    <pb n="12b"/>
動花枝月中影意子野本此<pc n="lb"/>
<pc n="　"/>
                    <pc n="　"/>應聲蟲<pc n="lb"/>
陳正敏遯齋閑覽載楊勔中年得異疾每發言應答腹<pc n="lb"/>
中有小聲效之數年間其聲寖大有道士見而驚曰此<pc n="lb"/>
應聲蟲也久不治延及妻子宜讀本草遇蟲不應者當<pc n="lb"/>
取服之勔如言讀至雷丸蟲忽無聲乃頓餌數粒遂愈<pc n="lb"/>
正敏其後至長汀遇一丐者亦有是疾環而觀者甚衆<pc n="lb"/>
因教之使服雷丸丐者謝曰某貧無他技所以求衣食<pc n="lb"/>
                    <pb n="13a"/>
于人者惟藉此耳以上皆陳所記予讀唐張鷟朝野僉<pc n="lb"/>
載云洛州有士人患應病語即喉中應之以問善醫張<pc n="lb"/>
文仲張經夜思之乃得一法即取本草令讀之皆應至<pc n="lb"/>
其所畏不言乃録取藥合和為丸服之應時而止乃知<pc n="lb"/>
古有是事<pc n="lb"/>
<pc n="　"/>
                    <pc n="　"/>草忘憂花含笑<pc n="lb"/>
冷齋夜話云丁晉公草觧忘憂憂底事花能含笑笑何<pc n="lb"/>
人不若東坡花如識靣嘗含笑鳥不知名時自呼然丁<pc n="lb"/>
                    <pb n="13b"/>
詩本取唐人徐振雷塘詩花憶所為猶自笑草知無道<pc n="lb"/>
更應荒毛詩焉得諼草釋者以諼草可以觧人之憂耳<pc n="lb"/>
今丁詩乃以草憂底事何耶然善論詩者不當如此<pc n="lb"/>
<pc n="　"/>
                    <pc n="　"/>回眸一笑百媚生<pc n="lb"/>
白樂天長恨歌云回眸一笑百媚生六宫粉黛無顔色<pc n="lb"/>
盖用李太白應制清平樂詞云女伴莫話孤眠六宫羅<pc n="lb"/>
綺三千一笑皆生百媚宸逰敎在誰邊<pc n="lb"/>
<pc n="　"/>
                    <pc n="　"/>身事未知何日了<pc n="lb"/>
                    <pb n="14a"/>
近時稱陳去非詩案上簿書何日了樓頭風月又秋来<pc n="lb"/>
之句或者曰此東坡官事無窮何日了菊花有信不吾<pc n="lb"/>
欺耳予以為本唐人羅鄴僕射陂晚望詩身事未知何<pc n="lb"/>
日了馬蹄惟覺到秋忙<pc n="lb"/>
<pc n="　"/>
                    <pc n="　"/>舜不窮其民論<pc n="lb"/>
元祐中省試舜不窮其民論劉棠召美首選其警句云<pc n="lb"/>
桀紂以淫虐窮幽以貪殘窮厲以監謗窮戰國以侵伐<pc n="lb"/>
窮秦皇以督責窮漢武以奢侈窮晉以夷狄窮隋以巡<pc n="lb"/>
                    <pb n="14b"/>
幸窮明皇以隠户剰田窮徳宗以間架稅屋窮東坡見<pc n="lb"/>
之大加嘆賞以其不類時文因以劉窮呼之然予以劉<pc n="lb"/>
召美此意本孫樵耳孫樵與賈秀才書云楊雄以法言<pc n="lb"/>
太元窮元結以浯溪碣窮陳拾遺以感遇詩窮王勃以<pc n="lb"/>
宣尼廟碑窮玉川子以月蝕詩窮杜甫李白王江寧皆<pc n="lb"/>
相望於窮者也<pc n="lb"/>
<pc n="　"/>
                    <pc n="　"/>望斗氣沉龍巳化置芻人去榻猶懸<pc n="lb"/>
豫章事實王勃序之詳矣題詠此邦者徃徃採之晏元<pc n="lb"/>
                    <pb n="15a"/>
獻云望斗氣沉龍已化置芻人去榻猶懸陶邕川云劍<pc n="lb"/>
待張華時已晚榻延徐孺禮應疎此二聨全是龍光射<pc n="lb"/>
牛斗之墟徐孺下陳蕃之榻也宋綬公垂云江涵帝子<pc n="lb"/>
翬飛閣山際真君鶴馭天不襲陳迹甚可佳也<pc n="lb"/>
<pc n="　"/>
                    <pc n="　"/>處事無心覺累輕<pc n="lb"/>
東莱先生吕居仁詩云忍窮有味知詩進處事無心覺<pc n="lb"/>
累輕李成季巳嘗云静疑多事非求福老覺無心勝攝<pc n="lb"/>
生二詩雖相似然皆佳作也<pc n="lb"/>
                    <pb n="15b"/>
<pc n="　"/>
                    <pc n="　"/>春水碧於天<pc n="lb"/>
温庭筠樂府春水碧於天畫船聽雨眠皮日休松陵集<pc n="lb"/>
詩云漢水碧扵天南荆廓然秀豫章取以作演雅云江<pc n="lb"/>
南野水碧於天中有白鷗閑似我<pc n="lb"/>
<pc n="　"/>
                    <pc n="　"/>蓬生麻中<pc n="lb"/>
荀卿曰蓬生麻中不扶而直蘭槐之根是為芷其漸之<pc n="lb"/>
滫盖本於曾子制言曰蓬生麻中不扶乃直白砂和泥<pc n="lb"/>
與之皆黒<pc n="lb"/>
                    <pb n="16a"/>
<pc n="　"/>
                    <pc n="　"/>蓄不吠之犬<pc n="lb"/>
東坡上神宗書曰養猫以待䑕不可以無䑕而蓄不捕<pc n="lb"/>
之猫蓄犬以防姦不可以無姦而蓄不吠之犬盖取北<pc n="lb"/>
史宋逰道傳楊遵彦曰譬之蓄狗本取其吠今以數吠<pc n="lb"/>
殺之恐将来無復吠狗<pc n="lb"/>
<pc n="　"/>
                    <pc n="　"/>開簾風動竹<pc n="lb"/>
唐李益竹窓聞風早發寄司空曙詩云微風驚暮坐牕<pc n="lb"/>
牖思悠哉開門復動竹疑是故人来時滴枝上露稍霑<pc n="lb"/>
                    <pb n="16b"/>
堦上苔幸當一入幌為拂綠琴埃異聞集霍小玉傳為<pc n="lb"/>
開簾風動竹改一風字遂失詩意然此句乃襲樂府華<pc n="lb"/>
山畿詞耳詞云夜相思風吹窓簾動言是所歡来通典<pc n="lb"/>
云江南以情人為歡<pc n="lb"/>
<pc n="　"/>
                    <pc n="　"/>山流細沫擁浮花<pc n="lb"/>
沈君攸羽觴飛上苑云石徑斷絲䦨蔓草山流細沫擁<pc n="lb"/>
浮花外史檮杌載張蠙詩墻頭細雨垂纎草水靣囘風<pc n="lb"/>
聚落花盖本扵沈耳<pc n="lb"/>
                    <pb n="17a"/>
<pc n="　"/>
                    <pc n="　"/>桃花亂落如紅雨<pc n="lb"/>
李長吉有桃花亂落如紅雨之句以此名世余觀劉禹<pc n="lb"/>
錫詩云花枝滿空迷處所揺落繁英墜紅雨劉李同出<pc n="lb"/>
一時决非相為剽竊<pc n="lb"/>
<pc n="　"/>
                    <pc n="　"/>目極千里傷春心<pc n="lb"/>
陸士衡樂府㳺客春芳林春芳傷客心杜子美花近髙<pc n="lb"/>
樓傷客心皆本屈原目極千里傷春心<pc n="lb"/>
<pc n="　"/>
                    <pc n="　"/>漁梁渡口争渡喧<pc n="lb"/>
                    <pb n="17b"/>
岑參巴南舟中夜事詩云渡口欲黄昏歸人争渡喧盖<pc n="lb"/>
用孟浩然詩耳浩然有夜歸鹿門寺歌云山寺鳴鍾晝<pc n="lb"/>
巳昏漁梁渡口争渡喧<pc n="lb"/>
<pc n="　"/>
                    <pc n="　"/>多病故人疎<pc n="lb"/>
唐包佶嶺下卧疾寄劉長卿詩云惟有貧兼病能令親<pc n="lb"/>
愛踈盖用孟浩然多病故人疎與杜子美故知貧病人<pc n="lb"/>
須棄能使韋郎跡也踈<pc n="lb"/>
<pc n="　"/>
                    <pc n="　"/>船如天上坐人似鏡中行<pc n="lb"/>
                    <pb n="18a"/>
潘子真詩話云船如天上坐人似鏡中行又船如天上<pc n="lb"/>
坐魚似鏡中懸沈雲卿詩也杜子美詩云春水船如天<pc n="lb"/>
上坐老年花似霧中看盖觸類而長之余以雲卿之詩<pc n="lb"/>
盖源於王逸少鏡湖詩所謂山隂路上行如在鏡中㳺<pc n="lb"/>
之句然李白入青溪山詩亦云人行明鏡中鳥度屏風<pc n="lb"/>
裏雖有所襲然語益工也<pc n="lb"/>
<pc n="　"/>
                    <pc n="　"/>鶯語丁寧<pc n="lb"/>
唐楊巨源早春詩云馬蹄經歴應須遍鶯語丁寧巳怪<pc n="lb"/>
                    <pb n="18b"/>
遲盖效杜子美所謂莫遣花開深造次便教鶯語太丁<pc n="lb"/>
寧<pc n="lb"/>
<pc n="　"/>
                    <pc n="　"/>幾處笙歌幾處愁<pc n="lb"/>
唐章孝標八月詩云徙倚仙居遶翠樓分明宫漏静兼<pc n="lb"/>
秋長安夜夜家家月㡬處笙歌㡬處愁唐裴交泰長門<pc n="lb"/>
怨詩云自閉長門經㡬秋羅衣濕盡淚還流一種蛾眉<pc n="lb"/>
明月夜南宫歌管北宫愁與前詩絶相類<pc n="lb"/>
<pc n="　"/>
                    <pc n="　"/>榖雨杏花稀<pc n="lb"/>
                    <pb n="19a"/>
唐李嘉祐春思詩清明桑葉少榖雨杏花稀乃悟周朴<pc n="lb"/>
詩曉来山鳥閙雨過杏花稀<pc n="lb"/>
<pc n="　"/>
                    <pc n="　"/>未臘山梅樹樹花<pc n="lb"/>
杜牧之詩經冬野菜青青色未臘山梅樹樹花許渾詩<pc n="lb"/>
未臘梅先實經春草自薰渾雖用牧意然終不能及也<pc n="lb"/>
<pc n="　"/>
                    <pc n="　"/>庭中花照眼<pc n="lb"/>
梁武帝春歌曰階上香入懐庭中花照眼春心一如此<pc n="lb"/>
情来不自限乃悟杜子美詩花枝照眼句還成之句<pc n="lb"/>
                    <pb n="19b"/>
<pc n="　"/>
                    <pc n="　"/>授圖黄石老學劍白猿翁<pc n="lb"/>
潘子真詩話云杜牧之題李西平宅云授圖黄石老學<pc n="lb"/>
劍白猿翁庾信作宇文盛墓誌所謂授圖黄石不無師<pc n="lb"/>
表學劍白猿遂傳風㫖然余讀李太白贈宋中丞詩云<pc n="lb"/>
白猿慙劍術黄石借兵符則太白亦嘗用之矣<pc n="lb"/>
<pc n="　"/>
                    <pc n="　"/>還山弄明月<pc n="lb"/>
東坡䖍州八境圖囘峯亂嶂鬱參差雲外髙人世得知<pc n="lb"/>
誰向空山弄明月山中木客觧吟詩徐鼎臣搜神記云<pc n="lb"/>
                    <pb n="20a"/>
鄱陽山中有朩客秦時採朩者食朩實遂得不絶時就<pc n="lb"/>
民間飲酒為詩一章云酒盡君莫沽壺傾我當發城市<pc n="lb"/>
多囂塵還山弄明月東坡盖用此也然唐劉長卿有龍<pc n="lb"/>
門八詠其七渡水詩云日暮下山来千山暮鐘發不如<pc n="lb"/>
波上棹還弄山中月伊水連白雲東南逺明滅乃知還<pc n="lb"/>
山弄明月唐人巳言之矣<pc n="lb"/>
<pc n="　"/>
                    <pc n="　"/>退之全用列子文<pc n="lb"/>
韓退之襍說云昔之聖人者其首有若牛者其形有若<pc n="lb"/>
                    <pb n="20b"/>
虵者其喙有若鳥者其貌有若䝉倛者彼皆貌似而心<pc n="lb"/>
不同焉可謂之非人耶有平脅曼膚顔如渥丹美而狠<pc n="lb"/>
者其靣則人其心則禽獸又烏可謂之人耶余按列子<pc n="lb"/>
稱包犧氏女媧氏神農氏夏后氏虵身人靣牛首虎鼻<pc n="lb"/>
此有非人之状而有大聖之徳夏商桀紂魯威楚穆状<pc n="lb"/>
貌七竅皆同於人而有禽獸之心而衆人守一以求至<pc n="lb"/>
智未可㡬也迺知退之全用此文<pc n="lb"/>
<pc n="　"/>
                    <pc n="　"/>愁殺人<pc n="lb"/>
                    <pb n="21a"/>
唐朱放送魏校書詩云長恨江南足别離幾囘相送復<pc n="lb"/>
相随楊花撩亂撲流水愁殺行人知不知李益隋堤詩<pc n="lb"/>
云碧水東流無限春隋家宫苑已成塵行時莫上長堤<pc n="lb"/>
望吹起楊花愁殺人李盖學朱也然二詩皆佳<pc n="lb"/>
<pc n="　"/>
                    <pc n="　"/>詠婦人多以歌舞為稱<pc n="lb"/>
古今詩人詠婦人者多以歌舞為稱梁元帝妓應令詩<pc n="lb"/>
云歌清随澗響舞影向池生劉孝綽看妓詩云燕姬奏<pc n="lb"/>
妙舞鄭女愛清歌北齊蕭放冬夜對妓詩云歌還團扇<pc n="lb"/>
                    <pb n="21b"/>
後舞出妓行前𢎞執恭觀妓詩云合舞俱囘雪分歌共<pc n="lb"/>
落塵陳隂鏗侯司空宅詠妓詩云鶯啼歌扇後花落舞<pc n="lb"/>
衫前陳劉那亦云山邊歌落日池上舞前溪庾信和趙<pc n="lb"/>
王看妓詩云綠珠歌扇薄飛燕舞衫長江捴看妓詩云<pc n="lb"/>
並歌時轉黛息舞暫分香隋盧思道夜聞隣妓詩云怨<pc n="lb"/>
歌聲易斷妙舞態難雙陳李元操春園聽妓詩云紅樹<pc n="lb"/>
揺歌扇綠珠飄舞衣釋法宣觀妓詩云早時歌扇薄今<pc n="lb"/>
日舞衫長劉希夷春日閨人詩云池月憐歌扇山雲愛<pc n="lb"/>
                    <pb n="22a"/>
舞衣以歌對舞者七以歌扇對舞衣者亦七雖相沿以<pc n="lb"/>
起然詳味之自有工拙也杜子美取以為艶曲云江清<pc n="lb"/>
歌扇底野曠舞衣前<pc n="lb"/>
<pc n="　"/>
                    <pc n="　"/>花應觧笑人無窮事有限身<pc n="lb"/>
唐李敬方歡醉詩云不向花前醉花應觧笑人只因連<pc n="lb"/>
夜雨又過一年春日日無窮事區區有限身若非盃酒<pc n="lb"/>
裏何以寄天真杜子美絶句云二月巳破三月来漸老<pc n="lb"/>
逢春能㡬囘莫悲身外無窮事且盡生前有限盃二詩<pc n="lb"/>
                    <pb n="22b"/>
雖相沿而杜則尤工者也世所傳相逢不飲空歸去洞<pc n="lb"/>
口桃花也笑人之句盖出扵敬方云<pc n="lb"/>
<pc n="　"/>
                    <pc n="　"/>洞房懸月影髙枕聽江流<pc n="lb"/>
張說有深度驛詩云洞房懸月影髙枕聽江流杜子美<pc n="lb"/>
用其意見於客夜篇云入簾殘月影髙枕逺江聲<pc n="lb"/>
<pc n="　"/>
                    <pc n="　"/>雞三號<pc n="lb"/>
韓退之詩雞三號更五㸃盖雞必三號而後天曉耳故<pc n="lb"/>
杜子美雞詩亦云紀徳名標五初鳴度必三<pc n="lb"/>
                    <pb n="23a"/>
<pc n="　"/>
                    <pc n="　"/>獨鵲裊庭柯<pc n="lb"/>
錢内翰希白晝景詩雙蜻上簾額獨鵲裊庭柯裊字最<pc n="lb"/>
其所用意處也然韋蘇州聽鶯曲云有時斷續聽不了<pc n="lb"/>
飛去花枝猶裊裊趙嘏詩云語風雙燕立裊樹百勞飛<pc n="lb"/>
錢意韋趙已先用張文潛亦有啄雀踏枝飛尚裊之句<pc n="lb"/>
<pc n="　"/>
                    <pc n="　"/>兩蝸角<pc n="lb"/>
白樂天云相争兩蝸角所得一牛毛後之使蝸角事悉<pc n="lb"/>
稽之而偶對各有所長吕吉甫云南北戰争蝸兩角古<pc n="lb"/>
                    <pb n="23b"/>
今興廢貉同邱山谷云千里追奔兩蝸角百年得意大<pc n="lb"/>
槐宫又云功名富貴兩蝸角險阻艱難一酒盃洪龜父<pc n="lb"/>
云一朝厭蝸角萬里騎鯨背<pc n="lb"/>
<pc n="　"/>
                    <pc n="　"/>誰謂天地寛<pc n="lb"/>
孟東野出門如有礙誰謂天地寛吴處厚以渠器量褊<pc n="lb"/>
窄言乃爾余以東野取法杜子美每愁悔吝生如覺天<pc n="lb"/>
地窄之句<pc n="lb"/>
<pc n="　"/>
                    <pc n="　"/>韓退之春雪詩<pc n="lb"/>
                    <pb n="24a"/>
韓退之春雪詩拂花輕尚起落地暖初消秦韜玉雪詩<pc n="lb"/>
云片纔落地輕輕陷力不禁風旋旋消王定民雪詩天<pc n="lb"/>
邊宻勢来猶濕地上微和積易消<pc n="lb"/>
<pc n="　"/>
                    <pc n="　"/>耕田欲雨刈欲晴去得順風来者怨<pc n="lb"/>
東坡泗州僧伽塔詩耕田欲雨刈欲晴去得順風来者<pc n="lb"/>
怨若使人人禱輙應造物應須日千變張文潛用其意<pc n="lb"/>
别為一詩云山邊半夜一犂雨田父髙歌待收穫雨多<pc n="lb"/>
瀟瀟蠺簇寒蠺婦低眉憂繭單人生多求復多怨天公<pc n="lb"/>
                    <pb n="24b"/>
供爾良獨難<pc n="lb"/>
<pc n="　"/>
                    <pc n="　"/>天北極殿中間<pc n="lb"/>
王直方詩話記徐師川紫宸早朝詩内一聨云黄氣逺<pc n="lb"/>
臨天北極紫宸位在殿中央以余觀之迺全是杜子美<pc n="lb"/>
玉几猶来天北極朱衣只在殿中間一聨也<pc n="lb"/>
<pc n="　"/>
                    <pc n="　"/>飛鳥外夕陽西<pc n="lb"/>
張文潛詩云新月已生飛鳥外落霞更在夕陽西盖用<pc n="lb"/>
郎士元送楊中丞和番詩耳郎詩云河源飛鳥外雪嶺<pc n="lb"/>
                    <pb n="25a"/>
大荒西<pc n="lb"/>
<pc n="　"/>
                    <pc n="　"/>韓退之喜雪詩<pc n="lb"/>
韓退之喜雪獻裴尚書詩云喜深將策試驚宻仰簷窺<pc n="lb"/>
又云氣嚴當酒暖洒宻聴窓知荆公全用以為一聫云<pc n="lb"/>
借問火城將䇿試何如雪屋聽窓知<pc n="lb"/>
<pc n="　"/>
                    <pc n="　"/>一樹髙花明逺村<pc n="lb"/>
田家汩汩流水渾一樹髙花明逺村雲意不知殘照好<pc n="lb"/>
却将㣲雨送黄昏鄭毅夫詩也春隂垂野草青青時有<pc n="lb"/>
                    <pb n="25b"/>
幽花一樹明晚泊孤舟古祠下滿川風雨看潮生蘇子<pc n="lb"/>
美詩也第二句相類然皆清絶可愛<pc n="lb"/>
<pc n="　"/>
                    <pc n="　"/>石燕泥龍<pc n="lb"/>
周庾信喜晴詩已歡無石燕彌欲棄泥龍又初晴詩云<pc n="lb"/>
燕燥還為石龍殘更是泥此意凡兩用然前一聨不及<pc n="lb"/>
後一聨也乃知杜子美紅飯啄餘鸚鵡粒碧梧棲老鳳<pc n="lb"/>
凰枝斡旋句法所本<pc n="lb"/>
<pc n="　"/>
                    <pc n="　"/>春風自是人間客<pc n="lb"/>
                    <pb n="26a"/>
侯鯖録載裕陵喜晏叔原與鄭侠絶句云小白長紅又<pc n="lb"/>
滿枝築毬場外獨支頤春風自是人間客主管繁華得<pc n="lb"/>
幾時然山谷少時有感春詩云風光不長妍如客暫時<pc n="lb"/>
寓則晏意山谷已道之矣<pc n="lb"/>
<pc n="　"/>
                    <pc n="　"/>自是桃花貪結子錯敎人恨五更風<pc n="lb"/>
陳輔之詩話記荆公喜王建宫詞樹頭樹底覔殘紅一<pc n="lb"/>
片西飛一片東自是桃花貪結子錯教人恨五更風韓<pc n="lb"/>
子蒼反其意而作詩送葛亞卿曰劉郎底事去匆匆花<pc n="lb"/>
                    <pb n="26b"/>
有深情只暫紅弱質未應貪結子細思須恨五更風<pc n="lb"/>
<pc n="　"/>
                    <pc n="　"/>詠叔孫通詩<pc n="lb"/>
宋景文詠叔孫通詩云馬上功成不喜文叔孫緜蕝彊<pc n="lb"/>
經綸諸君可笑貪君賜便許當時作聖人王逢原詠叔<pc n="lb"/>
孫通亦用此意云弟子由来亦未純異時得失亦頻頻<pc n="lb"/>
一官所買知多少便議先生作聖人其用意正同今荆<pc n="lb"/>
公亦載宋詩非也<pc n="lb"/>
<pc n="　"/>
                    <pc n="　"/>魚遺子鹿引麛<pc n="lb"/>
                    <pb n="27a"/>
唐吴子華詩云暖漾魚遺子晴逰鹿引麛乃悟山谷詩<pc n="lb"/>
河天月暈魚分子桐葉風㣲鹿養茸所自<pc n="lb"/>
<pc n="　"/>
                    <pc n="　"/>鱸肥人鱠玉柑熟客分金<pc n="lb"/>
蘇子美詩笠澤鱸肥人鱠玉洞庭柑熟客分金吕吉父<pc n="lb"/>
詩魚出清波庖鱠玉菊含寒露酒浮金<pc n="lb"/>
<pc n="　"/>
                    <pc n="　"/>姬人薦初醖㓜子問殘疾<pc n="lb"/>
江搃衡州九日詩姬人薦初醖㓜子問殘疾故杜子美<pc n="lb"/>
取其意以為遣悶云老妻憂坐痺㓜女問頭風<pc n="lb"/>
                    <pb n="27b"/>
<pc n="　"/>
                    <pc n="　"/>傀儡<pc n="lb"/>
唐梁鍠詠朩老人詩刻朩牽絲作老翁雞皮鶴髮與真<pc n="lb"/>
同須臾弄罷寂無事却似人生一夢中開天傳信記稱<pc n="lb"/>
明皇還蜀嘗以為誦而非明皇作也觀山谷詩世間盡<pc n="lb"/>
被鬼神誤看取人間傀儡棚煩惱自無安脚處従他鼓<pc n="lb"/>
笛弄浮生盖用鍠意也<pc n="lb"/>
<pc n="　"/>
                    <pc n="　"/>鳥歸花影動魚没浪痕圓<pc n="lb"/>
前輩好稱僧悟清鳥歸花影動魚没浪痕圓以為句意<pc n="lb"/>
                    <pb n="28a"/>
皆新然余讀後梁沈君攸臨水詩云花落圎紋出風急<pc n="lb"/>
細流飜迺知魚没浪圓所自<pc n="lb"/>
<pc n="　"/>
                    <pc n="　"/>鷓鴣飛上越王臺<pc n="lb"/>
唐竇鞏有南逰感興詩傷心欲問當時事惟見江流去<pc n="lb"/>
不囘日暮東風春草緑鷓鴣飛上越王臺盖用李太白<pc n="lb"/>
覽古詩意也李云越王勾踐破吴歸義士還家盡錦衣<pc n="lb"/>
宫女如花滿春殿只今惟有鷓鴣飛<pc n="lb"/>
<pc n="　"/>
                    <pc n="　"/>可人惟有秦淮月出没娟娟波浪中<pc n="lb"/>
                    <pb n="28b"/>
參寥詩可人惟有秦淮月出没姢姢波浪中東坡送蜀<pc n="lb"/>
僧詩當年半破峩嵋月還在平羗江水中二意偶同而<pc n="lb"/>
東坡乃用李白詩<pc n="lb"/>
<pc n="　"/>
                    <pc n="　"/>禪心竟不起<pc n="lb"/>
唐僧皎然答李季蘭詩云天女来相試將花欲染衣禪<pc n="lb"/>
心竟不起還捧舊花歸乃悟參寥答杭妓詩禪心巳作<pc n="lb"/>
沾泥絮肯逐東風上下狂<pc n="lb"/>
<pc n="　"/>
                    <pc n="　"/>隔花催喚打魚人<pc n="lb"/>
                    <pb n="29a"/>
劉貢父詩話載花蘂夫人宫詞云厨船進食簇時新列<pc n="lb"/>
座無非侍従臣日午殿頭宣索膾隔花催喚打魚人余<pc n="lb"/>
觀王建宫詞云御厨進食索時新每到花開便苦春白<pc n="lb"/>
日卧多嬌似病隔簾教喚女醫人不惟第一句同而末<pc n="lb"/>
章詞意皆相縁以起也<pc n="lb"/>
<pc n="　"/>
                    <pc n="　"/>髙懐猶有故人知<pc n="lb"/>
陳無已有山谷草書絶句當年闕里與論詩嵗晚河山<pc n="lb"/>
斷夢思妙質不為平世用髙懐猶有故人知末後兩句<pc n="lb"/>
                    <pb n="29b"/>
乃合荆公思王逢原詩妙質不為平世得㣲言但有故<pc n="lb"/>
人知<pc n="lb"/>
<pc n="　"/>
                    <pc n="　"/>成梟而牟呼五白<pc n="lb"/>
杜子美今夕行憑陵大呌呼五白袒跣不肯成梟盧學<pc n="lb"/>
者謂杜用劉毅劉裕東府樗蒱事雖杜用此然屈原招<pc n="lb"/>
魂已嘗云成梟而牟呼五白<pc n="lb"/>
<pc n="　"/>
                    <pc n="　"/>寒食疾風甚雨<pc n="lb"/>
荆楚嵗時記去冬至一百五日即有疾風甚雨謂之寒<pc n="lb"/>
                    <pb n="30a"/>
食王君玉詩疾風甚雨青春老痩馬疲牛綠野深頃又<pc n="lb"/>
見周知㣲詩藁云疾風甚雨悲㳺子峻嶺崇山非故鄉<pc n="lb"/>
張文潛詩云荒山野水非吾土寒食清明似去年<pc n="lb"/>
<pc n="　"/>
                    <pc n="　"/>萬年枝<pc n="lb"/>
唐上官儀詠雪詩幸因千里應還繞萬年枝謝元暉中<pc n="lb"/>
書省詩風動萬年枝晏元獻詩萬年枝上凝煙動百子<pc n="lb"/>
池邊瑞日長盧多遜太液池邊看月時好風吹動萬年<pc n="lb"/>
枝王維史館山池云春池百子内芳樹萬年餘晏用此<pc n="lb"/>
                    <pb n="30b"/>
也萬年枝江左謂之冬青惟禁中則否韓子蒼冬青詩<pc n="lb"/>
云離宫見爾近天墀雨露常私養種時惆悵一株嵐露<pc n="lb"/>
裏無人識是萬年枝百子池見西京雜記戚夫人侍髙<pc n="lb"/>
祖七月七日臨百子池何晏景福殿賦綴以萬年注引<pc n="lb"/>
晉宫閣銘曰華林園萬年樹十四株<pc n="lb"/>
<pc n="　"/>
                    <pc n="　"/>問花花不語<pc n="lb"/>
東坡吉祥賞花寄陳述古詩云仙花不用剪刀裁國色<pc n="lb"/>
初酣夘酒来太守問花花不語為誰零落為誰開南部<pc n="lb"/>
                    <pb n="31a"/>
新書記嚴憚詩春光冉冉歸何處更向花前把一盃盡<pc n="lb"/>
日問花花不語為誰零落為誰開東坡全用此兩句也<pc n="lb"/>
憚字子重能詩與杜牧善<pc n="lb"/>
<pc n="　"/>
                    <pc n="　"/>夢中夢身外身<pc n="lb"/>
山谷嘗自賛其真曰似僧有髮似俗無塵作夢中夢見<pc n="lb"/>
身外身盖亦取詩僧淡白寫真詩耳淡白云已覺夢中<pc n="lb"/>
夢還同身外身堪嘆余兼爾俱為未了人<pc n="lb"/>
<pc n="　"/>
                    <pc n="　"/>兩山排闥送青来<pc n="lb"/>
                    <pb n="31b"/>
荆公詩云一水護田将綠遶兩山排闥送青来盖本五<pc n="lb"/>
代沈彬詩地隈一水廵城轉天約羣山附郭来彬又本<pc n="lb"/>
唐許渾山形朝闕去河勢抱闗来之句<pc n="lb"/>
<pc n="　"/>
                    <pc n="　"/>太液披香<pc n="lb"/>
西清詩話記荆公賞花釣魚詩披香殿上留珠輦太液<pc n="lb"/>
池邊送玉盃都下翌日競以公用栁耆卿詞太液波飜<pc n="lb"/>
披香簾捲之語余讀唐上官儀初春詩歩輦出披香清<pc n="lb"/>
歌臨太液乃知上官儀已嘗對之豈始耆卿耶隋庾信<pc n="lb"/>
                    <pb n="32a"/>
春賦宜春苑中春已歸披香殿裏作春衣長安有宜春<pc n="lb"/>
宫此又以宜春對披香矣<pc n="lb"/>
<pc n="　"/>
                    <pc n="　"/>日暮碧雲合佳人殊未来<pc n="lb"/>
江文通有擬湯恵休詩云日暮碧雲合佳人殊未来盖<pc n="lb"/>
用魏文帝秋胡行云朝與佳人期日夕殊不来梁武帝<pc n="lb"/>
鼓角横吹曲云日落登雍臺佳人殊未来梁沈約洛陽<pc n="lb"/>
道云佳人殊未来薄暮空徙倚二人所用又襲江也江<pc n="lb"/>
齊人<pc n="lb"/>
                    <pb n="32b"/>
<pc n="　"/>
                    <pc n="　"/>啼猿樹<pc n="lb"/>
杜詩影著啼猿樹魂飄結蜃樓盖用盧照隣巫山髙云<pc n="lb"/>
莫辨啼猿樹徒看神女雲<pc n="lb"/>
<pc n="　"/>
                    <pc n="　"/>時送紅梅一陣香<pc n="lb"/>
李方叔喜吴可小詩東風可是閑来徃時送紅梅一陣<pc n="lb"/>
香殊不知張芸叟酴醿詩亦云晚風亦自知人意時去<pc n="lb"/>
時来管送香<pc n="lb"/>
<pc n="　"/>
                    <pc n="　"/>谷口未斜日數峯生夕隂<pc n="lb"/>
                    <pb n="33a"/>
蔡絛西清詩話取權僧谷口未斜日數峯生夕隂之句<pc n="lb"/>
然唐宋之問詩云日落西山隂衆草起寒色權實取此<pc n="lb"/>
沈約登元暢樓詩亦云雲生嶺乍黒日下溪半隂宋景<pc n="lb"/>
文公過行慶闗詩云雲生全嶺失日隠半崖隂宋全用<pc n="lb"/>
沈詩也梁庾肩吾詩云塵飛逺騎没日徙半峯寒庾沈<pc n="lb"/>
同時人<pc n="lb"/>
<pc n="　"/>
                    <pc n="　"/>臨清流而賦詩<pc n="lb"/>
陶淵明歸去来辭云登東皋以舒嘯臨清流而賦詩盖<pc n="lb"/>
                    <pb n="33b"/>
用嵇叔夜琴賦云背長林翳華芝臨清流賦新詩<pc n="lb"/>
<pc n="　"/>
                    <pc n="　"/>日月跳躑<pc n="lb"/>
元㣲之遣興云日月東西跳又云光隂本跳躑又答胡<pc n="lb"/>
靈之詩序云日月跳躑於今行二十年矣㡬與退之日<pc n="lb"/>
月如跳丸大同小異也杜牧之寄韓又云跳丸日月十<pc n="lb"/>
經秋又送孟池云月扵何處去日扵何處来跳丸相趂<pc n="lb"/>
走盖用退之意元㣲之憶逺曲云水中書字無字痕白<pc n="lb"/>
樂天新昌新居云浮榮水畫字意又相類<pc n="lb"/>
                    <pb n="34a"/>
<pc n="　"/>
                    <pc n="　"/>海風吹不斷江月照還空<pc n="lb"/>
頋况喜白樂天送友人原上草詩野火燒不盡春風吹<pc n="lb"/>
又生乃是李太白瀑布詩海風吹不斷江月照還空<pc n="lb"/>
<pc n="　"/>
                    <pc n="　"/>堯舜性仁賦<pc n="lb"/>
劉輝堯舜性仁賦其警句曰静而延年獨髙五帝之夀<pc n="lb"/>
動而有勇形為四罪之誅盖本扵范文正堯舜率天下<pc n="lb"/>
以仁賦内睦九族善隣之志咸和外黜四凶有勇之風<pc n="lb"/>
遐振<pc n="lb"/>
                    <pb n="34b"/>
<pc n="　"/>
                    <pc n="　"/>滿地江湖春入望連天章貢水争流<pc n="lb"/>
徐師川有陪李泰發登洪州南樓詩云十年不復上南<pc n="lb"/>
樓直為狂胡作逺逰滿地江湖春入望連天章貢水争<pc n="lb"/>
流青雲聊爾居金馬紫氣還應射斗牛公是主人身是<pc n="lb"/>
客舉觴登望得無愁唐劉長卿有和樊使君登潤州城<pc n="lb"/>
樓詩云山城迢逓敞髙樓露冕吹鐃居上頭春草連天<pc n="lb"/>
随北望夕陽浮水共東流江田漠漠全吴地野樹蒼蒼<pc n="lb"/>
故楚州王粲尚為南郡客别来何處更銷憂徐之詩絶<pc n="lb"/>
                    <pb n="35a"/>
類長卿其間一聯如出一手也然宋仲安有放船下湖<pc n="lb"/>
口詩云此地側身徒北望餘生乗興復東流乃是全用<pc n="lb"/>
劉詩也<pc n="lb"/>
<pc n="　"/>
                    <pc n="　"/>韓退之學文而及道<pc n="lb"/>
程正叔云韓退之晚年所為文所得甚多學本是修徳<pc n="lb"/>
有徳然後有言退之却是倒學了因學文求所未至遂<pc n="lb"/>
亦有所得然此意本吴子經耳子經法語曰古人好道<pc n="lb"/>
而及文韓退之學文而及道子經名孝宗歐陽文忠公<pc n="lb"/>
                    <pb n="35b"/>
嘗有詩送吴生者也荆公與之論文甚著臨川人<pc n="lb"/>
<pc n="　"/>
                    <pc n="　"/>衰顔紅易借髮短白難遮<pc n="lb"/>
程文簡公有飲酒戴花詩云衰顔紅易借髮短白難遮<pc n="lb"/>
乃知陳無巳髮短愁催白顔衰酒借紅盖本諸此<pc n="lb"/>
<pc n="　"/>
                    <pc n="　"/>定命論<pc n="lb"/>
東陽胡百能跋邵徳升分定録云先君嘗言人生所享<pc n="lb"/>
厚薄各有定分世有以智力取者自謂已能徃徃不頋<pc n="lb"/>
名義殊不知皆其分所固有初不可毫末加也所可加<pc n="lb"/>
                    <pb n="36a"/>
者徒得小人之名而不悟悲夫百能佩服斯訓未嘗不<pc n="lb"/>
以語朋舊也以上皆胡百能說予按宋頋凱之常以為<pc n="lb"/>
人禀命有定分非智力所移惟應恭已守道信天任運<pc n="lb"/>
而闇者不達妄意僥倖徒虧雅道無闗得䘮乃以其言<pc n="lb"/>
命弟子原著定命論以釋之乃知胡所說凱之之意也<pc n="lb"/>
<pc n="　"/>
                    <pc n="　"/>此心安處便是吾鄉<pc n="lb"/>
東坡作定風波序云王定國歌兒曰柔奴姓宇文氏定<pc n="lb"/>
國南遷歸余問柔廣南風土應是不好柔對曰此心安<pc n="lb"/>
                    <pb n="36b"/>
處便是吾鄉因用其語綴詞云試問嶺南應不好却道<pc n="lb"/>
此心安處是吾鄉余嘗以此語本出扵白樂天東坡偶<pc n="lb"/>
忘之耳白吾土詩云身心安處為吾土豈限長安與洛<pc n="lb"/>
陽又出城留别詩云我生本無鄉心安是歸處又重題<pc n="lb"/>
詩云心泰身寧是歸處故鄉可獨在長安又種桃杏詩<pc n="lb"/>
云無論海角與天涯大抵心安即是家<pc n="lb"/>
<pc n="　"/>
                    <pc n="　"/>天際識歸舟<pc n="lb"/>
梁王僧孺中川長望詩云岸際樹難辨雲中鳥易識盖<pc n="lb"/>
                    <pb n="37a"/>
全用謝元暉天際識歸舟雲中辨江樹而不及也梁元<pc n="lb"/>
帝詩云逺村雲裏出遥船天際歸亦效元暉而逺勝僧<pc n="lb"/>
孺<pc n="lb"/>
<pc n="　"/>
                    <pc n="　"/>庭草無人随意綠<pc n="lb"/>
唐劉餗隋唐嘉話載隋煬帝為燕歌行群臣皆以為莫<pc n="lb"/>
及王胄獨不下帝因此被害而帝誦其句云庭草無人<pc n="lb"/>
随意綠能復道耶然予讀周庾信蕩子賦曰逰塵滿牀<pc n="lb"/>
不用拂細草横階随意生乃知王胄庭草無人随意綠<pc n="lb"/>
                    <pb n="37b"/>
盖取諸此以之䘮命豈不枉哉<pc n="lb"/>
<pc n="　"/>
                    <pc n="　"/>玉斧修成寳月團<pc n="lb"/>
荆公詩玊斧修成寳月團月邊仍有女乗鸞青冥風露<pc n="lb"/>
非人世鬢亂釵横特地寒江淹詠扇詩畫作秦王女乗<pc n="lb"/>
鸞向煙霧非止用蕭史事也玉斧事見酉陽雜爼<pc n="lb"/>
<pc n="　"/>
                    <pc n="　"/>綠楊樓外出秋千<pc n="lb"/>
晁无咎評樂章歐陽永叔浣溪沙云堤上逰人逐畫船<pc n="lb"/>
拍堤春水四垂天綠楊樓外出秋千要皆妙絶然只一<pc n="lb"/>
                    <pb n="38a"/>
出字自是後人道不到處余按唐王摩詰寒食城東即<pc n="lb"/>
事詩云蹴踘屢過飛鳥上秋千競出垂楊裏歐公用出<pc n="lb"/>
字盖本此<pc n="lb"/>
<pc n="　"/>
                    <pc n="　"/>雪裏梅将春信来<pc n="lb"/>
前輩詩話稱李成季詩日邊雁帶臘寒去雪裏梅将春<pc n="lb"/>
信来以為美然唐人曹松除夜已嘗云半夜臘因風捲<pc n="lb"/>
去五更春被角吹来<pc n="lb"/>
<pc n="　"/>
                    <pc n="　"/>龍燭影中猶是臘鳳簫聲裏已吹春<pc n="lb"/>
                    <pb n="38b"/>
西清詩話謂蔡元長春貼子龍燭影中猶是臘鳳簫聲<pc n="lb"/>
裏已吹春薦紳類能傳誦以為蔣穎叔作非也予以為<pc n="lb"/>
此一聨全是方干除夜詩寒燈短㷔方燒臘畫角殘聲<pc n="lb"/>
已報春<pc n="lb"/>
<pc n="　"/>
                    <pc n="　"/>富鄭公之言出於元璹<pc n="lb"/>
東坡撰富鄭公神道碑載公奉使語曰且北朝與中國<pc n="lb"/>
通好則人主専其利而臣下無所獲若用兵則利歸臣<pc n="lb"/>
下而人主任其旤故北朝諸臣各勸用兵者此皆其身<pc n="lb"/>
                    <pb n="39a"/>
謀非國計也又曰契丹君臣至今誦其語守其約不忍<pc n="lb"/>
叛者以其心曉然知通好用兵利害之所在也予按唐<pc n="lb"/>
鄭元璹謂頡利曰漢與突厥風俗各異漢得突厥既不<pc n="lb"/>
能臣突厥得漢復何所用且抄掠資財皆入將士在扵<pc n="lb"/>
可汗一無所得不如和好國家必有重賚幣帛皆入可<pc n="lb"/>
汗坐受利益頡利納其言即引還乃知鄭公之言皆出<pc n="lb"/>
於元璹<pc n="lb"/>
<pc n="　"/>
                    <pc n="　"/>春風朝夕起吹緑日日深<pc n="lb"/>
                    <pb n="39b"/>
孟東野連州吟云春風朝夕起吹綠日日深乃悟荆公<pc n="lb"/>
春風日日吹香草山北山南路欲無所自<pc n="lb"/>
<pc n="　"/>
                    <pc n="　"/>明月空為兩地愁<pc n="lb"/>
雲齋廣録云二宋以文章齊名天下子京守蜀日有詩<pc n="lb"/>
云碧雲謾有三年信明月空為兩地愁其後卒不入兩<pc n="lb"/>
地人以為䜟予以子京用何遜與胡興安夜别詩念此<pc n="lb"/>
一筵笑公為兩地愁廣録之論不知所自也<pc n="lb"/>
<pc n="　"/>
                    <pc n="　"/>馬嵬詩<pc n="lb"/>
                    <pb n="40a"/>
唐闕史稱鄭相畋吟馬嵬詩云明皇廻馬楊妃死雲雨<pc n="lb"/>
雖亡日月新終是聖朝天子事景陽宫井又何人觀者<pc n="lb"/>
以為真輔國之句予以為畋盖取杜詩不聞夏商衰中<pc n="lb"/>
自誅褒妲之意<pc n="lb"/>
<pc n="　"/>
                    <pc n="　"/>寧人負我無我負人<pc n="lb"/>
魏曹操有寧我負人無人負我之語本朝榮陽吕原明<pc n="lb"/>
乃云中年嘗書壁以自警曰寧人負我無我負人後觀<pc n="lb"/>
晁少傅碎金已前有此兩句所謂先得我心之所欲者<pc n="lb"/>
                    <pb n="40b"/>
然昔麴粥說羅仇以主上荒耄信讒不若勒兵向西平<pc n="lb"/>
羅仇曰誠如汝言然吾家世以忠義著於西土寧使人<pc n="lb"/>
負我我不忍負人也乃知晁少傅之前羅仇已有此語<pc n="lb"/>
羅仇西凉羗胡耳能發此語猶可貴也見晉記<pc n="lb"/>
<pc n="　"/>
                    <pc n="　"/>細數落花因坐久緩尋芳草得歸遲<pc n="lb"/>
前輩讀詩與作詩既多則遣辭措意皆相縁以起有不<pc n="lb"/>
自知其然者荆公晚年閑居詩云細數落花因坐久緩<pc n="lb"/>
尋芳草得歸遲盖本於王摩詰興闌啼鳥喚坐久落花<pc n="lb"/>
                    <pb n="41a"/>
多而其辭意益工也徐師川自謂荆公暮年金陵絶句<pc n="lb"/>
之妙傳天下其前兩句與渠所作云細落李花那可數<pc n="lb"/>
偶行芳草歩因遲偶似之邪竊取之耶喜作詩者不可<pc n="lb"/>
不辨予嘗以為王因扵唐人而徐又因於荆公無可疑<pc n="lb"/>
者但荆公之詩熟味之可以見其閑適優㳺之意至於<pc n="lb"/>
師川則反是矣<pc n="lb"/>
<pc n="　"/>
                    <pc n="　"/>背秋轉覺山形瘦新雨還添水面肥<pc n="lb"/>
雪浪齋日記云背秋轉覺山形痩新雨還添水靣肥漁<pc n="lb"/>
                    <pb n="41b"/>
隠叢話云山形痩之語古今少有道者予常記唐人一<pc n="lb"/>
聨而㤀其名云山自古来和石痩水因秋後漾沙清前<pc n="lb"/>
詩盖出於此而不及也<pc n="lb"/>
<pc n="　"/>
                    <pc n="　"/>張良與四皓書韓退之與李渤書<pc n="lb"/>
商芸小說載張良所與商山四皓書曰良白仰惟先生<pc n="lb"/>
秉超世之殊操身在六合之間志凌造化之表但自大<pc n="lb"/>
漢受命禎靈顯集神母告符足以宅兆民之心先生當<pc n="lb"/>
於此時耀神爽乎雲霄濯鳳翼於天漢使九門之外有<pc n="lb"/>
                    <pb n="42a"/>
非常之客北闕之下有神氣之賔而淵潛山隠竊為先<pc n="lb"/>
生不取也良以頑薄承乏忝官所謂絶景不御而駕服<pc n="lb"/>
駑駘方今元首欽明文思百揆之佐立則延首坐則引<pc n="lb"/>
領日昃而方丈不御夜眠而閶闔不閉盖皇極須日月<pc n="lb"/>
以揚光后土待嶽瀆以導滯而當聖世鸞鳳林棲不翔<pc n="lb"/>
乎太清麒麟嶽遁不歩乎郊藪非所以寧八荒慰六合<pc n="lb"/>
也不得侍省展布腹心略冩至言想望翻然不猜其意<pc n="lb"/>
張良白余觀韓退之所與李渤書其規模歩驟逮與之<pc n="lb"/>
                    <pb n="42b"/>
為一矣<pc n="lb"/>
<pc n="　"/>
                    <pc n="　"/>蒨桃贈歌者詩<pc n="lb"/>
翰府名談載冦莱公妾蒨桃贈歌者詩云一曲清歌一<pc n="lb"/>
束綾美人猶似意嫌輕不知織女寒窓下幾度抛梭織<pc n="lb"/>
得成予嘗記南唐李詢贈織錦詩云札札機聲曉復晡<pc n="lb"/>
眼穿力盡意何如美人一曲成千賜心裏猶嫌花様疎<pc n="lb"/>
蒨桃詩意本此而不及也<pc n="lb"/>
<pc n="　"/>
                    <pc n="　"/>山蟬帶響穿疎户<pc n="lb"/>
                    <pb n="43a"/>
前輩稱蘇子美詩山蟬帶響穿疎户野蔓延青入破窓<pc n="lb"/>
盖出扵唐方干詩鶴盤逺勢投孤嶼蟬曵殘聲過别枝<pc n="lb"/>
<pc n="　"/>
                    <pc n="　"/>紅生白熟生碧熟紅<pc n="lb"/>
侯鯖録云東坡謂世之對偶如紅生白熟手文脚色二<pc n="lb"/>
對無復加也然予嘗記唐羅虬詩云窓前逺岫懸生碧<pc n="lb"/>
簾外殘霞掛熟紅然則羅虬已用生碧對熟紅矣<pc n="lb"/>
<pc n="　"/>
                    <pc n="　"/>更無一箇是男兒<pc n="lb"/>
前蜀王衍降後唐王承㫖作詩云蜀朝昏主出降時銜<pc n="lb"/>
                    <pb n="43b"/>
璧牽羊倒繫旗二十萬人齊拱手更無一箇是男兒其<pc n="lb"/>
後花蘂夫人記孟昶之亡作詩云君王城上竪降旗妾<pc n="lb"/>
在深宫那得知二十萬人齊觧甲寧無一箇是男兒陳<pc n="lb"/>
無已詩話載之乃知沿襲之作<pc n="lb"/>
<pc n="　"/>
                    <pc n="　"/>沿襲不失為佳<pc n="lb"/>
詩人有沿襲而不失為佳者張曙途中聞蟬前四句云<pc n="lb"/>
毎嵗聽蟬處那将此際同孤村寒色裏野店夕陽中李<pc n="lb"/>
中正聞子規前四句云何處正當聞聲聲欲斷魂暖風<pc n="lb"/>
                    <pb n="44a"/>
芳草岸殘日落花村蔣鈎孤鴈後四句云葦岸風吹雨<pc n="lb"/>
沙汀月照霜還同我兄弟零落不成行<pc n="lb"/>
<pc n="　"/>
                    <pc n="　"/>薏苡芎藭<pc n="lb"/>
張右史耒晝卧口占云病栽薏苡無勞謗濕要芎藭不<pc n="lb"/>
待廋東坡亦云巧語屢曾傷薏苡廋辭那復託芎藭<pc n="lb"/>
<pc n="　"/>
                    <pc n="　"/>夢魂香<pc n="lb"/>
黄季岑一士人詩云啼月杜鵑喉舌冷宿花蝴蝶夢魂<pc n="lb"/>
香盖自唐趙嘏發之趙云松島鶴歸書信絶橘洲風起<pc n="lb"/>
                    <pb n="44b"/>
夢魂香<pc n="lb"/>
<pc n="　"/>
                    <pc n="　"/>二詩相類<pc n="lb"/>
唐崔恵童宴城東荘詩云一月人生笑㡬囘相逢相值<pc n="lb"/>
且啣杯眼看春色如流水今日花紅昨日開杜子美詩<pc n="lb"/>
不須聞此意慘愴生前相遇且啣杯二詩相類第不知<pc n="lb"/>
崔為何時人<pc n="lb"/>
<pc n="　"/>
                    <pc n="　"/>褒公鄂公<pc n="lb"/>
杜子美贈曹將軍覇詩凌煙功臣少顔色將軍下筆開<pc n="lb"/>
                    <pb n="45a"/>
生面良相頭上進賢冠猛將腰間大羽箭褒公鄂公毛<pc n="lb"/>
髮動英姿䬃爽来酣戰鄂公謂尉遲敬徳褒公謂叚志<pc n="lb"/>
𤣥也故東坡贈冩真何充詩黄冠野服山家客意欲置<pc n="lb"/>
我山巖中勲名將相今何限徃冩褒公與鄂公鮑慎由<pc n="lb"/>
謝傳神蔡景直詩馳譽丹青有古風筆端及我未宜䝉<pc n="lb"/>
雲臺麟閣遥相望徃冩褒公與鄂公用東坡語尤為無<pc n="lb"/>
功<pc n="lb"/>
<pc n="　"/>
                    <pc n="　"/>三詩皆用清渾字<pc n="lb"/>
                    <pb n="45b"/>
東坡送魯元翰詩皎皎千丈清不如尺水渾陳後山次<pc n="lb"/>
韻東坡詩信有千丈清不如一尺渾參寥詩乍為含垢<pc n="lb"/>
千尋濁不作驚人一掬清<pc n="lb"/>
<pc n="　"/>
                    <pc n="　"/>詠荷花<pc n="lb"/>
胡仔苕溪詩話以詞句欲全篇皆好極為難得如賀方<pc n="lb"/>
囬淡黄楊栁帶棲鴉秦處度藕葉清香勝花氣二句冩<pc n="lb"/>
景詠物可謂造㣲入妙然予見劉忠肅莘老已言之矣<pc n="lb"/>
湖上口號云緑荷深不見湖光萬柄清風動晚凉莫恨<pc n="lb"/>
                    <pb n="46a"/>
紅葩猶未爛葉香元自勝花香<pc n="lb"/>
<pc n="　"/>
                    <pc n="　"/>服藥不如獨卧<pc n="lb"/>
世所傳道書雜識神仙秘訣有云服藥千朝不如獨寢<pc n="lb"/>
一宵此最有理予近讀頋况琴客詩云服藥不如獨自<pc n="lb"/>
眠従他别嫁一少年乃知古有此語然太平廣記彭祖<pc n="lb"/>
傳云服藥百顆不如獨卧又知道書本此<pc n="lb"/>
<pc n="　"/>
                    <pc n="　"/>繫日<pc n="lb"/>
白樂天既無長繩繫白日又無大藥駐朱顔盖本陳沈<pc n="lb"/>
                    <pb n="46b"/>
烱幽庭那得長䋲繋白日年年月月俱如春然江捴嵗<pc n="lb"/>
暮還宅詩亦云長䋲豈繫日濁酒傾一杯<pc n="lb"/>
<pc n="　"/>
                    <pc n="　"/>東坡作夏侯太初論<pc n="lb"/>
王立之詩話記東坡十嵗時老蘇令作夏侯太初論其<pc n="lb"/>
間有人能碎千金之璧不能無失聲於破釜能搏猛虎<pc n="lb"/>
不能無變色扵蜂蠆之語老蘇愛之以少時所作故不<pc n="lb"/>
傳然東坡作顔樂亭記與黠䑕賦凡兩次用之以上皆<pc n="lb"/>
王記余按晉劉毅傳鄒湛曰猛獸在田荷戈而出凡人<pc n="lb"/>
                    <pb n="47a"/>
能之蜂蠆作扵懐袖勇夫為之驚駭出扵意外故也乃<pc n="lb"/>
知東坡意發扵此<pc n="lb"/>
<pc n="　"/>
                    <pc n="　"/>杜甫取李陵詩<pc n="lb"/>
杜詩思家歩月清宵立憶弟看雲白日眠又云别時孤<pc n="lb"/>
雲今不飛時復看雲淚横臆盖取李陵别蘇武詩云仰<pc n="lb"/>
視浮雲馳奄忽互相踰長當従此别且復立斯須<pc n="lb"/>
<pc n="　"/>
                    <pc n="　"/>知禰不能舉<pc n="lb"/>
韓子蒼送王梲詩末章云虚作西清老従臣知禰才華<pc n="lb"/>
                    <pb n="47b"/>
不能舉王摩詰送邱為云知禰不能薦羞稱獻納臣<pc n="lb"/>
<pc n="　"/>
                    <pc n="　"/>董穎襲陳知黙詩<pc n="lb"/>
洪景盧夷堅乙志記董穎詩云口壑釀成千嶂雨風蘋<pc n="lb"/>
吹老一川秋上句盖襲陳知黙詩耳陳云雲埋山麓蔵<pc n="lb"/>
林雨葉脫林梢帶晚風<pc n="lb"/>
<pc n="　"/>
                    <pc n="　"/>東坡本李端詩<pc n="lb"/>
東坡詩白水滿時雙鷺下午隂清處一蟬鳴唐李端茂<pc n="lb"/>
陵山行陪韋金部詩云盤雲雙鶴下隔水一蟬鳴東坡<pc n="lb"/>
                    <pb n="48a"/>
本此<pc n="lb"/>
<pc n="　"/>
                    <pc n="　"/>陸詩出韓子蒼<pc n="lb"/>
韓子蒼作絶句天長候鴈作行逺沙晚浴鳬相對眠松<pc n="lb"/>
醪朝醉復暮醉江月上弦仍下弦陸龜䝉别墅懐歸云<pc n="lb"/>
題詩朝憶復暮憶見月上弦還下弦韓所作也<pc n="lb"/>
<pc n="　"/>
                    <pc n="　"/>得茶三昧<pc n="lb"/>
錢塘南屏謙師妙於茶事東坡贈之詩云道人曉出南<pc n="lb"/>
屏山来試㸃茶三昧手劉貢父亦贈詩云㵼湯舊得茶<pc n="lb"/>
                    <pb n="48b"/>
三昧覓句還窺詩一班<pc n="lb"/>
<pc n="　"/>
                    <pc n="　"/>吏部文章二百年<pc n="lb"/>
韓子蒼言歐陽文忠公寄荆公詩云翰林風月三千首<pc n="lb"/>
吏部文章二百年吏部盖謂南史謝眺扵宋明帝朝為<pc n="lb"/>
尚書吏部郎長五言詩沈約嘗云二百年来無此詩也<pc n="lb"/>
文忠之意直使謝眺事而荆公答之曰他日老能窺孟<pc n="lb"/>
子終身安敢望韓公則荆公之意竟指吏部為退之矣<pc n="lb"/>
<pc n="　"/>
                    <pc n="　"/>裹飯非子来<pc n="lb"/>
                    <pb n="49a"/>
東坡次韻徐積詩殺雞未肯邀季路裹飯應須問子来<pc n="lb"/>
按荘子書子杞子輿子犁子来四人相與為友然無裹<pc n="lb"/>
飯之事荘子書又載子輿子桑友而淋雨十日子輿曰<pc n="lb"/>
子桑殆病矣裹飯而徃食之乃知裹飯者子輿子桑非<pc n="lb"/>
子来也東坡此詩為誤余又觀韓退之贈崔立之詩云<pc n="lb"/>
昔者十日雨子来寒且饑其友名子輿忽然憂且思褰<pc n="lb"/>
裳觸泥水裹飯徃食之好事漆園吏書之存雄辭然則<pc n="lb"/>
退之亦誤用耳<pc n="lb"/>
                    <pb n="49b"/>
<pc n="　"/>
                    <pc n="　"/>僧綽采蠟燭作鳳凰<pc n="lb"/>
憶昔庚寅降屈原旋看蠟鳳戯僧䖍随翁萬里心如鐵<pc n="lb"/>
此子何勞為置田東坡送子由奉使最後一章也時子<pc n="lb"/>
由之子侍行故及之然蠟鳳之戯議者以為誤盖南史<pc n="lb"/>
王曇首與兄弟集㑹子孫任其戯適僧逹跳下地作虎<pc n="lb"/>
子僧䖍累十二博碁既不墜落落亦不重作僧綽采蠟<pc n="lb"/>
燭作鳯凰乃知蠟鳯之戯非僧䖍也<pc n="lb"/>
<pc n="　"/>
                    <pc n="　"/>荷囊非芰荷之荷<pc n="lb"/>
                    <pb n="50a"/>
劉偉明贈熊本待制詩云西清寓直荷為橐左蜀宣風<pc n="lb"/>
繡作衣盖南史劉杳傳着紫荷橐事見漢張安世傳持<pc n="lb"/>
橐簮筆之意而偉明乃以荷為芰荷之荷何耶歐陽文<pc n="lb"/>
忠囬吴舍人啓云紅藥翻堦直禁垣之清切紫荷持橐<pc n="lb"/>
陪法従以雍容又上胥偃啓曰白蟬素簡以香生兹焉<pc n="lb"/>
辟惡紫袷荷嚢而備問最近清光乃知誤者非一人然<pc n="lb"/>
隋書禮志尚書録令僕射吏部尚書朝服綴紫荷録令<pc n="lb"/>
左僕射左荷右僕射吏部尚書右荷此又何耶姑俟博<pc n="lb"/>
                    <pb n="50b"/>
識者<pc n="lb"/>
<pc n="　"/>
                    <pc n="　"/>陽燧<pc n="lb"/>
淮南子陽燧見日則然而為火注云陽燧金也取金杯<pc n="lb"/>
無縁者熟摩令熱日下以艾承之又云朩與朩相摩則<pc n="lb"/>
然世之取火惟此耳劉言史與孟郊煎茶詩云敲石取<pc n="lb"/>
鮮火汲泉避<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鱗石火雖火而不可然言史不察也周<pc n="lb"/>
禮司烜氏掌以夫遂取明火扵日鄭注云夫遂陽遂也<pc n="lb"/>
禮内則疏晴則以金燧取火扵日隂則以朩燧鑚火也<pc n="lb"/>
                    <pb n="51a"/>
禮外傳云宗廟之祭用明火者以陽鑑取日中之火謂<pc n="lb"/>
之陽燧以冬至之日子時鑄銅為鑑<pc n="lb"/>
<pc n="　"/>
                    <pc n="　"/>陽闗圖<pc n="lb"/>
王維送元二詩渭城朝雨裛輕塵客舍青青栁色新勸<pc n="lb"/>
君更盡一杯酒西出陽闗無故人李伯時取以為畫謂<pc n="lb"/>
陽闗圖予嘗以為失按漢書上黨有天井闗燉煌龍勒<pc n="lb"/>
有玉門闗陽闗去長安二千五百里唐人送客西出都<pc n="lb"/>
門三十里特是渭城耳今有渭城舘在焉即古之渭陽<pc n="lb"/>
                    <pb n="51b"/>
據其所畫當謂之渭城可也東坡題陽闗圖詩龍眠獨<pc n="lb"/>
識慇懃處畫出陽闗意外聲皆承其失耳至山谷題陽<pc n="lb"/>
闗圖斷章云渭城栁色闗何事自是離人作許悲然則<pc n="lb"/>
詳味山谷詩意謂之渭城圖宜矣<pc n="lb"/>
<pc n="　"/>
                    <pc n="　"/>珠還合浦<pc n="lb"/>
古今詩話羊士諤上廣守詩鱷去惡溪韓吏部珠還合<pc n="lb"/>
浦孟嘗君殊不知珠還合浦乃後漢孟嘗也<pc n="lb"/>
<pc n="　"/>
                    <pc n="　"/>築黄金臺<pc n="lb"/>
                    <pb n="52a"/>
前輩以荆公詩功謝蕭規慚漢第恩従隗始詫燕臺以<pc n="lb"/>
臺字為失史記云為隗改築宫而師事之然太白詩云<pc n="lb"/>
何人為築黄金臺荆公詩本此<pc n="lb"/>
<pc n="　"/>
                    <pc n="　"/>以玉兒為玉奴<pc n="lb"/>
東坡和楊公濟梅花詩云月地雲堦謾一尊玉奴終不<pc n="lb"/>
負東昏又四時詩云玉奴纎手嗅梅花南史齊東昏侯<pc n="lb"/>
妃潘玉兒有國色牛僧孺周秦行記薄太后曰牛秀才<pc n="lb"/>
逺来誰為伴潘妃辭曰東昏侯以玉兒身死國除不擬<pc n="lb"/>
                    <pb n="52b"/>
負他注云玉兒妃小字東坡盖用此而兩以兒為奴者<pc n="lb"/>
誤也然不害為佳句<pc n="lb"/>
<pc n="　"/>
                    <pc n="　"/>東坡用事切<pc n="lb"/>
東坡和山谷嘲小徳詩末云但使伯仁長還興絡秀家<pc n="lb"/>
盖伯仁乃絡秀子耳洪駒父哭謝無逸詩云但使添丁<pc n="lb"/>
長終興謝客家此學東坡語尤無功添丁盧仝子氣骨<pc n="lb"/>
不相屬絡秀本周伯仁父浚之妾小徳乃庶出故坡用<pc n="lb"/>
事其切如此山谷詩觧著潜夫論不妨無外家更覺其<pc n="lb"/>
                    <pb n="53a"/>
切<pc n="lb"/>
<pc n="　"/>
                    <pc n="　"/>妓人出家詩<pc n="lb"/>
唐頋陶大中丙子編唐詩類選載陽郇伯作妓人出家<pc n="lb"/>
詩盡出花鈿與四隣雲鬟翦落向殘春暫驚風燭難留<pc n="lb"/>
世便是池蓮不染身貝葉欲翻迷錦字梵聲初學誤梁<pc n="lb"/>
塵従今艶色歸空後湘浦應無觧佩人湘山野録乃謂<pc n="lb"/>
本朝申國長公主為尼掖廷嬪御随出家者三十餘人<pc n="lb"/>
太宗詔兩禁各以詩送之陳彭年作詩八句今考其詩<pc n="lb"/>
                    <pb n="53b"/>
與陽郇伯所作同陳首句盡出花鈿散寳津餘句盡同<pc n="lb"/>
豈後人改郇伯詩而託以彭年之名而文瑩又不考之<pc n="lb"/>
過耶<pc n="lb"/>
<pc n="　"/>
                    <pc n="　"/>蒸壺似蒸鴨<pc n="lb"/>
東坡岐亭汁字韻詩不見盧懐慎蒸壺似蒸鴨坐客皆<pc n="lb"/>
忍笑髠然發其幕按太平廣記載盧氏雜說鄭餘慶與<pc n="lb"/>
人㑹食日髙衆客囂然呼左右曰爛蒸去毛莫抝折項<pc n="lb"/>
諸人相頋以為必蒸鵞鴨良久就餐每人前下粟米飯<pc n="lb"/>
                    <pb n="54a"/>
一椀蒸胡蘆一枚餘慶餐美諸人彊進而罷然則蒸壺<pc n="lb"/>
似蒸鴨乃鄭餘慶非懐慎也豈東坡偶忘之耶<pc n="lb"/>
<pc n="　"/>
                    <pc n="　"/>望夫石<pc n="lb"/>
陳無巳詩話望夫石在處有之古今詩人惟用一律惟<pc n="lb"/>
劉夢得云望来况是幾千嵗只是當年初望時語雖拙<pc n="lb"/>
而意工黄叔逹魯直之弟也以頋况為第一云山頭日<pc n="lb"/>
日風和雨行人歸来石應語語意皆工江南望夫石毎<pc n="lb"/>
過其下不風即雨疑况得句處也予家有王建集載望<pc n="lb"/>
                    <pb n="54b"/>
夫石詩乃知非况作其全章云望夫處江悠悠化為石<pc n="lb"/>
不囬頭山頭日日風復雨行人歸来石應語豈無已叔<pc n="lb"/>
逹偶㤀建作耶<pc n="lb"/>
<pc n="　"/>
                    <pc n="　"/>落梅花折楊栁<pc n="lb"/>
樂府雜録載笛羗樂也古曲有落梅花折楊栁非謂吹<pc n="lb"/>
之則梅落也故陳賀㣲長笛詩云栁折城邊樹梅舒嶺<pc n="lb"/>
外林張正見栁詩亦云不分梅花落還同横笛吹李嶠<pc n="lb"/>
笛詩逐吹梅花落含春栁色驚意謂笛有梅栁二曲也<pc n="lb"/>
                    <pb n="55a"/>
然後世皆以吹笛則梅落如戎昱聞笛詩云平明獨惆<pc n="lb"/>
悵飛盡一庭梅崔櫓梅詩初開已入彫梁畫半落先愁<pc n="lb"/>
玉笛吹青瑣集詩憑仗髙樓莫吹笛大家留取倚欄看<pc n="lb"/>
皆不悟其失耳惟杜子美王渙之李太白不然杜云故<pc n="lb"/>
園楊栁皆揺落何得愁中却盡生王云羗笛何須怨楊<pc n="lb"/>
栁春風不度玉門闗李云黄鶴樓中吹玉笛江城五月<pc n="lb"/>
落梅花亦謂笛有二曲也<pc n="lb"/>
<pc n="　"/>
                    <pc n="　"/>誠齋論山谷詩<pc n="lb"/>
                    <pb n="55b"/>
山谷集中有絶句云草色青青栁色黄桃花零落杏花<pc n="lb"/>
香春風不觧吹愁却春日偏能惹恨長此唐人賈至詩<pc n="lb"/>
也山谷特改五字耳賈云桃花歴亂杏垂香又不為吹<pc n="lb"/>
愁又惹夢長<pc n="lb"/>
<pc n="　"/>
                    <pc n="　"/>劉子先<pc n="lb"/>
章子厚常與劉子先定有塲屋之舊又頗相厚善隔濶<pc n="lb"/>
十年子厚拜相亦不通問寄書誚其相忘逺引之意子<pc n="lb"/>
先以詩謝曰故人天上有書来責我踈愚喚不囬兩處<pc n="lb"/>
                    <pb n="56a"/>
共瞻千里月十年不寄一枝梅塵泥自與雲霄隔駑馬<pc n="lb"/>
難追徳驥才莫謂無心向門下也曾終夕望三台公得<pc n="lb"/>
詩甚喜即召為宰屬遂遷户部侍郎<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>優古堂詩話<pc n="lb"/>
<pb n="56b"/>
                </p>
<p>
</p>
  </div>
        </body>
</text>
</TEI>