<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>二老堂詩話</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>二老堂詩話<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>周必大<pc n="　"/>撰<pc n="lb"/>
<pc n="　"/>
                    <pc n="　"/>陶淵明山海經詩<pc n="lb"/>
江州陶靖節集末載宣和六年臨溪曾紘謂靖節讀山<pc n="lb"/>
海經詩其一篇云形天無千嵗猛志固常在疑上下文<pc n="lb"/>
義不貫遂按山海經有云刑天獸名口銜干戚而舞以<pc n="lb"/>
此句為刑天舞干戚因筆畫相近五字皆訛岑穰晁詠<pc n="lb"/>
之撫掌稱善予謂紘說固善然靖節此題十三篇大槩<pc n="lb"/>
                    <pb n="1a"/>
篇指一事如前篇終始記夸父則此篇恐専說精衛銜<pc n="lb"/>
木填海無千嵗之夀而猛志常在化去不悔若併指刑<pc n="lb"/>
天似不相續又況末句云徒設在昔心良晨詎可待何<pc n="lb"/>
預干戚之猛邪後見周紫芝竹坡詩話第一巻復襲紘<pc n="lb"/>
意以為已說皆誤矣<pc n="lb"/>
<pc n="　"/>
                    <pc n="　"/>東坡立名<pc n="lb"/>
白樂天為忠州刺史有東坡種花二詩又有步東坡詩<pc n="lb"/>
云朝上東坡步夕上東坡步東坡何所愛愛此新成樹<pc n="lb"/>
                    <pb n="1b"/>
本朝蘇文忠公不輕許可獨敬愛樂天屢形詩篇葢其<pc n="lb"/>
文章皆主辭達而忠厚好施剛直盡言與人有情於物<pc n="lb"/>
無著大略相似謫居黄州始號東坡其原必起於樂天<pc n="lb"/>
忠州之作也<pc n="lb"/>
<pc n="　"/>
                    <pc n="　"/>王禹偁不知貢舉<pc n="lb"/>
小說多妄其來久矣玉壺清話云王禹偁自知制誥出<pc n="lb"/>
知黄州蘇易簡牓下放孫何等進士三百餘人奏曰禹<pc n="lb"/>
偁禁林宿儒累為遷客臣欲令牓下諸生郊送奏可禹<pc n="lb"/>
                    <pb n="2a"/>
偁作詩謝之云綴行相送我何榮老鶴乗軒愧谷鶯三<pc n="lb"/>
入承明不知舉看人門下放諸生予年十六七時甞以<pc n="lb"/>
嵗月推之孫何牓乃淳化三年嵗在壬辰明年癸已易<pc n="lb"/>
簡遷參政是時禹偁謫外任未歸又明年甲午方再為<pc n="lb"/>
知制誥至道乙未遷内翰五月出知滁州非放進士時<pc n="lb"/>
三年丁酉復召知制誥咸平元年戊戌十二月罷知黄<pc n="lb"/>
州二年已亥放進士孫暨等七十一人非三百也且易<pc n="lb"/>
簡巳為執政而死其妄甚明然予頗自疑此詩或為他<pc n="lb"/>
                    <pb n="2b"/>
日之䜟其後隆興癸未予為起居郎兼中書舍人值省<pc n="lb"/>
試本搟同知貢舉屬夀皇銳意幸金陵便欲進發留予<pc n="lb"/>
從駕不果差乾道壬辰為禮部侍郎兼直學士院適當<pc n="lb"/>
貢舉在朝闕出身從官而虞并甫為相雅不欲用予時<pc n="lb"/>
方遣泛使奏留予撰國書命翰林王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>知舉中書舍人<pc n="lb"/>
趙雄同知此外惟沈夏有出身以予侍兼臨安既不可<pc n="lb"/>
差乃趣召李衡為侍御史云試院無言事官不肅鎖院<pc n="lb"/>
終旬日趙雄丁母憂亦不復補差淳熙戊戌春予為翰<pc n="lb"/>
                    <pb n="3a"/>
林學士上巳㸃定而趙温叔為相宻奏云殿試臨軒當<pc n="lb"/>
用天子私人主文今省試是禮部事乃就下差權禮部<pc n="lb"/>
尚書范成大雖一時各有意其實三入不知舉也<pc n="lb"/>
<pc n="　"/>
                    <pc n="　"/>劉禹錫淮陰行<pc n="lb"/>
簇簇淮陰市竹樓縁岸上好日起檣竿烏飛驚五兩今<pc n="lb"/>
日轉船頭金烏在西北煙波與春草千里同一色船頭<pc n="lb"/>
大銅鐶摩挲光陣陣早晚便風來沙頭一眼認何物令<pc n="lb"/>
儂羨羨郎船尾燕銜尾趁檣竿宿食長相見隔浦望郎<pc n="lb"/>
                    <pb n="3b"/>
船頭昂尾幰幰無奈脫萊時清淮春浪軟黄魯直云淮<pc n="lb"/>
陰行情調殊麗語氣尤穩切白樂天元微之為之皆不<pc n="lb"/>
入律也惟無奈脫萊時不可解當待博物洽聞者說也<pc n="lb"/>
予甞見古本作挑萊時東坡惠州新年詩水生挑萊渚<pc n="lb"/>
恐用此字<pc n="lb"/>
<pc n="　"/>
                    <pc n="　"/>唐酒價<pc n="lb"/>
昔人應急謂唐之酒價每斗三百引杜詩速宜相就飲<pc n="lb"/>
一斗恰有三百青銅錢為證然白樂天為河南尹自勸<pc n="lb"/>
                    <pb n="4a"/>
絶句云憶昔羇貧應舉年脫衣典酒曲江邊十千一斗<pc n="lb"/>
猶賖飲何况官供不著錢又古詩亦有金尊美酒斗十<pc n="lb"/>
千大抵詩人一時用事未必實價也<pc n="lb"/>
<pc n="　"/>
                    <pc n="　"/>白樂天詩<pc n="lb"/>
白樂天集第十五巻宴散詩云小宴追涼散平橋步月<pc n="lb"/>
迴笙歌歸院落燈火下樓臺殘暑蟬催盡新秋雁載來<pc n="lb"/>
將何迎睡興臨睡舉殘盃此詩殊未覩富貴氣象第二<pc n="lb"/>
聨偶經晏元獻公拈出乃逈然不同<pc n="lb"/>
                    <pb n="4b"/>
<pc n="　"/>
                    <pc n="　"/>杜荀鶴事<pc n="lb"/>
池陽集載杜牧之守郡時有妾懐姙而出之以嫁州人<pc n="lb"/>
杜筠後生子即荀鶴也此事人罕知予過池甞有詩云<pc n="lb"/>
千古風流杜牧之詩材猶及杜筠兒向來稍喜唐風集<pc n="lb"/>
<hi>荀鶴詩集名唐風</hi>今悟樊川是父師<pc n="lb"/>
<pc n="　"/>
                    <pc n="　"/>光武廟左衽<pc n="lb"/>
錢塘陳益字仲理進士入官淳熙間常為奉使金國屬<pc n="lb"/>
官過滹沱光武廟見塑像左衽有詩云早知為左祍悔<pc n="lb"/>
                    <pb n="5a"/>
不聽臧宮意亦可取<pc n="lb"/>
<pc n="　"/>
                    <pc n="　"/>康與之重九詞<pc n="lb"/>
慶元丙辰重九風雨中七兄約登髙於神岡西喜因記<pc n="lb"/>
康與之在髙宗時謔詞云重陽日四面雨垂垂戲馬臺<pc n="lb"/>
前泥拍肚龍山路上水平臍渰浸倒東籬茱茰胖黄菊<pc n="lb"/>
濕虀虀落㡌孟嘉尋蒻笠漉巾陶令買蓑衣都道不如<pc n="lb"/>
歸為之一笑與之自語人云末句或傳兩個一身泥非<pc n="lb"/>
也<pc n="lb"/>
                    <pb n="5b"/>
<pc n="　"/>
                    <pc n="　"/>杜詩元日至人日<pc n="lb"/>
杜詩云元日到人日未有不陰時葢此七日之間須有<pc n="lb"/>
三兩日陰不必皆晴疑子美紀實耳洪興祖引東方朔<pc n="lb"/>
占書謂嵗後八日一雞二犬三豕四羊五牛六馬七人<pc n="lb"/>
八穀其日晴則所主物育陰則災天寳之亂人物俱災<pc n="lb"/>
故子美云爾信如此說榖乃一嵗之本何略之也<pc n="lb"/>
<pc n="　"/>
                    <pc n="　"/>木芙蓉詩<pc n="lb"/>
唐人裒劉禹錫嘉話云進士陳摽詩詠黄蜀葵詩云能<pc n="lb"/>
                    <pb n="6a"/>
共牡丹爭㡬許得人憎處只縁多予甞語客花多固取<pc n="lb"/>
輕於人何憎嫌之有因論木芙蓉全似芍藥但患無兩<pc n="lb"/>
平字易牡丹字欲改此句作得人輕處只縁多衆以為<pc n="lb"/>
善且謂移芍藥二字在句首則可矣予以失全句為疑<pc n="lb"/>
或云本草芍藥一名餘容因綴一絶云花如人面映秋<pc n="lb"/>
波拒傲清霜色更和能共餘容爭㡬許得人輕處只縁<pc n="lb"/>
多白樂天和錢學士白牡丹詩云唐昌玉蘂花攀玩衆<pc n="lb"/>
所爭折來比顔色一樹如瑶瓊彼因稀見貴此以多為<pc n="lb"/>
                    <pb n="6b"/>
輕固知輕字為勝<pc n="lb"/>
<pc n="　"/>
                    <pc n="　"/>辨人生如寄出處<pc n="lb"/>
蘇文忠公詩文少重複者惟人生如寄耳十數處用雖<pc n="lb"/>
和陶詩亦及之葢有感於斯言此句本起魏文帝樂府<pc n="lb"/>
厥後髙僧傳王羲之與支道林書祖其語爾朱翌新仲<pc n="lb"/>
猗覺寮雜志乃引髙僧及髙齊劉善明似未記魏樂府<pc n="lb"/>
予為太和蕭人傑秀才作如寄齋說引文忠公詩甚詳<pc n="lb"/>
<pc n="　"/>
                    <pc n="　"/>報班齊<pc n="lb"/>
                    <pb n="7a"/>
歐公詩云玉勒爭門隨仗入牙牌當殿報班齊或疑其<pc n="lb"/>
不然今朝殿爭門者往往隨仗而入及在廷排立既定<pc n="lb"/>
駕將御殿閤門持牙牌刻班齊二字候班齊小黄門接<pc n="lb"/>
入上先坐後幄黄門復出揚聲云人齊未行門當頭者<pc n="lb"/>
應云人齊上即出方轉照壁衛士即鳴鞭然此乃是駕<pc n="lb"/>
出時常日則不同<pc n="lb"/>
<pc n="　"/>
                    <pc n="　"/>朱希真出處<pc n="lb"/>
朱敦儒字希真洛陽人紹聖諫官勃之孫靖康亂離避<pc n="lb"/>
                    <pb n="7b"/>
地自江西走二廣紹興二年詔廣西宣諭明槖訪求山<pc n="lb"/>
林不仕賢者槖薦希真深達治體有經世之才靜退無<pc n="lb"/>
競安於賤貧甞三召不起特補迪功郎後又賜出身厯<pc n="lb"/>
職郎官出為浙東提刑致仕居嘉禾詩詞獨步一世秦<pc n="lb"/>
丞相晚用其子某為刪定官欲令希真教秦伯陽作詩<pc n="lb"/>
遂落致仕除鴻臚寺少卿葢久廢之官也或作詩云少<pc n="lb"/>
室山人久挂冠不知何事到長安如今縱揷梅花醉未<pc n="lb"/>
必王侯著眼看葢希真舊甞有鷓鴣天云本是清都山<pc n="lb"/>
                    <pb n="8a"/>
水郎天教懶慢帶疎狂曽批給露支風勑累奏留雲借<pc n="lb"/>
月章詩萬首醉千場㡬曽著眼看侯王玉樓金闕慵歸<pc n="lb"/>
去且揷梅花住洛陽最膾炙人口故以此譏之淳熙間<pc n="lb"/>
沅州教授湯巖起刋詩海遺珠所書甚略而云蜀人武<pc n="lb"/>
横詩也未㡬秦丞相薨希真亦遭臺評髙宗曰此人朕<pc n="lb"/>
用槖薦以隠逸命官置在館閣豈有始恬退而晚奔競<pc n="lb"/>
邪其實希真老愛其子而畏避竄逐不敢不起識者憐<pc n="lb"/>
之<pc n="lb"/>
                    <pb n="8b"/>
<pc n="　"/>
                    <pc n="　"/>唐藩鎮官屬入局<pc n="lb"/>
杜子美為劒南㕘謀遣悶呈嚴鄭公詩云束縛酬知已<pc n="lb"/>
蹉跎効小忠又云曉入朱扉啓昏歸畫角終不成尋别<pc n="lb"/>
業未敢息微躬韓退之為武寧節度使推官上張僕射<pc n="lb"/>
書云使院故事晨入夜歸非有疾病事故輒不許出抑<pc n="lb"/>
而行之必發狂疾乃知唐制藩鎮之屬皆晨入昏歸亦<pc n="lb"/>
自少暇如牛僧孺待杜牧之固不以常禮也<hi>後見洪邁容齋續筆</hi>
                    <pc n="lb"/>
<hi>第一巻所引與此同</hi>
                    <pc n="lb"/>
                    <pb n="9a"/>
<pc n="　"/>
                    <pc n="　"/>論詩雅頌<pc n="lb"/>
楊子法言曰正考甫常晞尹吉甫矣公子奚斯常晞正<pc n="lb"/>
考甫矣葢尹吉甫能作崧髙烝民等詩以美宣王故正<pc n="lb"/>
考甫晞之而作商頌是則楊子以閟宮之頌為奚斯所<pc n="lb"/>
作矣班孟堅王文考為賦序皆有奚斯頌魯僖之言葢<pc n="lb"/>
本諸楊子也學者謂閟宮但曰新廟奕奕奚斯作而無<pc n="lb"/>
作頌之文遂疑楊子為誤以予觀之奚斯既以公命作<pc n="lb"/>
廟又自陳詩歸美其君故八章之中上自姜嫄后稷下<pc n="lb"/>
                    <pb n="9b"/>
逮魯公魯侯備極稱頌至末章始言作廟之功亦不為<pc n="lb"/>
過只如崧髙詩亦云其詩孔碩其風肆好是吉甫固常<pc n="lb"/>
自稱美何獨於奚斯而疑之楊子之言必有所據<hi>後見洪邁</hi>
                    <pc n="lb"/>
<hi>容齋續筆第一巻亦以為相承之誤非也</hi>
                    <pc n="lb"/>
<pc n="　"/>
                    <pc n="　"/>顯仁皇后挽詩<pc n="lb"/>
湯岐公思退在相位作顯仁皇后挽詩云虞妃從梧野<pc n="lb"/>
啓母祔稽山無一字閑葢顯仁初以賢妃從徽宗北狩<pc n="lb"/>
其後祔徽宗葬㑹稽之永祐陵虞妃為徽宗也啓母為<pc n="lb"/>
                    <pb n="10a"/>
髙宗也用事可謂的切髙宗山陵予進挽詩取法焉其<pc n="lb"/>
云生年同藝祖謂創業中興之主皆丁亥生也慶夀似<pc n="lb"/>
慈寧謂母子皆甞慶八十也然不若岐公之工<pc n="lb"/>
<pc n="　"/>
                    <pc n="　"/>陸務觀說東坡三詩<pc n="lb"/>
陸游務觀云王性之謂蘇子瞻作王莽詩譏介甫云入<pc n="lb"/>
手功名事事新又詠董卓云功業平生勸用儒諸公何<pc n="lb"/>
事起相圖只言世上無徤者豈信車中有布乎葢譏介<pc n="lb"/>
甫爭市易事自相叛也車中有布借呂布以指惠卿姓<pc n="lb"/>
                    <pb n="10b"/>
曽布名其親切如此又云曽吉甫侍郎藏子瞻和錢穆<pc n="lb"/>
文詩真本所謂大雅推君西漢手一言寘我二劉間者<pc n="lb"/>
其自注云穆文甞草某答詔以歆向見喻故有此句而<pc n="lb"/>
廣川董彦逺待制乃譏子瞻不當用髙光事過矣<pc n="lb"/>
<pc n="　"/>
                    <pc n="　"/>山谷哭宗室公夀詩<pc n="lb"/>
與務觀同作劉信叔太尉挽詞予誦魯直哭宗室公夀<pc n="lb"/>
詩云昔在熙寧日葭莩接貴游題詩奉先寺横笛寳津<pc n="lb"/>
樓天網恢中夏賔筵禁列侯但聞劉子政頭白更清修<pc n="lb"/>
                    <pb n="11a"/>
意深語到可見宗室前肆後拘氣象務觀云韓子蒼常<pc n="lb"/>
見魯直真跡第三聨改云屬舉左官律不通宗室侯以<pc n="lb"/>
此為勝而曽吉甫獨取前作<pc n="lb"/>
<pc n="　"/>
                    <pc n="　"/>南北聲音<pc n="lb"/>
四方聲音不同形於詩歌往往多礙其來久矣如北方<pc n="lb"/>
以行以形故列子直以大行山為太形又如居姬與以<pc n="lb"/>
髙俄等音古今文士皆作協韻雖釋文亦然禮記何居<pc n="lb"/>
注云居音姬列子何姬却注云音居其他詩文與以呂<pc n="lb"/>
                    <pb n="11b"/>
累之類尤多近世士大夫頗笑閩人作賦協韻云天道<pc n="lb"/>
如何仰之彌髙殊不知蘇子由蜀人也文集第一巻嚴<pc n="lb"/>
碑長韻磨訛髙豪何曹荷戈亦相間而用云<pc n="lb"/>
<pc n="　"/>
                    <pc n="　"/>記夢<pc n="lb"/>
予少時甞夢至人家其書室為叢竹所蔽殊不開爽堂<pc n="lb"/>
下皆古栁鴉噪不止夢中作詩云竹多翻障月木老只<pc n="lb"/>
啼烏意謂竹本清虚延貯風月今反窒塞如此種木不<pc n="lb"/>
棲鸞鳳徒能集烏以聒耳似譏其主人也後數年為金<pc n="lb"/>
                    <pb n="12a"/>
陵教官初入廨舍則㕔下及門外古栁參天鴉鳴竟日<pc n="lb"/>
㕔傍小書室叢竹蔽虧恍如所夢<pc n="lb"/>
<pc n="　"/>
                    <pc n="　"/>皇甫湜詩<pc n="lb"/>
劉貢父詩話録云皇甫湜詩無聞韓退之有讀公逺詩<pc n="lb"/>
譏其猗摭糞壤間又韓集雖有次韻湜陸渾山火之篇<pc n="lb"/>
而湜詩俱不傳予甞得湜永州祁陽元次山唐亭詩碑<pc n="lb"/>
題云侍御史内供奉皇甫湜其詩云次山有文章可惋<pc n="lb"/>
只在碎然長於指叙約潔多餘態心語適相應出句多<pc n="lb"/>
                    <pb n="12b"/>
分外於諸作者間拔㦸成一隊中行<hi>蘇預</hi>雖富劇粹美君<pc n="lb"/>
可葢子昂感遇佳未若君雅裁退之全而神上與千年<pc n="lb"/>
對李杜才海翻髙下非可槩文於一氣間為物莫與大<pc n="lb"/>
先王路不荒豈不仰吾輩石屏立衙衙溪口啼素瀨我<pc n="lb"/>
思何人知徙倚如有賴<hi>後見洪邁容齋隨筆亦載此詩謂風格無可采非也</hi>
                    <pc n="lb"/>
<pc n="　"/>
                    <pc n="　"/>老人十抝<pc n="lb"/>
朱新中鄞川志載郭功父老人十抝謂不記近事記得<pc n="lb"/>
逺事不能近視能逺視哭無淚笑有淚夜不睡日睡不<pc n="lb"/>
                    <pb n="13a"/>
肯坐多好行不肯食軟要食硬兒子不惜惜孫子大事<pc n="lb"/>
不問碎事絮少飲酒多飲茶暖不出寒即出丁巳嵗予<pc n="lb"/>
年七十二目視昏花耳中無時作風雨聲而實雨却不<pc n="lb"/>
甚聞因補一聨云夜雨稀聞聞耳雨春花微見見空花<pc n="lb"/>
是亦兩抝也甞録寄朱元晦朱大以為然請予足成之<pc n="lb"/>
遂貼兩句云自矜□□盲宰相今復癡聾作富家<pc n="lb"/>
<pc n="　"/>
                    <pc n="　"/>記趙夢得事<pc n="lb"/>
廣西有趙夢得處於海上東坡謫儋耳時為致中州家<pc n="lb"/>
                    <pb n="13b"/>
問坡甞題其澄邁所居二亭曰清斯曰舞琴仍録陶淵<pc n="lb"/>
明杜子美詩及舊作數十紙與之夢得以綾絹求東坡<pc n="lb"/>
答云幣帛不為服章而以書字上帝所禁又有帖云舊<pc n="lb"/>
藏龍焙請來共甞葢飲非其人茶有語閉門獨啜心有<pc n="lb"/>
愧真佳句也後趙君子婦將産夢有題開國男來謁者<pc n="lb"/>
生子名之曰荆而字夢授紹興末登科豐厚夷雅所至<pc n="lb"/>
榜書室曰見坡乾道中以左奉議郎知吉州龍泉縣予<pc n="lb"/>
因得盡觀坡之翰墨荆去調欽倅未上而卒夢開國男<pc n="lb"/>
                    <pb n="14a"/>
者殆縣宰邪<pc n="lb"/>
<pc n="　"/>
                    <pc n="　"/>記東坡烏臺詩案<pc n="lb"/>
元豐己未東坡坐作詩謗訕追赴御史獄當時所供詩<pc n="lb"/>
案今巳印行所謂烏臺詩案是也靖康丁未嵗臺吏隨<pc n="lb"/>
駕挈真案至維揚張全真參政時為中丞南渡取而藏<pc n="lb"/>
之後張丞相徳逺為全真作墓誌諸子以其半遺徳逺<pc n="lb"/>
充潤筆其半猶存全真家予甞備觀皆坡親筆凡有塗<pc n="lb"/>
改即押字于下而用臺印蘇子容丞相元豐戊午嵗尹<pc n="lb"/>
                    <pb n="14b"/>
開封治陳世儒獄言者誣以寛縱請求是秋亦自濠州<pc n="lb"/>
攝赴臺獄甞賦詩十四篇今在集中序云子瞻先巳被<pc n="lb"/>
繫予晝居三院東閣而子瞻在知雜南廡才隔一垣其<pc n="lb"/>
詩云遙憐北戸吳興守詬辱通宵不忍聞注謂所劾歌<pc n="lb"/>
詩有非所宜言頗聞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詰之語<pc n="lb"/>
<pc n="　"/>
                    <pc n="　"/>辯歐陽公用金帶事<pc n="lb"/>
杜工部詩屢及銀章歐陽文忠公詩數言金帶此亦常<pc n="lb"/>
事後來士大夫多以不仕為曠達又因前輩偶謂老覺<pc n="lb"/>
                    <pb n="15a"/>
腰金重慵便枕玉涼為未是富貴小說遂云永叔這條<pc n="lb"/>
金帶㡬道著予謂近世邁往凌雲視官職如韁鎖誰如<pc n="lb"/>
東坡然送陳睦詩云君亦老嫌金帶重望湖海詞云不<pc n="lb"/>
堪金帶垂腰豈害其為達邪<pc n="lb"/>
<pc n="　"/>
                    <pc n="　"/>李石霜月詩<pc n="lb"/>
唐李義山霜月絶句青女素娥俱耐冷月中霜裏鬭嬋<pc n="lb"/>
娟本朝石曼卿云素娥青女元無疋霜月亭亭各自愁<pc n="lb"/>
意相反而句皆工<pc n="lb"/>
                    <pb n="15b"/>
<pc n="　"/>
                    <pc n="　"/>陶杜酒詩<pc n="lb"/>
陶淵明詩酒能消百慮杜子美云一酌散千憂皆得趣<pc n="lb"/>
之句也<pc n="lb"/>
<pc n="　"/>
                    <pc n="　"/>韓杜自比稷契<pc n="lb"/>
子美詩自比稷與契退之詩云事業窺稷契子美未免<pc n="lb"/>
儒者大言退之實欲踐之也<pc n="lb"/>
<pc n="　"/>
                    <pc n="　"/>蘇頲九日侍宴應制詩<pc n="lb"/>
予編挍文苑英華如詩中數字異同固不足怪至蘇頲<pc n="lb"/>
                    <pb n="16a"/>
九日侍宴應制得時字韻詩頲集與英華略同首句嘉<pc n="lb"/>
㑹宜長日而嵗時雜詠作并數登髙日第二句髙游順<pc n="lb"/>
動時雜詠作延齡命賞時第三句曉光雲半洗雜詠作<pc n="lb"/>
宸游天上轉第四句晴色雨餘滋雜詠作秋物雨來滋<pc n="lb"/>
第五句降鶴因韶徳雜詠作承仙馭第六句吹花入御<pc n="lb"/>
詞雜詠作睿詞後一聨云願陪陽數節億萬九秋期雜<pc n="lb"/>
詠作微臣復何幸長得奉恩私竊意雜詠乃傳書録當<pc n="lb"/>
時之本其後編集八句皆有改定文苑因從之耳杜甫<pc n="lb"/>
                    <pb n="16b"/>
云新詩改罷自長吟信乎不厭雕琢也<pc n="lb"/>
<pc n="　"/>
                    <pc n="　"/>東坡寒碧軒詩<pc n="lb"/>
蘇文忠公詩初若豪邁天成其實關鍵甚宻再來杭州<pc n="lb"/>
夀星院寒碧軒詩句句切題而未甞拘其云清風肅肅<pc n="lb"/>
搖牕扉牕裏修竹一尺圍紛紛蒼雪落夏簟冉冉緑霧<pc n="lb"/>
沾人衣寒碧各在其中第五句日髙山蟬抱葉響頗似<pc n="lb"/>
無意而杜詩云抱葉寒蟬靜併葉言之寒亦在中矣人<pc n="lb"/>
靜翠羽穿林飛固不待言末句却說破道人絶粒對寒<pc n="lb"/>
                    <pb n="17a"/>
碧為問鶴骨何縁肥其妙如此<pc n="lb"/>
<pc n="　"/>
                    <pc n="　"/>金鎖甲<pc n="lb"/>
周紫芝竹坡詩話第一段云杜少陵游何將軍山林詩<pc n="lb"/>
有雨抛金鎖甲苔卧緑沈鎗之句言甲抛於雨為金所<pc n="lb"/>
鎖鎗卧於苔為緑所沈有將軍不好武之意余讀薛氏<pc n="lb"/>
補遺乃以緑沈為精鐵謂隋文帝賜張奫以緑沈之甲<pc n="lb"/>
是也不知金鎖當是何物後又讀趙徳麟侯鯖録謂緑<pc n="lb"/>
沈為竹乃引陸氏龜䝉詩一架三百竿緑沈森杳㝠此<pc n="lb"/>
                    <pb n="17b"/>
尤可笑已上皆紫芝之語予按苻堅使熊邈造金銀細<pc n="lb"/>
鎧金為綫以縲之蔡琰詩云金甲燿日光至今謂甲之<pc n="lb"/>
精細者為鎖子甲言其相御之宻也紫芝工詩而詩話<pc n="lb"/>
百篇疎失如此何邪緑沈為精鐵則不待辨矣<pc n="lb"/>
<pc n="　"/>
                    <pc n="　"/>筍薺詩用斤賣事<pc n="lb"/>
紫芝云兩京作斤賣五溪無人採此髙力士詩也魯直<pc n="lb"/>
作食筍詩云尚想髙將軍五溪無人採是也張文潛作<pc n="lb"/>
薺羹詩乃云論斤上國何曽飽旅食江城日至前甞慕<pc n="lb"/>
                    <pb n="18a"/>
藜羹最清好固應加糝愧吾縁則是髙將軍所作乃薺<pc n="lb"/>
詩耳非筍詩也二公同時而用事不同如此不知其故<pc n="lb"/>
予按二詩各因筍薺而借用作斤賣之句初非用事不<pc n="lb"/>
同紫芝何其拘也<pc n="lb"/>
<pc n="　"/>
                    <pc n="　"/>綻葩二字<pc n="lb"/>
紫芝末篇又云今日挍譙國集適此兩巻皆公在宣城<pc n="lb"/>
時某為兒時先人以公真藁指示某是時巳能成誦今<pc n="lb"/>
日讀之如見數十年前故人終是面熟但句中時有與<pc n="lb"/>
                    <pb n="18b"/>
昔時所見不同者必是痛遭俗人改易爾如病起一詩<pc n="lb"/>
云病來久不上層臺<hi>謂宣城叠嶂雙溪也</hi>窗有蜘蛛徑有苔多少<pc n="lb"/>
山茶梅子樹未開齊待主人來此篇最為竒絶今乃改<pc n="lb"/>
云為報園花莫惆悵故教太守及春來非特意脈不倫<pc n="lb"/>
然亦是何等語又如櫻桃欲破紅改作綻紅梅粉初墜<pc n="lb"/>
素改作梅葩殊不知綻葩二字是世間第一等惡字豈<pc n="lb"/>
可令入詩來又喜雨晴詩云豐穰未可期疲瘵何日起<pc n="lb"/>
乃易疲瘵為痩饑若當時果用痩饑二字則此老大段<pc n="lb"/>
                    <pb n="19a"/>
窘也予謂紫芝論俗子改易張文潛詩是也至引櫻桃<pc n="lb"/>
欲綻紅謂不應改破作綻梅粉不應作葩云是惡字豈<pc n="lb"/>
可入詩然則紅綻雨肥梅不應見杜子美詩正而葩不<pc n="lb"/>
應見韓退之進學解天葩無根常見日不應見歐陽永<pc n="lb"/>
叔長篇況古今詩人亦多有之豈可如此論詩邪<pc n="lb"/>
<pc n="　"/>
                    <pc n="　"/>論縹緲二字<pc n="lb"/>
自唐文士詩詞多用縹𦕈二字本朝蘇文忠公亦數用<pc n="lb"/>
之其後蜀中大字本改作縹緲葢韻書未見𦕈字爾或<pc n="lb"/>
                    <pb n="19b"/>
改作渺未知孰是予挍正文苑英華姑仍其舊而注此<pc n="lb"/>
說于下<pc n="lb"/>
<pc n="　"/>
                    <pc n="　"/>米元章書無量老人詩句<pc n="lb"/>
余家有米元章書長夀庵三字後題兩句人是西方無<pc n="lb"/>
量佛壽如南極老人星不知古人詩句或元章自作也<pc n="lb"/>
<pc n="　"/>
                    <pc n="　"/>程祁陳從古梅花詩<pc n="lb"/>
政和中廬陵太守程祁學有淵源尤工詩在郡六年郡<pc n="lb"/>
人段子沖字謙叔學問過人自號潛叟郡以遺逸八行<pc n="lb"/>
                    <pb n="20a"/>
薦力辭與程唱酬梅花絶句展轉千首識者巳歎其博<pc n="lb"/>
近嵗有同年陳從古字希顔裒古今梅花詩八百篇一<pc n="lb"/>
一次韻其自序云在漢晉未之或聞自宋鮑照以下僅<pc n="lb"/>
得十七人共二十一首唐詩人最盛杜少陵才二首白<pc n="lb"/>
樂天四首元微之韓退之栁子厚劉夢得杜牧之各一<pc n="lb"/>
首自餘不過一二如李翰林韋蘇州孟東野皮日休諸<pc n="lb"/>
人則又寂無一篇至本朝方盛行而予日積月累酬和<pc n="lb"/>
千篇云<pc n="lb"/>
                    <pb n="20b"/>
<pc n="　"/>
                    <pc n="　"/>記舒州司空山李太白詩<pc n="lb"/>
司空山在舒州太湖縣界初經重報寺過馬玉河至金<pc n="lb"/>
輪院有僧本淨肉身㙮及不受葉蓮花池連理山茶自<pc n="lb"/>
㙮院乃上山至本淨坐禪岩精巧天成中途斷崖絶壑<pc n="lb"/>
傍臨萬仞號牛背石宗室善修者言石如劍脊中起側<pc n="lb"/>
足覆身而過危險之甚度此步步皆佳上有一寺及李<pc n="lb"/>
太白書堂一峰玉立有太白瀑布詩云斷巖如削𤓰嵐<pc n="lb"/>
光破崖緑天河從中來白雲漲川谷玉桉赤文字落落<pc n="lb"/>
                    <pb n="21a"/>
不可讀攝衣凌青霄松風吹我足予兄子中守舒日得<pc n="lb"/>
此於宗室公霞今胡仔漁隠叢話載蔡絛西清詩話不<pc n="lb"/>
言此山但云太白仙去後人有見其詩略云斷崖如削<pc n="lb"/>
𤓰嵐光破崖緑天河從中來白雲漲川谷玉案勅文字<pc n="lb"/>
世眼不可讀攝身凌青霄松風吹我足又云舉袖霞脫<pc n="lb"/>
條招我飯胡麻既誤以斷巖為斷崖與第二句相重赤<pc n="lb"/>
文作勅文落落作世眼攝衣作攝身皆淺近與前句大<pc n="lb"/>
相逺當塗太白集本元無此詩因子中録寄郡守遂刻<pc n="lb"/>
                    <pb n="21b"/>
于後然皆從蔡絛誤本子中爭之不從僅能改勅為赤<pc n="lb"/>
而已<pc n="lb"/>
<pc n="　"/>
                    <pc n="　"/>辨杜詩閱殷闌韻<pc n="lb"/>
世言杜子美詩兩押閑字不避家諱故留夜宴詩臨懽<pc n="lb"/>
卜夜閑七言詩曽閃朱旗北斗閑雖俗傳孫覿杜詩押<pc n="lb"/>
韻亦用二字其實非也卞圜杜詩本云留懽上夜關葢<pc n="lb"/>
有投轄之意卜字似上字關字似閑字而不知者或改<pc n="lb"/>
作夜閑又不在韻卞氏本妙不可言北斗閑者葢漢書<pc n="lb"/>
                    <pb n="22a"/>
有朱旗降天今杜詩既云曽閃朱旗則是因朱旗降天<pc n="lb"/>
斗色亦赤本是殷字於斤切盛也殷字於顔切紅也故<pc n="lb"/>
音雖不同而字則一體是時宣祖正諱殷字故改作閑<pc n="lb"/>
全無義理今既祧廟不諱所謂曽閃朱旗北斗殷又何<pc n="lb"/>
疑焉<pc n="lb"/>
<pc n="　"/>
                    <pc n="　"/>戲舉詩對<pc n="lb"/>
乾道七年秋予為禮部侍郎一時長貳每㑹食多戲舉<pc n="lb"/>
詩對或云薔薇刺刺花奴手刺刺皆側聲人謂難對予<pc n="lb"/>
                    <pb n="22b"/>
云鴻雁行行鳥跡書又云半夏禹餘粮借雨為禹涼為<pc n="lb"/>
粮也宜以何對予云長春佛見笑葢藥名及花名也吏<pc n="lb"/>
部張津子問侍郎因云此雅對耳更有通俗之句如往<pc n="lb"/>
年胡邦衡多髯初除吏部郎官或以胡銓髯吏部為戲<pc n="lb"/>
莫能對者是時姚憲令則以司農少卿兼權戸侍在坐<pc n="lb"/>
予謂令則君甞為浙憲豈復逺使欲借以趁對云姚憲<pc n="lb"/>
逺提刑葢借姚為遙也坐皆大笑淳熙六年吏部尚書<pc n="lb"/>
兼侍講程大昌泰之講筵退入部同官問今日講何經<pc n="lb"/>
                    <pb n="23a"/>
泰之云尚書或又曰尚書講尚書亦詩句也屬予對之<pc n="lb"/>
予曰行者留行者坐中復大笑<pc n="lb"/>
<pc n="　"/>
                    <pc n="　"/>紅綾白苧詩<pc n="lb"/>
唐薛能詩云莫欺闕落殘牙齒曽喫紅綾餅餤來記新<pc n="lb"/>
進士時事也王禹偁賀人及第詩云利市襕衫抛白紵<pc n="lb"/>
風流名紙寫紅牋子甞以二事為一聨云襕衫抛白苧<pc n="lb"/>
餅餤喫紅綾似是的對葉夢得石林避暑録話載紅綾<pc n="lb"/>
餅餤為盧延讓詩<pc n="lb"/>
                    <pb n="23b"/>
<pc n="　"/>
                    <pc n="　"/>一麾出守<pc n="lb"/>
顔延年詩屢薦不入官一麾乃出守後人誤用一麾出<pc n="lb"/>
守事以為起於杜牧之自云獨把一麾江海去實用旌<pc n="lb"/>
麾之麾未必本之顔詩後人因此二字誤用顔詩耳<pc n="lb"/>
<pc n="　"/>
                    <pc n="　"/>記法慧寺門詩<pc n="lb"/>
紹興十年六月一日甲辰左光禄大夫守尚書右僕射<pc n="lb"/>
同中書門下平章事兼樞宻使監修國史秦檜劄子奏<pc n="lb"/>
臣聞徳無常師主善為師善無常主協于克一此伊尹<pc n="lb"/>
                    <pb n="24a"/>
相湯咸有一徳之言也臣昨見金國達蘭有講和割地<pc n="lb"/>
之議故贊陛下取河南故疆既而烏珠戕其叔達蘭監<pc n="lb"/>
公佐之歸和議巳變故贊陛下定弔民伐罪之計今烏<pc n="lb"/>
珠變和議果矣臣請為陛下先至江上諭諸路帥同力<pc n="lb"/>
招討陛下相次勞軍如漢髙祖以馬上定天下不寧厥<pc n="lb"/>
居為社稷宗廟決䇿於今日臣言如不可行即乞罷免<pc n="lb"/>
以明孔聖陳力就列不能者止之義臣無任懇切之至<pc n="lb"/>
有㫖依奏右張嵲代作嵲元任司勲員外郎五月除起<pc n="lb"/>
                    <pb n="24b"/>
居舍人八月除中書舍人當時朝士大書法慧寺門云<pc n="lb"/>
商湯為太甲孔聖作周任葢誤以伊尹告太甲為相湯<pc n="lb"/>
而論語載孔子道周任之言今直以為孔聖也<pc n="lb"/>
<pc n="　"/>
                    <pc n="　"/>辨歐陽公釋奠詩<pc n="lb"/>
歐陽文忠公外集有早赴府學釋奠詩葢任留守推官<pc n="lb"/>
陪錢惟演行禮時也諸處本皆如此寫達云省題詩集<pc n="lb"/>
只云釋奠却注作國子監試題葢惟演止是使相詩中<pc n="lb"/>
不應云行祠漢丞相且俎豆兼三代及首善自西京語<pc n="lb"/>
                    <pb n="25a"/>
皆有嫌専指漢事非惟演也當從省題予答云省題所<pc n="lb"/>
印如秋彌之類乃官中試題至於釋奠似太平易況諸<pc n="lb"/>
本元有早赴府學二字書坊傅㑹勦之耳其云昔齒公<pc n="lb"/>
卿日甞聞弦誦聲豈舉業當用乎所謂漢丞相乃詩句<pc n="lb"/>
偶然如唐卿周士之類何必拘泥且漢時釋奠豈預丞<pc n="lb"/>
相邪今公外集第二巻書懐感事寄梅聖俞云丞相忽<pc n="lb"/>
南遷送之伊水頭此惟演落平章事移鄧州時亦呼丞<pc n="lb"/>
相外集十四巻送河南戸曹楊子聰序云居一嵗相國<pc n="lb"/>
                    <pb n="25b"/>
彭城公薦之彭城惟演所封郡是又呼為相國按唐白<pc n="lb"/>
樂天集第五十八巻論節度使王鍔除平章事云伏以<pc n="lb"/>
宰相者人臣極位天下具瞻非有清望大功不容輕授<pc n="lb"/>
諤非清望又無大功深為不可此是唐使相亦謂之宰<pc n="lb"/>
相故有繫銜大勑之後者兹乃丞相相國宰相三者在<pc n="lb"/>
使相皆可稱呼之明證達號博洽故著此以示後學<pc n="lb"/>
<pc n="　"/>
                    <pc n="　"/>王十李三<pc n="lb"/>
紹興二十七年御筵進士四百二十六人温州王十朋<pc n="lb"/>
                    <pb n="26a"/>
為之首其鄉人吳已正綴末特奏狀元則福州李三英<pc n="lb"/>
例賜出身附名正奏之後巳正有詩舉頭不忍看王十<pc n="lb"/>
回首猶欣見李三<pc n="lb"/>
<pc n="　"/>
                    <pc n="　"/>鳩芹詩<pc n="lb"/>
蜀人縷鳩為膾配以芹菜或為詩云本欲將芹補那知<pc n="lb"/>
弄巧成<pc n="lb"/>
<pc n="　"/>
                    <pc n="lb"/>
<pc n="　"/>二老堂詩話<pc n="lb"/>
<pb n="26b"/>
                </p>
<p>
</p>
  </div>
        </body>
</text>
</TEI>