<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>秇圃擷餘</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>秇圃擷餘<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>王世懋<pc n="　"/>撰<pc n="lb"/>
詩四始之體惟頌專為郊廟頌述功德而作其它率因<pc n="lb"/>
觸物比類宣其性情恍惚游衍徃徃無定以故説詩者<pc n="lb"/>
人自為見若孟軻荀卿之徒及漢韓嬰劉向等或因事<pc n="lb"/>
傅㑹或旁解曲引而春秋時王公大夫賦詩以昭儉汰亦<pc n="lb"/>
各以其意為之盖詩之来固如此後世惟十九首猶存<pc n="lb"/>
                    <pb n="1a"/>
此意使人擊節詠歎而未能盡究指歸次則阮公詠懐<pc n="lb"/>
亦自深於寄託潘陸而後雖為四言詩聨比牽合蕩然<pc n="lb"/>
無情盖至於今餞送投贈之作七言四韻援引故事麗<pc n="lb"/>
以姓名象以品地而拘攣極矣豈所謂詩之極變乎故<pc n="lb"/>
余謂十九首五言之詩經也潘陸而後四言之排律也<pc n="lb"/>
當以質之識者<pc n="lb"/>
今人作詩必入故事有持清虚之説者謂盛唐詩即景<pc n="lb"/>
造意何嘗有此是則然矣然亦一家言未盡古今之變<pc n="lb"/>
                    <pb n="1b"/>
也古詩兩漢以来曺子建出而始為宏肆多生情態此<pc n="lb"/>
一變也自此作者多入史語然不能入經語謝靈運出<pc n="lb"/>
而易辭莊語無所不為用矣剪裁之妙千古為宗又一<pc n="lb"/>
變也中間何庾加工沈宋増麗而變態未極七言猶以<pc n="lb"/>
閒雅為致杜子羙出而百家稗官都作雅音馬浡牛溲<pc n="lb"/>
咸成欎致於是詩之變極矣子羙之後而欲令人毁靚<pc n="lb"/>
妝張空弮以當市肆萬人之觀必不能也其援引不得<pc n="lb"/>
不日加而繁然病不在故事顧所以用之何如耳善使<pc n="lb"/>
                    <pb n="2a"/>
故事者勿為故事所使如禪家云轉法華勿為法華轉<pc n="lb"/>
使事之妙在有而若無實而若虚可意悟不可言傳可<pc n="lb"/>
力學得不可倉卒得也宋人使事最多而最不善使故<pc n="lb"/>
詩道衰我朝越宋繼唐正以有豪傑數軰得使事三昧<pc n="lb"/>
耳苐恐二十年後必有厭而掃除者則其濫觴末弩為<pc n="lb"/>
之也<pc n="lb"/>
作古詩先須辨體無論兩漢難至苦心摹倣時隔一塵<pc n="lb"/>
即為建安不可堕落六朝一語為三謝縱極排麗不可<pc n="lb"/>
                    <pb n="2b"/>
雜入唐音小詩欲作王韋長篇欲作老杜便應全用其<pc n="lb"/>
體苐不可羊質虎皮虎頭蛇尾詞曲家非當家本色雖<pc n="lb"/>
麗語博學無用况此道乎<pc n="lb"/>
詩有古人所不忌而今人以為病者摘瑕者因而酷病<pc n="lb"/>
之將併古人無所容非也然今古寛嚴不同作詩者既<pc n="lb"/>
知是瑕不妨併去如太史公蔓辭累句常多班孟堅洗<pc n="lb"/>
削殆盡非謂班勝於司馬顧在班分量宜爾今以古人<pc n="lb"/>
詩病後人宜避者畧具數條以見其餘如有重韻者若<pc n="lb"/>
                    <pb n="3a"/>
任彦昇哭范僕射一詩三壓情字老杜排律亦時誤有<pc n="lb"/>
重韻有重字者若沈雲卿天長地濶之三何至王摩詰<pc n="lb"/>
尤多若暮雲空磧玉靶角弓二馬俱壓在下一從歸白<pc n="lb"/>
社不復到青門青菰臨水映白鳥向山翻青白重出此<pc n="lb"/>
皆是失㸃檢處必不可借以自文也又如風雲雷雨有<pc n="lb"/>
二聨中接用者一二三四有八句中六見者今可以為<pc n="lb"/>
法邪此等病盛唐常有之獨老杜最少盖其詩即景後<pc n="lb"/>
必下意也又其最隠者如雲卿嵩山石淙前聨云行漏<pc n="lb"/>
                    <pb n="3b"/>
香罏次聨云神鼎帝壺俱壓末字岑嘉州雲隨馬雨洗<pc n="lb"/>
兵花迎盖桞拂旌四言一法摩詰獨坐悲雙髩白髮終<pc n="lb"/>
難變語異意重九成宫避暑三四衣上鏡中五六林下<pc n="lb"/>
巖前在彼正自不覺今用之能無受人揶揄至於失拈<pc n="lb"/>
之句摩詰嘉州特多殊不妨其羙然就至羙中亦覺有<pc n="lb"/>
㣲缺䧟如吾人不能運便自誦不流暢不為可也至於<pc n="lb"/>
首句出韻晩唐作俑宋人濫觴尤不可學六臣註文選<pc n="lb"/>
極鄙繆無足道乃至王導謝𤣥同時而拒苻堅諸如此<pc n="lb"/>
                    <pb n="4a"/>
類不少惟李善註旁引諸家句字必有援據大資博雅<pc n="lb"/>
然亦有牽合古書而不究章㫖如曺顔逺思友人詩清<pc n="lb"/>
陽未可俟善引詩以為清陽婉兮人之眉目間也然於<pc n="lb"/>
章法句法通未體貼其詩本言霖潦𤣥隂與歐陽子别<pc n="lb"/>
旬朔而思之甚故曰褰裳以應潦也清陽未可俟猶曰<pc n="lb"/>
河清難俟耳盖以清陽反霖潦𤣥隂也其意自指日出<pc n="lb"/>
或即青陽而誤加三㸃如上褰裳誤作寒裳字耳何必<pc n="lb"/>
泥毛詩清陽令句不可解耶又如晨風之訓為鷹而李<pc n="lb"/>
                    <pb n="4b"/>
陵晨風自從風解翠㣲者山半也古詩亦有别用者豈<pc n="lb"/>
可盡泥<pc n="lb"/>
唐律由初而盛由盛而中由中而晩時代聲調故自必<pc n="lb"/>
不可同然亦有初而逗盛盛而逗中中而逗晩者何則<pc n="lb"/>
逗者變之漸也非逗故無繇變如四詩之有變風變雅<pc n="lb"/>
便是離騷逺祖子羙七言律之有抝體其猶變風變雅<pc n="lb"/>
乎唐律之由盛而中極是盛衰之介然王維錢起實相<pc n="lb"/>
倡酬子羙全集半是大厯以後其間逗漏實有可言聊<pc n="lb"/>
                    <pb n="5a"/>
指一二如右丞明到衡山篇嘉州函谷磻溪句隠隠錢劉<pc n="lb"/>
盧李間矣至於大厯十才子其間豈無盛唐之句盖聲<pc n="lb"/>
氣猶未相隔也學者固當嚴於格調然必謂盛唐人無<pc n="lb"/>
一語落中中唐人無一語入盛則亦固哉其言詩矣<pc n="lb"/>
少陵故多變態其詩有深句有雄句有老句有秀句有<pc n="lb"/>
麗句有險句有拙句有累句後世别為大家特髙於盛<pc n="lb"/>
唐者以其有深句雄句老句也而終不失為盛唐者以<pc n="lb"/>
其有秀句麗句也輕淺子弟徃徃有薄之者則以其有<pc n="lb"/>
                    <pb n="5b"/>
險句拙句累句也不知其愈險愈老正是此老獨得處<pc n="lb"/>
故不足難之獨拙累之句吾不能為掩瑕雖然更千百<pc n="lb"/>
世無能勝之者何要曰無露句耳其意何嘗不自髙自<pc n="lb"/>
任然其詩曰文章千古事得失寸心知曰新詩句句好<pc n="lb"/>
應任老夫傳温然其辭而隠然言外何嘗有所謂吾道<pc n="lb"/>
主盟代興哉自少陵逗漏此趣而大智大力者發揮畢<pc n="lb"/>
盡至使吠聲之徒羣肆撏剥遐哉唐音永不可復噫嘻<pc n="lb"/>
慎之<pc n="lb"/>
                    <pb n="6a"/>
律詩句有必不可入古者古詩字有必不可為律者然<pc n="lb"/>
不多熟古詩未有能以律詩髙天下者也初學輩不知<pc n="lb"/>
苦辣徃徃謂五言古詩易就率爾成篇因自詫好古薄<pc n="lb"/>
後世律不為不知律尚不工豈能工古徒為兩失而巳<pc n="lb"/>
詞人拈筆成律如左右逢源一遇古體竟日吟哦常恐<pc n="lb"/>
失却本相樂府兩字到老揺手不敢輕道李西涯楊鐵<pc n="lb"/>
崖都曾做過何嘗是来<pc n="lb"/>
唐人無五言古就中有酷似樂府語而不傷氣骨者得<pc n="lb"/>
                    <pb n="6b"/>
杜工部四語曰兎絲附蓬麻引蔓故不長嫁女與征夫<pc n="lb"/>
不如棄路傍不必其調云何而直是見道者得王右丞<pc n="lb"/>
四語曰曽是巢許淺始知堯舜深蒼生詎有物黄屋如<pc n="lb"/>
喬林<pc n="lb"/>
太白逺别離篇意最參錯難解小時誦之都不能尋意<pc n="lb"/>
緒范徳機髙廷禮勉作解事語了與詩意無闗細繹之<pc n="lb"/>
始得作者意其太白晩年之作邪先是肅宗即位靈武<pc n="lb"/>
𤣥宗不得已稱上皇迎歸大内又為李輔國刼而幽之<pc n="lb"/>
                    <pb n="7a"/>
太白憂憤而作此詩因今度古將謂堯舜事亦有可疑<pc n="lb"/>
曰堯舜禪禹罪肅宗也曰龍魚䑕虎誅輔國也故隠其<pc n="lb"/>
辭托興英皇而以逺别離名篇風人之體善刺欲言之<pc n="lb"/>
無罪耳然幽囚野死則已露本相矣古来原有此種傳<pc n="lb"/>
竒議論曺丕下壇曰舜禹之事吾知之矣太白故非創<pc n="lb"/>
語試以此意尋次讀之自當手舞足蹈<pc n="lb"/>
李于鱗七言律俊潔響亮余兄極推轂之海内為詩者<pc n="lb"/>
争事剽竊紛紛刻鶩至使人厭余謂學于鱗不如學老<pc n="lb"/>
                    <pb n="7b"/>
杜學老杜尚不如學盛唐何者老杜結搆自為一家言<pc n="lb"/>
盛唐散漫無宗人各自以意象聲響得之政如韓桞之<pc n="lb"/>
文何有不從左史來者彼學而成為韓為桞吾却又從<pc n="lb"/>
韓桞學便落一塵矣輕薄子遽笑韓桞非古與夫一字<pc n="lb"/>
一語必步趨二家者皆非也<pc n="lb"/>
今人作詩多從中對聨起徃徃得聨多而韻不協勢既<pc n="lb"/>
不能易韻以就我又不忍以長物棄之因就一題衍為<pc n="lb"/>
衆律然聨雖旁出意盡聨中而起結之意每苦無餘於<pc n="lb"/>
                    <pb n="8a"/>
是别生支節而傅㑹或即一意以支吾掣衿露肘浩博<pc n="lb"/>
之士猶然架屋叠床貧儉之才彌窘所以秋興八首寥<pc n="lb"/>
寥難繼不其然乎每每思之未得其解忽悟少陵諸作<pc n="lb"/>
多有漫興時於篇中取題意興不局豈非栢梁之餘材<pc n="lb"/>
剏為别館武昌之剰竹貯作船釘英雄欺人頗窺伎倆<pc n="lb"/>
有識之士能無取裁<pc n="lb"/>
談秇者有謂七言律一句不可兩入故事一篇中不可<pc n="lb"/>
重犯故事此病犯者故少能拈出亦見精嚴然吾以為<pc n="lb"/>
                    <pb n="8b"/>
皆非妙悟也作詩到神情傳處隨分自佳下得不覺痕<pc n="lb"/>
迹縱使一句兩入兩句重犯亦自無傷如太白峨眉山<pc n="lb"/>
月歌四句入地名者五然古今目為絶唱殊不厭重蜂<pc n="lb"/>
腰鶴膝雙聲叠韻休文三尺法也古今犯者不少寜盡<pc n="lb"/>
被汰邪<pc n="lb"/>
于鱗選唐七言絶句取王龍標秦時明月漢時闗為第<pc n="lb"/>
一以語人多不服于鱗意止撃節秦時明月四字耳必<pc n="lb"/>
欲壓巻還當於王翰葡萄羙酒王之渙黄河逺上二詩<pc n="lb"/>
                    <pb n="9a"/>
求之<pc n="lb"/>
晚唐詩萎薾無足言獨七言絶句膾炙人口其妙至欲<pc n="lb"/>
勝盛唐愚謂絶句覺妙正是晩唐未妙處其勝盛唐乃<pc n="lb"/>
其所以不及盛唐也絶句之源出於樂府貴有風人之<pc n="lb"/>
致其聲可歌其趣在有意無意之間使人莫可捉着盛<pc n="lb"/>
唐惟青蓮龍標二家詣極李更自然故居王上晩唐快<pc n="lb"/>
心露骨便非本色議論髙處逗宋詩之徑聲調卑處開<pc n="lb"/>
大石之門<pc n="lb"/>
                    <pb n="9b"/>
今世五尺之童纔拈聲律便能薄棄晩唐自傅初盛有<pc n="lb"/>
稱大厯而下色便赧然然使誦其詩果為初邪盛邪中<pc n="lb"/>
邪晩邪大都取法固當上宗論詩亦莫輕道詩必自運<pc n="lb"/>
而後可以辨體詩必成家而後可以言格晩唐詩人如<pc n="lb"/>
温庭筠之才許渾之致見豈五尺之童下直風㑹使然<pc n="lb"/>
耳覽者悲其衰運可也故予謂今之作者但須真才實<pc n="lb"/>
學本性求情且莫理論格調<pc n="lb"/>
李頎七言律最響亮整肅忽於逺公遯迹詩第二句下<pc n="lb"/>
                    <pb n="10a"/>
一抝體餘七句皆平正一不合也開山二字最不古二<pc n="lb"/>
不合也開山幽居文理不接三不合也重上一山字四<pc n="lb"/>
不合也余謂必有誤苦思得之曰必開士也易一字而<pc n="lb"/>
對仗流轉盡祛四失矣余兄大喜遂以書秇苑巵言余<pc n="lb"/>
後觀郎士元詩云髙僧本姓竺開士舊名林乃知襲用<pc n="lb"/>
頎詩益以自信<pc n="lb"/>
詩稱發端之妙者謝宣城而後王右軍一人而已郎士<pc n="lb"/>
元詩起句云暮蟬不可聽落葉豈堪聞合掌可笑高仲<pc n="lb"/>
                    <pb n="10b"/>
武乃云昔人謂謝眺工於發端比之於今有慚沮矣若<pc n="lb"/>
謂出於譏戲何得入選果謂發端工乎謝宣城地下當<pc n="lb"/>
撫掌大笑<pc n="lb"/>
崔郎中作黄鶴樓詩青蓮短氣後題鳯凰臺古今目為<pc n="lb"/>
勍敵識者謂前六句不能當結語深悲慷慨差足勝耳<pc n="lb"/>
然余意更有不然無論中二聨不能及即結語亦大有<pc n="lb"/>
辨言詩須道興比賦如日暮鄉闗興而賦也浮雲蔽日<pc n="lb"/>
比而賦也以此思之使人愁三字雖同孰為當乎日暮<pc n="lb"/>
                    <pb n="11a"/>
鄉闗烟波江上本無指著登臨者自生愁耳故曰使人<pc n="lb"/>
愁烟波使之愁也浮雲蔽日長安不見逐客自應愁寜<pc n="lb"/>
須使之青蓮才情標映萬載寜以余言重輕尺有所短<pc n="lb"/>
寸有所長竊以為此詩不逮非一端也如有罪我者則<pc n="lb"/>
不敢辭<pc n="lb"/>
常徴君贈王龍標詩有松際露㣲月清光猶為君之句<pc n="lb"/>
膾炙人口然王子安詠風詩云日落山水静為君起松<pc n="lb"/>
聲則已先標此義矣二詩句雅堪作配未易優劣也<pc n="lb"/>
                    <pb n="11b"/>
錢員外詩長信宜春句於晴雪妙極形容膾炙人口其<pc n="lb"/>
源得之初唐然從初竟落中唐了不與盛唐相闗何者<pc n="lb"/>
愈巧則愈逺<pc n="lb"/>
杜必簡性好矜誕至欲衙官屈宋然詩自佳華於子昂<pc n="lb"/>
質於沈宋一代作家也流芳未冺乃有杜陵鬯其家風<pc n="lb"/>
盛哉然布衣光大許身稷契屈宋又不足言矣<pc n="lb"/>
一日偶誦賈島桑乾絶句見謝枋得註云旅寓十年交<pc n="lb"/>
游歡愛與故鄉無異一旦别去豈能無情渡桑乾而望<pc n="lb"/>
                    <pb n="12a"/>
并州反以為故鄉也不覺大笑拈以問玉山程生曰詩<pc n="lb"/>
如此解否程生曰向如此解余謂此島自思鄉作何曽<pc n="lb"/>
與并州有情其意恨乆客并州逺隔故鄉今非惟不能<pc n="lb"/>
歸反北渡桑乾還望并州又是故鄉矣并州且不得住<pc n="lb"/>
何况得歸咸陽此島意也謝註有分毫相似否程始歎<pc n="lb"/>
賞以為聞所未聞不知向自聽夢中語耳<pc n="lb"/>
古人云秀色若可餐余謂此言惟毛嬙西施昭君太真<pc n="lb"/>
曺植謝朓李白王維可以當之而司馬長卿夫婦各擅<pc n="lb"/>
                    <pb n="12b"/>
尤以為難至於平原清河急難並秀飛燕合德孿生雙<pc n="lb"/>
絶亦各際其盛矣近世無絶代佳人詩人乃似不乏<pc n="lb"/>
詩有必不能廢者雖衆體未備而獨擅一家之長如孟<pc n="lb"/>
浩然洮洮易盡止以五言雋永千載並稱王孟我明其<pc n="lb"/>
徐昌榖髙子業乎二君詩大不同而皆巧於用短徐能<pc n="lb"/>
以髙韻勝有蝉蛻軒舉之風髙能以深情勝有秋閨愁<pc n="lb"/>
婦之態更千百年李何尚有廢興二君必無絶響所謂<pc n="lb"/>
成一家言斷在君采稚欽之上庭實而下益無論矣髙<pc n="lb"/>
                    <pb n="13a"/>
季廸才情有餘使生𢎞正李何之間絶塵破的未知鹿<pc n="lb"/>
死誰手楊張徐故是草昧之雄勝國餘業不中與髙作<pc n="lb"/>
僕<pc n="lb"/>
子羙而後能為其言而真足追配者獻吉于鱗兩家耳<pc n="lb"/>
以五言言之獻吉以氣合于鱗以趣合夫人語趣似髙<pc n="lb"/>
於氣然須學者自詠自求誰當更合七言律獻吉求似<pc n="lb"/>
於句而求專於骨于鱗求似於情而求勝於句然則無<pc n="lb"/>
差乎曰噫于鱗秀<pc n="lb"/>
                    <pb n="13b"/>
余嘗服明卿五七言律謂他人詩多於髙處失稳明卿<pc n="lb"/>
詩多於稳處藏髙與于鱗作身後戰塲未知鹿死誰手<pc n="lb"/>
家兄讞獄三輔時五言詩刻意老杜深情老句便自旗<pc n="lb"/>
鼓中原所未滿者意多於景耳青州而後情景雜出似<pc n="lb"/>
不必盡宗矣<pc n="lb"/>
每一題到茫然思不相屬幾謂無措沉思乆之如瓴水<pc n="lb"/>
去窒亂絲抽緒種種縱横坌集却於此時要下剪裁手<pc n="lb"/>
段寜割愛勿貪多又如數萬健兒人各自為一營非得<pc n="lb"/>
                    <pb n="14a"/>
大將軍方畧不能整頓攝服使一軍無譁若爾朱榮處<pc n="lb"/>
貼葛榮百萬衆求之詩家誰當為比<pc n="lb"/>
生平閉目揺手不道長慶集如吾吳唐伯虎則尤長慶<pc n="lb"/>
之下乗也閻秀卿刻其悵悵擁鼻二詩余每見之輒悢<pc n="lb"/>
悢悲歌不已詞人云何物是情濃少年軰酷愛情詩如<pc n="lb"/>
此情少年那得解友人張伯起詩云而今秋老春情薄<pc n="lb"/>
漠漠寒江水自流袁魯望亟為余稱之伯起於是時年<pc n="lb"/>
僅强立其於情故早逹此道中項槖甘羅也今伯起風<pc n="lb"/>
                    <pb n="14b"/>
流如故而魯望巳數載異物悲夫<pc n="lb"/>
世人厭常喜新之罪夷於貴耳賤目自李何之後繼以<pc n="lb"/>
于鱗海内為其家言者多遂䝉刻鶩之厭驟而一士能<pc n="lb"/>
為樂府新聲倔强無識者便謂不經人道語目曰上乗<pc n="lb"/>
足使耆宿盡廢不知詩不在體顧取諸情性何如耳不<pc n="lb"/>
惟情性之求而但以新聲取異安知今日不經人道語<pc n="lb"/>
不為異日陳陳之粟乎嗚呼才難豈惟才難識亦不易<pc n="lb"/>
作詩道一淺字不得改道一深字又不得其妙政在不<pc n="lb"/>
                    <pb n="15a"/>
深不淺有意無意之間<pc n="lb"/>
嘗謂作詩者初命一題神情不屬便有一種供給應付<pc n="lb"/>
之語畏難怯思即以充役故每不得佳余戲謂河下輿<pc n="lb"/>
𨽻須驅遣另換正身能破此一闗沉思忽至種種真相<pc n="lb"/>
見矣<pc n="lb"/>
閩人家能佔俾而不甚工詩國初林鴻髙廷禮唐泰輩<pc n="lb"/>
皆稱能詩號閩南十才子然出楊徐下逺甚無論季廸<pc n="lb"/>
其後氣骨崚崚差堪旗鼓中原者僅一鄭善夫耳其詩<pc n="lb"/>
                    <pb n="15b"/>
雖多摹杜猶是邊徐薛王之亞林尚書貞恒脩福志志<pc n="lb"/>
善夫云時非天寳地靡拾遺殆無病而呻吟云至以林<pc n="lb"/>
釴傅汝舟相伯仲又云釴與善夫頗為鄉論所訾過矣<pc n="lb"/>
閩人三百年来僅得一善夫詩即瑕當為掩善夫雖無<pc n="lb"/>
竒節不至作文人無行殆非實録也友人陳玉叔謂數<pc n="lb"/>
語却中善夫之病余謂以入詩品則為雅譚入傳記則<pc n="lb"/>
傷厚道玉叔大以為然林公余早年知已獨此一段不<pc n="lb"/>
敢傅㑹此非特為善夫亦為七閩文人吐氣也<pc n="lb"/>
                    <pb n="16a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>秇圃擷餘<pc n="lb"/>
<pb n="16b"/>
                </p>
<p>
</p>
  </div>
        </body>
</text>
</TEI>