<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>修辭鑑衡巻一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>修辭鑑衡巻一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>王構<pc n="　"/>編<pc n="lb"/>
<pc n="　"/>詩<pc n="lb"/>
詩者始於舜臯之𢋫歌三代列國風雅繼作今之三百<pc n="lb"/>
五篇是也其句法自三字至八字皆起於此三字句若<pc n="lb"/>
鼓咽咽醉言歸之類四字句若闗闗雎鳩在河之洲之<pc n="lb"/>
類五字句若誰謂雀無角何以穿我屋之類七字句若<pc n="lb"/>
                    <pb n="1a"/>
交交黃鳥止于棘之類八字句若十月之交曰我不敢<pc n="lb"/>
效我友自逸之類漢魏以降述作相望梁陳以來格致<pc n="lb"/>
寖多自唐迄于國朝而體製大偹矣<hi>古今總類詩話</hi>
                    <pc n="lb"/>
筆談云古人文章自應律度未以音韻為主自沈約增<pc n="lb"/>
崇韻學其論文則欲宮羽相變低昻殊節若前有浮聲<pc n="lb"/>
則後須切響一篇之内音韻盡殊兩句之中輕重悉異<pc n="lb"/>
妙達此㫖始可言文自後浮巧之語體製漸多如傍犯<pc n="lb"/>
蹉對假對雙聲疊韻之類又有正格偏格類例極多故<pc n="lb"/>
                    <pb n="1b"/>
有三十四格十九圖四聲八病之類今略舉數事如徐<pc n="lb"/>
陵云陪遊馺娑騁纖腰於結風長樂鴛鴦奏新聲於度<pc n="lb"/>
曲又云厭長樂之疎鐘勞中宮之緩箭雖兩長樂字義<pc n="lb"/>
不同不為重複此類為傍犯如九歌蕙殽蒸兮蘭藉奠<pc n="lb"/>
桂酒兮椒漿當曰蒸蕙殽奠桂酒今倒用之謂之蹉對<pc n="lb"/>
如自朱耶之狼狽致赤子之流離不唯朱對赤耶對子<pc n="lb"/>
兼狼狽流離乃獸名對鳥名又有㕑人具雞黍稚子摘<pc n="lb"/>
楊梅當時物議朱雲小後代聲名白日長以雞對楊以<pc n="lb"/>
                    <pb n="2a"/>
朱雲對白日如此之類又為假對如幾家村草裏吹唱<pc n="lb"/>
隔江聞幾家村草吹唱隔江皆雙聲如月影侵簪冷江<pc n="lb"/>
光逼履清侵簪逼履皆疉韻詩第二字側入謂之正格<pc n="lb"/>
如鳯厯軒轅紀龍飛四十春之類第二字平入謂之偏<pc n="lb"/>
格如四更山吐月殘夜水明樓之類唐名賢多用正格<pc n="lb"/>
如杜甫詩用偏格者十無二三<hi>古今總類詩話</hi>
                    <pc n="lb"/>
<pc n="　"/>
                    <pc n="　"/>詩以風調高古為主<pc n="lb"/>
古人作詩正以風調高古為主雖意逺語疎皆為佳作<pc n="lb"/>
                    <pb n="2b"/>
後人有切近的當氣格凡下者終使人可憎<hi>李希聲詩詁</hi>
                    <pc n="lb"/>
<pc n="　"/>
                    <pc n="　"/>詩以意義為主<pc n="lb"/>
詩以意義為主文詞次之或意深義高雖文詞平易自<pc n="lb"/>
是奇作世人見古人語句平易倣效之而不得其意義<pc n="lb"/>
便入鄙野可笑盧仝有云不鯽溜鈍漢非其篇前後意<pc n="lb"/>
義可取自可掩口矣寕可效之耶韓吏部古詩高卓至<pc n="lb"/>
于律詩雖可稱善要是有不工者而好韓之人句句稱<pc n="lb"/>
述未可謂然也韓詩云老翁真箇似童兒汲井埋盆作<pc n="lb"/>
                    <pb n="3a"/>
小池此直諧語以為戯耳歐陽永叔江鄰幾論韓雪詩<pc n="lb"/>
以隨車翻縞帶逐馬散銀盃為不工而以坳中初蓋底<pc n="lb"/>
凸處遂成堆為勝不知正得韓意否永叔云知聖俞者<pc n="lb"/>
無如修嘗問聖俞平生最好句聖俞所自負者皆修所<pc n="lb"/>
不好聖俞所卑下者皆修所稱賞盖知音之難如是其<pc n="lb"/>
評古人詩得無似之乎<hi>古今詩話</hi>
                    <pc n="lb"/>
<pc n="　"/>
                    <pc n="　"/>詩清立意新<pc n="lb"/>
老杜詩清立意新最是作詩用力處盖不可循習陳言<pc n="lb"/>
                    <pb n="3b"/>
只規摹舊作也魯直云隨人作計終後人又云文章切<pc n="lb"/>
忌隨人後此自魯直見處也近世人學老杜多矣左規<pc n="lb"/>
右矩不能稍出新意終成屋下架屋無所取長獨魯直<pc n="lb"/>
下語未嘗似前人卒與之合此為善學如陳無已力盡<pc n="lb"/>
規摹巳少變化<pc n="lb"/>
<pc n="　"/>
                    <pc n="　"/>詩去陳腐不可奇怪不在難解<pc n="lb"/>
謝朝華之已披啓夕秀於未振學詩者尤當領此陳腐<pc n="lb"/>
之語固不必涉筆然求去其陳腐不可得而翻為怪怪<pc n="lb"/>
                    <pb n="4a"/>
奇奇不可致詰之語以欺人不獨欺人而且自欺誠學<pc n="lb"/>
者之大病也詩人首二謝靈運在永嘉因夢惠連遂有<pc n="lb"/>
池塘生春草之句𤣥暉在宣城因登三山遂有澄江静<pc n="lb"/>
如練之句二公妙處盖在於鼻無堊目無膜爾鼻無堊<pc n="lb"/>
斤將曷運目無膜箆將曷施乃渾然天成天球不琢者<pc n="lb"/>
歟靈運詩如矜名道不足適已物可㤀清暉能娛人游<pc n="lb"/>
子澹㤀歸𤣥暉詩春草秋更緑公子未西歸大江流日<pc n="lb"/>
夜客心悲未央等語皆得三百五篇之餘韻是以古今<pc n="lb"/>
                    <pb n="4b"/>
奇作又曷嘗以難解為工哉東坡跋李端叔詩巻云暫<pc n="lb"/>
借好詩消永日每逢佳處輙參禪蓋端叔作詩意太過<pc n="lb"/>
參禪之語所以警之耳<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>詩待境生者工<pc n="lb"/>
山谷云詩文唯不搆空強作待境而生便自工耳<hi>詩文發源</hi>
                    <pc n="lb"/>
<pc n="　"/>
                    <pc n="　"/>詩自苦心得之<pc n="lb"/>
鄭綮相國善詩或曰相國近為詩否對曰詩思在㶚橋<pc n="lb"/>
風雪中驢子上此處何以得之盖言平生苦心<hi>古今詩話</hi>
                    <pc n="lb"/>
                    <pb n="5a"/>
陳去非嘗謂余言唐人皆苦思作詩所謂吟安一箇字<pc n="lb"/>
撚斷數莖鬚句向夜深得心從天外歸吟成五字句用<pc n="lb"/>
破一生心蟾蜍影裏清吟苦舴艋舟中白髮生<hi>闕</hi>
                    <pc n="lb"/>
<pc n="　"/>
                    <pc n="　"/>對偶切不切之失<pc n="lb"/>
近時論詩者謂對偶不切則失之粗太切則失之俗如<pc n="lb"/>
江西詩社所作慮失之俗也則往往不甚對是亦一偏<pc n="lb"/>
之見爾老杜江陵詩云地利西通蜀天文北照秦秦川<pc n="lb"/>
詩云水落魚龍夜山空鳥鼠秋叢篁低地碧高柳半天<pc n="lb"/>
                    <pb n="5b"/>
青查梨且綴碧梅杏半傳黄如此之類可謂對偶太切<pc n="lb"/>
矣又何俗乎如雜蘂紅相對他時錦不如磨滅餘篇翰<pc n="lb"/>
平生一釣舟之類雖對不求太切未嘗失格也學詩者<pc n="lb"/>
當審此<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>詩不可靡麗<pc n="lb"/>
初學作詩寧失之野不可失之靡麗失之野不害氣質<pc n="lb"/>
失之靡麗不可復整頓<hi>童蒙訓</hi>
                    <pc n="lb"/>
<pc n="　"/>
                    <pc n="　"/>詩不煩繩削而自合<pc n="lb"/>
                    <pb n="6a"/>
山谷云寧律不諧而不使句弱用字不工而不使語俗<pc n="lb"/>
此庾開府之所長也然有意於為詩也至於淵明則所<pc n="lb"/>
謂不煩繩削而自合者雖然巧於斧斤者多疑其拙窘<pc n="lb"/>
於檢括者輒病其放孔子曰寗武子其知可及也其愚<pc n="lb"/>
不可及也淵明之拙與放豈可與不知者道哉道人曰<pc n="lb"/>
如我按指海印發光汝暫舉心塵勞先起說者曰若以<pc n="lb"/>
法眼觀無俗不真若以世眼觀無真不俗淵明之詩要<pc n="lb"/>
當與一丘一壑者共之耳<hi>詩文發源</hi>
                    <pc n="lb"/>
                    <pb n="6b"/>
<pc n="　"/>
                    <pc n="　"/>詩不可斧鑿粘皮骨<pc n="lb"/>
作詩貴雕琢又畏有斧鑿痕貴破的又畏粘皮骨此所<pc n="lb"/>
以為難李商隱栁詩云動春何限葉撼曉幾多枝恨其<pc n="lb"/>
有斧鑿痕也石曼卿紅梅詩云認桃無緑葉辨杏有青<pc n="lb"/>
枝恨其粘皮骨也能曉此等病始可以工詩矣劉夢得<pc n="lb"/>
稱白樂天詩云郢人斤斵無痕迹仙人衣裳弃刀尺世<pc n="lb"/>
人方内欲相從行盡四維無處覔如是雖終日斵而鼻<pc n="lb"/>
不傷終日射而鵠必中終日行於規矩之中而其迹未<pc n="lb"/>
                    <pb n="7a"/>
嘗滯也山谷嘗與楊明叔論詩謂以俗為雅以故為新<pc n="lb"/>
百戰百勝如孫吳之兵棘端可以破鏃如甘蠅飛衛之<pc n="lb"/>
射提聚放開在我掌握與劉所論殆一轍矣<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>詩非怒鄰罵座之為<pc n="lb"/>
山谷云詩者人之情性也非強諫爭於廷怨忿詬於道<pc n="lb"/>
怒鄰罵座之為也其人忠信篤敬抱道而居與時乖逢<pc n="lb"/>
遇物悲喜同床而不察並世而不聞情之所不能堪因<pc n="lb"/>
發為伸吟調笑之聲胷次釋然而聞者亦有所勸勉比<pc n="lb"/>
                    <pb n="7b"/>
律呂而可歌列干羽而可舞是詩之美也其發為訕謗<pc n="lb"/>
侵凌引頸以承戈披襟而受矢以快一朝之忿者人皆<pc n="lb"/>
以為詩之禍乃失詩之㫖非詩之過也<hi>詩文發源</hi>
                    <pc n="lb"/>
<pc n="　"/>
                    <pc n="　"/>八句要訣<pc n="lb"/>
賀鑄字方囘言學詩於前輩得八句法云平淡不流於<pc n="lb"/>
淺俗奇古不鄰於怪僻題詠不窘於物象叙事不病於<pc n="lb"/>
聲律比興深者通物理用事工者如已出格見于成篇<pc n="lb"/>
渾然不可鐫氣出於言外浩然不可屈盡心於詩守此<pc n="lb"/>
                    <pb n="8a"/>
勿失<hi>古今總類詩話</hi>
                    <pc n="lb"/>
<pc n="　"/>
                    <pc n="　"/>四不如<pc n="lb"/>
繁穠不如簡澹直肆不如㣲婉重而濁不如輕而清實<pc n="lb"/>
而晦不如虛而明<pc n="lb"/>
<pc n="　"/>
                    <pc n="　"/>詩體<pc n="lb"/>
金針格云詩以聲律為竅物象為骨意格為髓又云鍊<pc n="lb"/>
句不如鍊字鍊字不如鍊意鍊意不如鍊格又云詩第<pc n="lb"/>
一聫謂之破題欲如狂風捲浪勢欲滔天第二聫謂之<pc n="lb"/>
                    <pb n="8b"/>
頷聫第三聫謂之頸聫須字字對第四聫謂之落句欲<pc n="lb"/>
如高山放石一去不廽<hi>古今總類詩話</hi>
                    <pc n="lb"/>
<pc n="　"/>
                    <pc n="　"/>字欲響<pc n="lb"/>
朱文公云紫㣲論詩欲字字響其晚年詩多啞了<hi>劉後村云</hi>
                    <pc n="lb"/>
李虛已侍郎字公受少從江南先達學作詩後與曾致<pc n="lb"/>
堯倡酬每曰公受少從學江南詩恨啞耳虛已初未悟<pc n="lb"/>
久乃造入以其法授晏元獻元獻以授二宋自是不傳<pc n="lb"/>
<hi>老學菴筆記</hi>
                    <pc n="lb"/>
                    <pb n="9a"/>
<pc n="　"/>
                    <pc n="　"/>五言第三字七言第五字並要響<pc n="lb"/>
江西諸人每謂五言第三字七言第五字要響<hi>老學菴筆記</hi>
                    <pc n="lb"/>
五字詩以第三字為句眼七字詩以第五字為句眼古<pc n="lb"/>
人鍊字直於句眼上鍊<hi>蒲氏漫齋録</hi>
                    <pc n="lb"/>
王介甫嘗讀杜詩云無人覺往來下得覺字大好暝色<pc n="lb"/>
赴春愁下得赴字大好若下起字此即小兒言語足見<pc n="lb"/>
吟詩要一字兩字工也<hi>藝苑雌黄</hi>
                    <pc n="lb"/>
潘邠老云七言詩第五字要響如返照入江翻石壁歸<pc n="lb"/>
                    <pb n="9b"/>
雲擁樹失山村翻字失字是響字五言詩第三字要響<pc n="lb"/>
如圓荷浮小葉細麥落輕花浮字落字是響字所謂響<pc n="lb"/>
者致力處也予竊以為字字當活活則字字自響<hi>童䝉訓</hi>
                    <pc n="lb"/>
老杜飛星過水白落月動沙虛是鍊中間第三字地坼<pc n="lb"/>
江㠶隱天清朩葉聞是鍊末後一字酧李都督早春詩<pc n="lb"/>
云紅入桃花嫩青歸柳葉新是鍊第二字若非入與歸<pc n="lb"/>
二字則與兒童詩何異<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>氣韻格力<pc n="lb"/>
                    <pb n="10a"/>
詩以意為主又須篇中鍊句句中鍊字乃得工耳以氣<pc n="lb"/>
韻清高深妙者絶以格力雅健雄豪者勝元輕白俗郊<pc n="lb"/>
寒島瘦皆其病也<hi>珊瑚鈎詩話</hi>
                    <pc n="lb"/>
<pc n="　"/>
                    <pc n="　"/>七言不要有閒字<pc n="lb"/>
七字句法不要有閒字若減兩字成五言而意思足便<pc n="lb"/>
是有閒字也<hi>漫齋録</hi>
                    <pc n="lb"/>
<pc n="　"/>
                    <pc n="　"/>七言得連綿字而精神<pc n="lb"/>
王維詩云漠漠水田飛白鷺陰陰夏木囀黄鸝二句以<pc n="lb"/>
                    <pb n="10b"/>
漠漠陰陰二字喚起精神又無邉落木瀟瀟下不盡長<pc n="lb"/>
江滚滚來二句亦以瀟瀟滚滚喚起精神若曰水田飛<pc n="lb"/>
白鷺夏木囀黄鸝木葉無邉下長江不盡來則絶無光<pc n="lb"/>
彩矣見得連綿不是裝凑贅語<hi>誠齋</hi>
                    <pc n="lb"/>
<pc n="　"/>
                    <pc n="　"/>七言對偶之工<pc n="lb"/>
王荆公晚年詩律尤精嚴造語用字間不容髮然意與<pc n="lb"/>
言㑹言隨意遣渾然天成殆不見有牽合排比處如含<pc n="lb"/>
風鴨緑粼粼起弄日鵝黄裊裊埀讀之初不覺有對偶<pc n="lb"/>
                    <pb n="11a"/>
細数落花因坐久緩尋芳草得歸遲但見舒閒容與之<pc n="lb"/>
態耳而字字細攷之若經櫽括權衡者其用意亦深刻<pc n="lb"/>
矣嘗與葉致逺諸人和頭字韻詩往返數四其末篇有<pc n="lb"/>
云名譽子真矜谷口事功新息困壺頭以谷口對壺頭<pc n="lb"/>
其精切如此後數月復取本追改云豈愛京師傅谷口<pc n="lb"/>
但知鄉里勝壺頭今集中兩本並存<hi>石林詩話</hi>
                    <pc n="lb"/>
<pc n="　"/>
                    <pc n="　"/>意逺而中潛貫者高<pc n="lb"/>
律詩中間對聫兩句意甚悠逺而中實潛貫者最為高<pc n="lb"/>
                    <pb n="11b"/>
作如介甫示平甫詩云家世到今宜有後人才如此豈<pc n="lb"/>
無時答陳正叔云此道未行身有待古人不見首空囬<pc n="lb"/>
魯直答劉彦和詩天於萬物定貧我智効一官全為親<pc n="lb"/>
上叔父夷仲詩云萬里書來兒女瘦十月山行氷雪深<pc n="lb"/>
歐陽永叔送王平甫詩云朝廷失士有司恥貧賤不憂<pc n="lb"/>
君子難送張安道詩云身行南鴈不到處山與北人相<pc n="lb"/>
對閒如此之類與規規然嫓青對白者相去萬里矣魯<pc n="lb"/>
直如此句甚多不能槩舉也<hi>韻語陽秋</hi>
                    <pc n="lb"/>
                    <pb n="12a"/>
<pc n="　"/>
                    <pc n="　"/>無字無來處<pc n="lb"/>
章叔度憲云毎下一字俗間言語無一字無來處此陳<pc n="lb"/>
無已魯直作詩法也<hi>步里客談</hi>
                    <pc n="lb"/>
<pc n="　"/>
                    <pc n="　"/>用俗語尤見工夫<pc n="lb"/>
王君玉對人曰詩家不妨間用俗語尤見工夫雪止未<pc n="lb"/>
消者俗謂之待伴嘗有雪詩云待伴不禁鴛瓦冷羞明<pc n="lb"/>
常怯玉鈎斜待伴羞明皆俗語今採摘入句了無痕纇<pc n="lb"/>
此㸃瓦礫為黄金手也<hi>舌今總類詩話</hi>
                    <pc n="lb"/>
                    <pb n="12b"/>
舟人占風若砲車雲起輒急避乃風候也東坡詩云今<pc n="lb"/>
日江頭天色惡砲車雲起風欲作張文潛詩云喜逢山<pc n="lb"/>
色開眉黛愁對江雲起砲車<hi>詩文發源</hi>
                    <pc n="lb"/>
<pc n="　"/>
                    <pc n="　"/>用全語有氣格<pc n="lb"/>
山谷謂余作詩使史漢間全語有氣骨後因讀孟浩然<pc n="lb"/>
詩見以吾一日長異方之樂令人悲及吾亦從此逝方<pc n="lb"/>
悟山谷之語<hi>詩文發源</hi>
                    <pc n="lb"/>
<pc n="　"/>
                    <pc n="　"/>用事<pc n="lb"/>
                    <pb n="13a"/>
杜少陵云作詩用事要如禪家語水中著鹽飲水乃知<pc n="lb"/>
鹽味此說詩家秘密藏也如五更鼓角聲悲壯三峽星<pc n="lb"/>
河影動摇人徒見凌轢造化之工不知乃用事也禰衡<pc n="lb"/>
傳撾漁陽摻聲悲壯漢武故事星辰動摇東方朔謂民<pc n="lb"/>
勞之應善用事者如繫風捕影豈有迹耶<hi>西清詩話</hi>
                    <pc n="lb"/>
用故事當如已出如杜甫寄人詩云徑欲依劉表還疑<pc n="lb"/>
厭禰衡此事用王粲依劉表曹公厭禰衡郤㸃化只作<pc n="lb"/>
杜甫欲去依他人恐他厭之語此便是如已出也<hi>蒲氏漫齋</hi>
                    <pc n="lb"/>
                    <pb n="13b"/>
<hi>録</hi>
                    <pc n="lb"/>
詩用事不可牽強必至於不得不用而後用之則事詞<pc n="lb"/>
為一莫見其安排闘凑之迹蘇子瞻嘗為人作挽詩云<pc n="lb"/>
豈意日斜庚子後忽驚歲在已辰年此乃天生作對不<pc n="lb"/>
假人力<hi>石林詩話</hi>
                    <pc n="lb"/>
東坡云詩須要有為而後作用事當以故為新以俗為<pc n="lb"/>
雅好奇務新乃詩之病柳子厚晚年詩頗似淵明知詩<pc n="lb"/>
病者也<hi>蒲氏漫齋録</hi>
                    <pc n="lb"/>
                    <pb n="14a"/>
六一居士云國朝楊大年與錢惟演劉筠數公唱和自<pc n="lb"/>
西崑集出時人爭效詩體一變而後生晚輩患其多用<pc n="lb"/>
故事至於語僻難曉殊不知自是學者之弊如大年新<pc n="lb"/>
蟬詩云風來玉宇烏先覺露下金莖鶴未知雖用故事<pc n="lb"/>
何害為佳句也又如峭㠶横渡官橋柳叠鼔驚飛海岸<pc n="lb"/>
鷗其不用故事又豈不佳乎蓋其雄文博學筆力有餘<pc n="lb"/>
故無不可非如前世號詩人者區區於風雲草木之類<pc n="lb"/>
為許洞所困者也<hi>詩話總類</hi>
                    <pc n="lb"/>
                    <pb n="14b"/>
讀書天下難事用功有淺深耳唐以詩為專門之學雖<pc n="lb"/>
名世善用故事者或未免小誤如王摩詰詩衛青不敗<pc n="lb"/>
由天幸李廣無功縁數奇不敗由天幸乃霍去病非衞<pc n="lb"/>
青也去病傳云其軍常先大將軍軍亦有天幸未嘗困<pc n="lb"/>
絶意有大將軍字誤指去病作衞青爾李太白詩有山<pc n="lb"/>
陰道士如相訪為寫黄庭換白鵝此乃道德經非黄庭<pc n="lb"/>
也逸少嘗寫黄庭與王修故二事相紊杜牧之尤不可<pc n="lb"/>
勝數前輩每云用事雖了在心目間亦當就時討閱<pc n="lb"/>
                    <pb n="15a"/>
則記牢而不誤乃名言也<hi>漫齋録</hi>
                    <pc n="lb"/>
今之郡守謂之建麾蓋用顔延年詩屢薦不入官一麾<pc n="lb"/>
乃出守之誤也延年所謂一麾乃指麾之麾如武王秉<pc n="lb"/>
白旄以麾非旌麾之麾也謂山濤薦阮咸為吏部郎三上<pc n="lb"/>
武帝不用後為荀朂一擠出守始平延年亦被擯故有<pc n="lb"/>
此句杜牧登樂遊原詩擬把一麾江海去樂遊原上望<pc n="lb"/>
昭陵此用事誤也<hi>古今詩話</hi>
                    <pc n="lb"/>
<pc n="　"/>
                    <pc n="　"/>聲律末流<pc n="lb"/>
                    <pb n="15b"/>
張文潛云以聲律作詩其末流也而唐至今謹守之獨<pc n="lb"/>
魯直一掃古今出胸臆破棄聲律作五七言如金石未<pc n="lb"/>
作鐘聲和鳴渾然天成出塵外意近來作詩者頗有此<pc n="lb"/>
體然自吾魯直始也<hi>詩文發源</hi>
                    <pc n="lb"/>
<pc n="　"/>
                    <pc n="　"/>形似激昻<pc n="lb"/>
范元實云形似之語盖若詩之賦蕭蕭馬鳴悠悠斾旌<pc n="lb"/>
是也激昻之語盖若詩之興周餘黎民靡有孑遺是也<pc n="lb"/>
古人形似之語必實録是事决不可易故老杜所題詩<pc n="lb"/>
                    <pb n="16a"/>
往往親到其處益知其工激昻之言孟子所謂不以文<pc n="lb"/>
害辭不以辭害志初不可以形迹考然如此乃見一時<pc n="lb"/>
之意如古栢詩柯如青銅根如石視之信然雖聖人復<pc n="lb"/>
生不可改此形似之語霜皮溜雨四十圍黛色參天二<pc n="lb"/>
千尺雲來氣接巫峽長月出寒通雪山白此激昻之語<pc n="lb"/>
不如此則不見古柏之大也文章固多端然警策處往<pc n="lb"/>
往此兩體爾<hi>古今詩話</hi>
                    <pc n="lb"/>
<pc n="　"/>
                    <pc n="　"/>布置<pc n="　"/>含蓄<pc n="lb"/>
                    <pb n="16b"/>
布置者謂詩之全篇用意曲折也詩眼云山谷嘗言文<pc n="lb"/>
章必謹布置每見後學多告以原道命意曲折嘗以槩<pc n="lb"/>
考古人法度如贈韋左丞詩前賢録為壓巻盖布置最<pc n="lb"/>
得正體原道與書之堯典盖如此其他皆為變體含蓄<pc n="lb"/>
者言不盡意也冷齋夜話云有句含蓄者如勲業頻看<pc n="lb"/>
鏡行藏獨倚樓有意含蓄者如天街夜色凉如水臥看<pc n="lb"/>
牽牛織女星有句意含蓄者如明年此㑹知誰健醉把<pc n="lb"/>
茱茰仔細看<hi>詩憲</hi>
                    <pc n="lb"/>
                    <pb n="17a"/>
<pc n="　"/>
                    <pc n="　"/>因襲<pc n="　"/>轉易<pc n="lb"/>
因襲者因前人之語也以陳為新以拙為巧非有過人<pc n="lb"/>
之才則未免以蹈襲為媿魏道輔云詩惡蹈襲古人亦<pc n="lb"/>
有蹈襲而愈工若出於已者盖思之精則造語愈深也<pc n="lb"/>
轉易者因襲之變也前者既有是語矣吾因而易之雖<pc n="lb"/>
語相反皆不失為佳<hi>詩憲</hi>
                    <pc n="lb"/>
水田飛白鷺夏木囀黄鸝李嘉祐詩也王摩詰衍之為<pc n="lb"/>
七言曰漠漠水田飛白鷺陰陰夏木囀黄鸝而興益逺<pc n="lb"/>
                    <pb n="17b"/>
九天閶闔開宮殿萬國衣冠拜冕旒王摩詰詩也杜子<pc n="lb"/>
美刪之為五言曰閶闔開黄道衣冠拜紫宸而語益<pc n="lb"/>
工近觀山谷黔南十絶七篇用樂天花下對酒渭川舊<pc n="lb"/>
居東城尋春西樓委順竹牕等詩餘三篇用其詩畧㸃<pc n="lb"/>
化而已樂天云相去六千里地絶天邈然十書九不到<pc n="lb"/>
何用開憂顔山谷則云相望六千里天地隔江山十書<pc n="lb"/>
九不到何用一開顔樂天云霜降水反壑風落木歸山<pc n="lb"/>
苒苒歲將宴物皆復本原山谷云霜降水反壑風落木<pc n="lb"/>
                    <pb n="18a"/>
歸山苒苒歲華晩昆蟲皆閉闗樂天云渴人多夢飲飢<pc n="lb"/>
人多夢飡春來夢何處合眼到東川山谷云病人多夢<pc n="lb"/>
醫囚人多夢赦如何春來夢合眼見鄉社葉少蘊云詩<pc n="lb"/>
人㸃化前作正如李光弼將郭子儀之軍重經號令精<pc n="lb"/>
彩數倍今觀三公所作此語殆誠然也<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>奪胎<pc n="　"/>換骨<pc n="lb"/>
奪胎者因人之意觸類而長之雖不盡為因襲又能不<pc n="lb"/>
至於轉易蓋亦大同而小異耳冷齋夜話云規模其意<pc n="lb"/>
                    <pb n="18b"/>
而形容之謂之奪胎換骨者意同而語異也冷齋云不<pc n="lb"/>
易其意而造其語謂之換骨朱臯逢年云今人皆拆洗<pc n="lb"/>
詩耳何奪胎換骨之有<hi>詩憲</hi>
                    <pc n="lb"/>
冷齋夜話如鄭谷十日菊曰自縁今日人心别未必秋<pc n="lb"/>
香一夜衰此意甚佳而病在氣不長曾子固曰詩當使<pc n="lb"/>
人一覽語盡而意有餘荆公菊詩云千花百卉凋零後<pc n="lb"/>
始見閒人把一枝東坡云休休明日黄華蝶也愁又如<pc n="lb"/>
太白詩鳥飛不盡暮天碧又青天盡處没孤鴻然其病<pc n="lb"/>
                    <pb n="19a"/>
如前所論山谷詩云不知眼界濶多少白鳥去盡青天<pc n="lb"/>
囘此皆換骨法也顧况詩一别二十年人堪幾囘别荆<pc n="lb"/>
公云一日君家把酒盃六年波浪與塵埃不知烏石岡<pc n="lb"/>
頭路到老相尋得幾囘樂天詩曰臨風杪秋樹對酒長<pc n="lb"/>
年人醉貌如霜葉雖紅不是春東坡云兒童誤喜朱顔<pc n="lb"/>
在一笑那知是酒紅此皆奪胎之法也<hi>古今詩話</hi>
                    <pc n="lb"/>
詩有換骨法謂用古人意而㸃化之使加工也李白詩<pc n="lb"/>
云白髮三千丈縁愁似箇長荆公㸃化之則云繰成白<pc n="lb"/>
                    <pb n="19b"/>
髮三千丈劉禹錫云遥望洞庭湖面水白銀盤裏一青<pc n="lb"/>
螺山谷㸃化之云可惜不當湖水面銀山堆裏看青山<pc n="lb"/>
孔稚圭白苧歌云山虛鐘響徹山谷㸃化之云山空響<pc n="lb"/>
筦絃盧仝詩云草石是親情山谷㸃化之云小山作友<pc n="lb"/>
朋香草當姬妾學詩者不可不知此<hi>韻語陽秋</hi>
                    <pc n="lb"/>
<pc n="　"/>
                    <pc n="　"/>寫物<pc n="lb"/>
詩人有寫物之工桑之未落其葉沃若他木則不足以<pc n="lb"/>
當此林逋梅花詩云踈影横斜水清淺暗香浮動月黄<pc n="lb"/>
                    <pb n="20a"/>
昏决非桃李詩皮日休白蓮花詩無情有恨何人見月<pc n="lb"/>
曉風清欲堕時决非紅蓮詩此乃寫物之工若石曼卿<pc n="lb"/>
紅梅詩認桃無緑葉辨杏有青枝此至陋語盖村中學<pc n="lb"/>
䆒體也<hi>古今詩話</hi>
                    <pc n="lb"/>
詠物不待明說盡只彷彿形容便見妙處如魯直酴醿<pc n="lb"/>
詩云露濕何郎試湯餅日烘荀令炷爐香東坡詩云作<pc n="lb"/>
詩必此詩定知非詩人此或一道也魯直詠物曲盡其<pc n="lb"/>
理如猩猩筆詩平生幾兩屐身後五車書其必此詩哉<pc n="lb"/>
                    <pb n="20b"/>
<hi>童䝉訓</hi>
                    <pc n="lb"/>
詩禁體物語此學者例能言之也歐陽文忠公守汝陰<pc n="lb"/>
與客賦雪於聚星堂舉此令往往皆閣筆不能下然亦<pc n="lb"/>
有定法若能者則出入縱横何可拘礙鄭谷亂飄僧舍<pc n="lb"/>
茶煙濕密洒歌樓酒力㣲非不去體物語而氣格如此<pc n="lb"/>
卑<hi>石林詩話</hi>
                    <pc n="lb"/>
詩語固忌用巧太過然縁情體物自有天然之妙雖巧<pc n="lb"/>
而不見刻削之痕老杜細雨魚兒出㣲風燕子斜此十<pc n="lb"/>
                    <pb n="21a"/>
字殆無一字虛設雨細著水面為漚魚常上浮而淰若<pc n="lb"/>
大雨則伏而不出矣燕體輕弱風猛則不能勝惟㣲風<pc n="lb"/>
乃受以為勢故又有輕燕受風斜之語至穿花蛺蝶深深<pc n="lb"/>
見㸃水蜻蜓欵欵飛深深字若無穿花字欵欵字若無<pc n="lb"/>
㸃水字皆無以見其精㣲如此然讀之渾然全似未嘗<pc n="lb"/>
用力此所以不礙其氣格超勝使晚唐諸子為之便當<pc n="lb"/>
入魚躍練江抛玉尺鶯穿絲柳織金梭體矣<hi>石林詩話</hi>
                    <pc n="lb"/>
余頃年遊蔣山夜上寳公塔時天已昏黑而月猶朱出<pc n="lb"/>
                    <pb n="21b"/>
前臨大江下視佛屋崢嶸時聞風鈴鏗然有聲忽記杜<pc n="lb"/>
少陵詩夜深殿突兀風動金琅璫恍然如已語也又嘗<pc n="lb"/>
獨行山谷間古木夾道交陰唯聞子規相應木問乃知<pc n="lb"/>
兩邊山朩合終日子規啼之為佳句也又<hi>闕</hi>中瀕溪與<pc n="lb"/>
客納凉時夕陽在山蟬聲滿樹觀二人洗馬於溪中曰<pc n="lb"/>
此少陵所謂晩凉看洗馬森木亂鳴蟬者也此詩平日<pc n="lb"/>
誦之不見其工唯當所見處乃始知其為妙作詩止欲<pc n="lb"/>
寫所見耳不必過為奇嶮也<hi>周小隱詩話</hi>
                    <pc n="lb"/>
                    <pb n="22a"/>
梅聖俞云作詩要須狀難寫之景於目前含不盡之意<pc n="lb"/>
於言外真名言也觀其送蘇祠部通判洪州詩云沙鳥<pc n="lb"/>
看來没雲山愛後移送張子野赴鄭州云秋雨生陂水<pc n="lb"/>
高風落廟梧之類狀難寫之景也送馬殿丞赴密州云<pc n="lb"/>
危㠶淮上去古木海邉秋和陳秘校云江水幾經歲鑑<pc n="lb"/>
中無壯顔之類含不盡之意也<hi>韻語陽秋</hi>
                    <pc n="lb"/>
六一居士曰聖俞嘗語予詩家雖率意而造語亦難若<pc n="lb"/>
意新語工得前人所未道者斯為善也賈島云竹籠拾<pc n="lb"/>
                    <pb n="22b"/>
山果瓦缾擔石泉姚合云馬隨山鹿放鷄逐野禽棲等<pc n="lb"/>
是山邑荒僻官况蕭條不如縣古槐根出官清馬骨高<pc n="lb"/>
為工也予曰語之工者固如是狀難寫之景含不盡之<pc n="lb"/>
意何詩為然聖俞曰作者得於心覽者㑹於意殆難指<pc n="lb"/>
陳以言也雖然亦可略道其彷彿若嚴維柳塘春水漫<pc n="lb"/>
花塢夕陽遲則天容時態融和駘蕩豈不如在目前乎<pc n="lb"/>
又若温庭筠鷄聲茅店月人跡板橋霜賈島恠禽啼曠<pc n="lb"/>
野落日恐行人則道路辛苦羇愁旅况豈不見于言外乎<pc n="lb"/>
                    <pb n="23a"/>
<hi>古今總類詩話</hi>
                    <pc n="lb"/>
<pc n="　"/>
                    <pc n="　"/>說情<pc n="　"/>說事<pc n="lb"/>
載馳詩反覆說盡情意學者宜考蒹葭詩說得事理明<pc n="lb"/>
白尤宜致思也<hi>童䝉訓</hi>
                    <pc n="lb"/>
<pc n="　"/>
                    <pc n="　"/>紀事<pc n="lb"/>
大雅緜九章初頌太王遷豳建都邑營宮室而巳其卒<pc n="lb"/>
章乃曰虞芮質厥成文王蹶厥生予曰有疏附予曰有<pc n="lb"/>
先後予曰有奔走予曰有禦侮事不接文不屬如連山<pc n="lb"/>
                    <pb n="23b"/>
斷嶺雖相去絶逺而氣象聫絡觀者知其脉理之通也<pc n="lb"/>
盖附離不以鑿枘此最為文之高致老杜䧟賊時詩有<pc n="lb"/>
曰少陵野老呑聲哭春日潛行曲江曲江頭宮殿鎻千<pc n="lb"/>
門細柳新蒲為誰緑憶昔霓旌下南苑苑中萬物生顔<pc n="lb"/>
色昭陽殿裏第一人同輦隨君侍君側輦前才人帶弓<pc n="lb"/>
箭白馬嚼齧黄金勒翻身向天仰射雲一箭正陸雙飛<pc n="lb"/>
翼明眸皓齒今何在血汚遊魂歸不得清渭東流劒閣<pc n="lb"/>
深去住彼此無消息人生有情涙沾臆江水江花豈終<pc n="lb"/>
                    <pb n="24a"/>
極黄昏胡騎塵滿城欲往城南望城北予愛其詞氣如<pc n="lb"/>
百金戰馬注坡驀澗如履平地得詩人之遺法如白樂<pc n="lb"/>
天詩詞甚工然拙於紀事寸步不違猶恐失之此所以<pc n="lb"/>
望老杜藩垣而不及也<hi>古今詩話</hi>
                    <pc n="lb"/>
詩人詠歌文武征伐之事其於克密曰無矢我陵我陵<pc n="lb"/>
我阿無飲我泉我泉我池其於克崇曰臨衝閑閑崇墉<pc n="lb"/>
言言執訊連連攸䤋安安是類是禡是致是附四方以<pc n="lb"/>
無侮其於克商曰維師尚父時維鷹揚諒彼武王肆伐<pc n="lb"/>
                    <pb n="24b"/>
大商㑹朝清明形容征伐之盛極於此矣韓退之作元<pc n="lb"/>
和聖德詩言劉闢之死曰婉婉弱子赤立傴僂牽頭曵<pc n="lb"/>
足先斷腰膂次及其徒體骸撑拄末乃取闢駭汗如雨<pc n="lb"/>
揮刀紛紜爭切膾脯此李斯頌秦所不忍言而退之自<pc n="lb"/>
謂無愧於雅頌何其陋也<hi>古今總類詩話</hi>
                    <pc n="lb"/>
<pc n="　"/>
                    <pc n="　"/>長篇<pc n="lb"/>
山谷謂秦少游云凢始學詩須要每作一篇先立大意<pc n="lb"/>
若長篇須曲折三致意焉乃為成章耳<hi>詩文發源</hi>
                    <pc n="lb"/>
                    <pb n="25a"/>
<pc n="　"/>
                    <pc n="　"/>作詩臨了要出場<pc n="lb"/>
山谷云作詩如作雜劇初時布置臨了須打一諢了方<pc n="lb"/>
是出場<hi>同上</hi>
                    <pc n="lb"/>
<pc n="　"/>
                    <pc n="　"/>選詩<pc n="lb"/>
古人文章一句是一句句句皆可作題目如尚書可見<pc n="lb"/>
後人文章累千百言不能就一句事理只如選詩亦有<pc n="lb"/>
高古氣味自唐以下無復此意此不可不知也<hi>童䝉訓</hi>
                    <pc n="lb"/>
選詩駢句甚多如宣尼悲獲麟西狩涕孔丘千憂集日<pc n="lb"/>
                    <pb n="25b"/>
夜萬感盈朝昏萬古陳往還百代勞起伏多士成文集<pc n="lb"/>
羣賢濟洪績之類恐不足為後人法也<hi>韻語陽秋</hi>
                    <pc n="lb"/>
讀古詩十九首及曹子建詩如明月入高樓流光正徘<pc n="lb"/>
徊之類皆致思深逺言有盡而意無窮學者當以此詩<pc n="lb"/>
常自涵養自然下筆高妙<hi>童蒙訓</hi>
                    <pc n="lb"/>
<pc n="　"/>
                    <pc n="　"/>四言<pc n="lb"/>
自曹氏父子王仲宣陸士衡後惟陶公最髙停雲榮朩<pc n="lb"/>
等篇殆突過建安矣<hi>後村詩話</hi>
                    <pc n="lb"/>
                    <pb n="26a"/>
<pc n="　"/>
                    <pc n="　"/>集句<pc n="lb"/>
集句自國初有之未盛也至石曼卿人物開敏以文為<pc n="lb"/>
戯然後大著至元豐間王文公益工於此人言自公起<pc n="lb"/>
非也<hi>古今詩話</hi>
                    <pc n="lb"/>
<pc n="　"/>
                    <pc n="　"/>詩才有高下<pc n="lb"/>
東坡云司空表聖自論其詩以為得味於味外緑柳連<pc n="lb"/>
村暗黄花入麥稀此句最善又云碁聲花院靜幡影石<pc n="lb"/>
壇高吾嘗遊五老峰入白鶴觀松陰滿庭不見一人惟<pc n="lb"/>
                    <pb n="26b"/>
聞碁聲然後知此句之工也但恨其寒儉有僧態若杜<pc n="lb"/>
子美云暗飛螢自照水宿鳥相呼四更山吐月殘夜水<pc n="lb"/>
明樓則才力富贍其去表聖之流逺矣又曰鄭谷詩云<pc n="lb"/>
江上晩來堪畫處漁人披得一蓑歸此村學中詩也柳<pc n="lb"/>
子厚云千山鳥飛絶萬逕人蹤滅孤舟蓑笠翁獨釣寒<pc n="lb"/>
江雪信有格也哉<hi>同上</hi>
                    <pc n="lb"/>
王荆公云梨花一枝春帶雨桃花亂落如紅雨珠簾暮<pc n="lb"/>
捲西山雨皆警句也終不若院落深沉杏花雨為其言<pc n="lb"/>
                    <pb n="27a"/>
盡而意有餘也<hi>同上</hi>
                    <pc n="lb"/>
劉夢得言茱茰二字更三詩人道之而有工否杜公云<pc n="lb"/>
更把茱茰仔細看王右丞云遍插茱茰少一人朱放云<pc n="lb"/>
學他年少插茱茰杜句為優逮東坡有酒闌何必看茱<pc n="lb"/>
茰之句則又高出工部一等<hi>蒲氏漫齋録</hi>
                    <pc n="lb"/>
晏元獻喜評詩嘗曰老覺腰金重慵便枕玉凉未是富<pc n="lb"/>
貴語不如笙歌歸院落燈火下樓臺此善言富貴者也<pc n="lb"/>
人皆以為知言公雖起自田里而文章冨貴出乎天然<pc n="lb"/>
                    <pb n="27b"/>
嘗覽李慶富貴曲云軸裝曲譜金書字樹記花名玉篆<pc n="lb"/>
牌公曰此乃乞兒相未嘗諳富貴者故公每吟詠富貴<pc n="lb"/>
不言金玉錦繡而惟說其氣象若曰樓臺側畔楊花過<pc n="lb"/>
簾幕中間燕子飛又云梨花院落溶溶月柳絮池塘淡<pc n="lb"/>
淡風故公以此句語人曰窮兒家有此景致也無<hi>同上</hi>
                    <pc n="lb"/>
<pc n="　"/>
                    <pc n="　"/>詩要収歛<pc n="lb"/>
東坡荅李廌書云惠示古賦近詩詞氣卓越意趣不凡<pc n="lb"/>
甚可喜也但㣲傷冗後當稍収歛之今未可也足下之<pc n="lb"/>
                    <pb n="28a"/>
文正如川之方增極其所至霜降水落自見涯涘然不<pc n="lb"/>
可不知也<pc n="lb"/>
<pc n="　"/>
                    <pc n="　"/>詩體之變<pc n="lb"/>
詩自河梁之後詩之變至唐而止元和之詩極盛詩有<pc n="lb"/>
盛唐中唐晩唐五代陋矣<pc n="lb"/>
<pc n="　"/>
                    <pc n="　"/>評前賢詩<pc n="lb"/>
陶淵明詩所不可及者冲淡深粹出於自然惟嘗用力<pc n="lb"/>
學然後知淵明詩非著力之所能成<hi>龜山詩話</hi>
                    <pc n="lb"/>
                    <pb n="28b"/>
陶潛謝朓詩皆平淡有思致非後來詩人怵心劌目雕<pc n="lb"/>
琢者所為也老杜云陶謝不枝梧風騷共推激紫燕自<pc n="lb"/>
超詣翠駮誰剪剔是也大抵欲造平澹當自組麗中來<pc n="lb"/>
落其紛華然後可造平淡之境如此則陶謝不足進矣<pc n="lb"/>
今之人多作拙易詩而自以為平淡識者未嘗不絶倒<pc n="lb"/>
也梅聖俞和晏相詩云因令適性情稍欲到平淡苦詞<pc n="lb"/>
未圓熟刺口劇菱芡言到平淡處甚難也所以贈杜挺<pc n="lb"/>
之詩有作詩無古今欲造平淡難之句李白云清水出<pc n="lb"/>
                    <pb n="29a"/>
芙蓉天然去雕飾平淡而到天然處則善矣<hi>韻語陽秋</hi>
                    <pc n="lb"/>
謝康樂一字百煉乃出至𤣥暉尤麗密<hi>劉後村序江西詩派</hi>
                    <pc n="lb"/>
韋蘇州詩律深妙流出肺腑非盡學力世言其掃地焚香<pc n="lb"/>
而坐如昔事武皇帝無頼恃恩私詩一篇不應為人老<pc n="lb"/>
少頓異可見前賢寓意耳<hi>後村詩話</hi>
                    <pc n="lb"/>
古今論詩多矣吾獨愛湯惠休稱謝靈運為初日芙蓉<pc n="lb"/>
沈約稱王筠為彈丸脫手兩語最當人意初日芙蓉非<pc n="lb"/>
人力所能為精彩華妙之意自然見於造化之外靈運<pc n="lb"/>
                    <pb n="29b"/>
諸詩可以當此者亦無幾彈丸脫手雖是輸寫便利動<pc n="lb"/>
無留礙然其精圓快速發之在手筠亦未能盡也然作<pc n="lb"/>
詩審到此地豈復更有餘事韓退之贈張籍云君詩多<pc n="lb"/>
態度藹藹春空雲司空圖記戴叔倫語云詩人之詞如<pc n="lb"/>
藍田日暖玉生煙亦是形似之微妙者但學者不能味<pc n="lb"/>
其言耳<hi>石林詩話</hi>
                    <pc n="lb"/>
李太白詩如曉月出天山蒼茫雲海間長風一萬里吹<pc n="lb"/>
度玉門闗及沙墩至梁苑二十五長亭大舶夾雙櫓中<pc n="lb"/>
                    <pb n="30a"/>
流鵝鸛鳴之類皆氣盖一世學者能熟味之自不褊淺<pc n="lb"/>
<hi>童䝉訓</hi>
                    <pc n="lb"/>
余評李白詩如黄帝張樂於洞庭之野無首無尾不主<pc n="lb"/>
故常非墨工槧人所可擬議吾友黄介讀李杜優劣論<pc n="lb"/>
曰論文正不當如此余以為知言<hi>山谷</hi>
                    <pc n="lb"/>
世言荆公四家詩後李白以其十首九首說婦人恐非<pc n="lb"/>
荆公之言白詩樂府外及婦人者實少言酒固多比之<pc n="lb"/>
淵明輩亦未為過此乃讀白詩之不熟者妄立此論耳<pc n="lb"/>
                    <pb n="30b"/>
四家詩未必有次第使誠不喜白當自有故盖白識度<pc n="lb"/>
甚淺觀其詩中如中宵出飲三百盃明朝歸揖二千石<pc n="lb"/>
揄揚九重萬乘主謔浪赤墀金鎻賢王公大人借顔色<pc n="lb"/>
金章紫綬來相趨一别蹉跎朝市間青雲之交不可攀<pc n="lb"/>
歸來入咸陽談笑皆王公高冠佩雄劍長揖韓荆州之<pc n="lb"/>
類淺陋有索客之風集中此等語最多但以其詞豪俊<pc n="lb"/>
動人故不深考耳又如以布衣得翰林供奉此何足道<pc n="lb"/>
遂云當時笑我微賤者卻來請謁為交懽宜其終身坎<pc n="lb"/>
                    <pb n="31a"/>
壈<hi>老學菴記</hi>
                    <pc n="lb"/>
東坡云蘇李之天成曹劉之自得陶謝之超邁盖亦至<pc n="lb"/>
矣而杜子美李太白以英偉絶世之姿凌跨百家古之<pc n="lb"/>
詩人盡廢然魏晋以來高風絶塵亦少衰矣李杜之後<pc n="lb"/>
詩人繼出雖間有逺韻而才不逮意獨韋應物柳子厚<pc n="lb"/>
發纖穠於簡古寄至味於淡泊非餘子所及也唐末司<pc n="lb"/>
空圖崎嶇兵亂之間而詩文高雅猶有承平之遺風其<pc n="lb"/>
論詩曰梅止於酸鹽止於鹹飲食不可無塩梅而其美<pc n="lb"/>
                    <pb n="31b"/>
常在於酸鹹之外蓋自列其詩之有得於文字之表者<pc n="lb"/>
二十有四韻恨當時不識其妙予三復其言而悲之<hi>古今</hi>
                    <pc n="lb"/>
<hi>詩話</hi>
                    <pc n="lb"/>
予讀杜詩云江漢思歸客乾坤一腐儒功業頻看鏡行<pc n="lb"/>
藏獨倚樓歎其含蓄如此及夫虎氣必騰上龍身寧乆<pc n="lb"/>
藏蛟龍得雲雨鵰鶚在秋天則又駭其奮迅也草深迷<pc n="lb"/>
市井地僻懶衣裳經心石鏡月到面雪山風愛其清曠<pc n="lb"/>
如此及云退朝花底散歸院柳邉迷君隨丞相後我往<pc n="lb"/>
                    <pb n="32a"/>
日華東則又恠其華艷也乆客得無淚故妻難及晨囊<pc n="lb"/>
空恐羞澁留得一錢看則又嗟其窮愁也如此及云香<pc n="lb"/>
霧雲鬟濕清輝玉臂寒笑時花近眼舞罷錦纒頭則又<pc n="lb"/>
疑其侈麗也至讀讖歸龍鳳質威定虎狼都風塵三尺<pc n="lb"/>
劒社稷一戎衣則又見其發揚而蹈厲矣五聖聫龍衮<pc n="lb"/>
千官列雁行聖圖天廣大宗祀日光輝則又得其雄深<pc n="lb"/>
而雅健矣許身一何愚自比稷與契雖乏諫諍姿恐君<pc n="lb"/>
有遺失則又知其許國而愛君也對食不能飡我心殊<pc n="lb"/>
                    <pb n="32b"/>
未諧人生無家别何以為烝黎則又知其傷時而愛民<pc n="lb"/>
也不聞夏殷衰中自誅褒妲煌煌太宗業樹立甚宏達<pc n="lb"/>
斯則隱惡揚善而春秋之意耶廵非瑶水逺迹是雕墻<pc n="lb"/>
後天王守太白竚立更搔首斯則憂深思逺而詩人之<pc n="lb"/>
㫖耶至於上有蔚藍天乘光抱瓊臺風㠶倚翠臺暮把<pc n="lb"/>
東皇衣乃神仙之致耶惟有摩尼珠可照濁水源欲問<pc n="lb"/>
第一意囘向心地初乃佛乘之意耶嗚呼有能窺其一<pc n="lb"/>
二者便可名家况深造而具體者乎此予所以稚齒服<pc n="lb"/>
                    <pb n="33a"/>
膺華顛未至也<hi>珊瑚鈎詩話</hi>
                    <pc n="lb"/>
范元實云老杜詩凡一篇皆工拙相半古人文章類如<pc n="lb"/>
此皆拙固無取使其皆工則峭急而無古氣如李賀之<pc n="lb"/>
流是也然後世學者當先學其工者精神氣骨皆在於<pc n="lb"/>
此如望嶽詩云齊魯青朱了洞庭云吳楚東南拆乾坤<pc n="lb"/>
日夜浮語既高妙有力而言東嶽與洞庭之大無過於<pc n="lb"/>
此後來文士極力道之終有限量益知其不可及望嶽<pc n="lb"/>
第二句如此故先云岱宗夫如何洞庭先如此故後云<pc n="lb"/>
                    <pb n="33b"/>
親朋無一字老病有孤舟使洞庭詩無前兩句而皆如<pc n="lb"/>
後兩句語雖健終不工望嶽詩無第二句而云岱宗夫<pc n="lb"/>
如何雖曰亂道可也今人學詩先得老杜平漫處乃隣<pc n="lb"/>
女之效顰者耳<hi>古今詩話</hi>
                    <pc n="lb"/>
老杜風吹客衣日杲杲樹攪離思花㝠㝠此最着意深<pc n="lb"/>
逺<hi>詩文發源</hi>
                    <pc n="lb"/>
叙事如老杜送表姪王評事詩云我之曾祖姑爾之高<pc n="lb"/>
祖母從頭如此叙說都無遺其後忽云秦王時在坐真<pc n="lb"/>
                    <pb n="34a"/>
氣驚戸牖再論其事他人不敢更如此道也<hi>詩文發源潘邠老云</hi>
                    <pc n="lb"/>
歐陽詩話云陳舍人從易偶収得杜集舊本文多脫誤<pc n="lb"/>
至送蔡都尉詩云身輕一鳥其下脫一字陳公因與數<pc n="lb"/>
客用一字補之或云疾或云落或云起或云下莫能定<pc n="lb"/>
其後得一善本乃是身輕一鳥過陳公嘆服以為雖一<pc n="lb"/>
字諸君亦不能到也<hi>童䝉訓</hi>
                    <pc n="lb"/>
子美到䕫州後詩退之自潮州還朝後文皆不煩繩削<pc n="lb"/>
而自合<hi>詩文發源</hi>
                    <pc n="lb"/>
                    <pb n="34b"/>
秦少游言人才各有分限杜子美詩冠古今而無韻者<pc n="lb"/>
殆不可讀曾子固以文名天下而有韻輙不工此未易<pc n="lb"/>
以理推也<hi>同上</hi>
                    <pc n="lb"/>
范蜀公云武侯廟栢今十丈而杜工部云黛色參天二<pc n="lb"/>
千尺古之詩人好夸大其事大率如此而沈存中又云<pc n="lb"/>
霜皮溜雨四十圍黛色參天二千尺若四十圍而長二<pc n="lb"/>
千尺毋乃太細長乎余以為論詩正不當爾<hi>詩文發源</hi>
                    <pc n="lb"/>
東坡云韓退之常自謂不逮子美至送李愿歸盤谷序<pc n="lb"/>
                    <pb n="35a"/>
一篇獨不減子美<hi>同上</hi>
                    <pc n="lb"/>
柳子厚古律詩精妙韓不及<hi>後山詩話</hi>
                    <pc n="lb"/>
東坡云子厚詩在陶淵明下韋蘇州上退之豪放奇險<pc n="lb"/>
則過之而温麗靖深不及也又曰外枯中膏似淡實美<pc n="lb"/>
淵明子厚之流是也<hi>古今詩話</hi>
                    <pc n="lb"/>
白樂天賦性曠遠其詩曰無事日月長不羈天地闊此<pc n="lb"/>
曠達者之詞也孟東野賦性褊狹其詩曰出門即有礙<pc n="lb"/>
誰謂天地寛此褊狹者之詞也<hi>青箱雜記</hi>
                    <pc n="lb"/>
                    <pb n="35b"/>
在一人家見白公詩草數紙㸃竄塗抹及其成篇殆與<pc n="lb"/>
初作不侔也<hi>詩文發源</hi>
                    <pc n="lb"/>
歐公云聖俞子美齊名一時而二家詩體特異子美筆<pc n="lb"/>
力豪儁以超邁横絶為奇聖俞覃思精微以深遠閒淡<pc n="lb"/>
為意各極其長雖善論者不能優劣也予嘗於水谷夜<pc n="lb"/>
行詩畧道其一二云子美氣尤雄萬竅號一噫有時肆<pc n="lb"/>
顛狂醉墨灑滂沛譬如千里馬已發不可殺盈前盡珠<pc n="lb"/>
璣一一難揀汰梅翁事清切石齒潄寒瀬作詩三十年<pc n="lb"/>
                    <pb n="36a"/>
視我猶後輩文詞愈精新心意雖老大有如妖韶女老<pc n="lb"/>
自有餘態近詩尤古硬咀嚼苦難嘬又如食橄欖真味失<pc n="lb"/>
愈在蘇豪一氣轢舉世徒驚駭梅窮獨我知古貨今難<pc n="lb"/>
賣語雖非工謂粗得其彷彿然不能優劣之也<hi>古今詩話</hi>
                    <pc n="lb"/>
歐公嘗謂聖俞曰世謂詩人多窮非詩能窮人殆窮而<pc n="lb"/>
後工聖俞以為知言李希聲語余曰孟郊詩正如鼂錯<pc n="lb"/>
為人不得為不佳傷峭直耳<hi>詩文發源</hi>
                    <pc n="lb"/>
張文潛云唐晩年詩人類多窮士如孟東野賈浪仙之<pc n="lb"/>
                    <pb n="36b"/>
徒皆以刻琢窮苦之言為工或謂郊島孰貧曰島為甚<pc n="lb"/>
以其言知之郊曰種稻耕白水負薪斫青山島曰市中<pc n="lb"/>
有樵山客舍寒無煙井底有甘泉釜中常苦乾孟氏薪<pc n="lb"/>
米自足而島家俱無以是知之耳然及其至也清絶高<pc n="lb"/>
遠殆非常人可到唐之季詩稱兩人為最<hi>古今詩話</hi>
                    <pc n="lb"/>
東坡詩不可摘指輕議其浮辭如長江大河飄沙巻沫<pc n="lb"/>
枯槎束薪蘭舟繡鷁皆隨流矣珍泉幽澗澄潭靈沼可<pc n="lb"/>
愛可喜無一㸃塵滓只是不似江河讀者幸以此意求<pc n="lb"/>
                    <pb n="37a"/>
之<hi>許彦周詩話</hi>
                    <pc n="lb"/>
山谷見東坡和淵明飲酒詩讀至前山正可数後騎且<pc n="lb"/>
勿驅云此老未死在又云東坡揚州和飲酒詩只是如<pc n="lb"/>
已作至於惠州和歸田園六首乃與淵明無異<hi>詩文發源</hi>
                    <pc n="lb"/>
東坡稱鮮于子駿所作九誦以為有屈宋之風至八詠<pc n="lb"/>
自謂欲作不及<hi>古今詩話</hi>
                    <pc n="lb"/>
名賢詩話云黄魯直自黔南歸詩變前體且云須要唐<pc n="lb"/>
律中作活計乃可言詩以少陵淵蓄雲萃變態百出雖<pc n="lb"/>
                    <pb n="37b"/>
數十百韻格律益嚴盖操制詩家法度如此予觀魯直<pc n="lb"/>
如吳餘干廖明略白露亭燕集詩江靜明光燭山空響<pc n="lb"/>
管絃風生學士麈雲繞令君筵百粤餘生聚三吳喜接<pc n="lb"/>
連庖霜刀落鱠執玉酒明船葉縣飛來舄壺公謫處天<pc n="lb"/>
談多時屢謔舞短更成妍而我孤登覽觀詩未䆒宣老<pc n="lb"/>
夫㸔鏡罷衰白敢爭先直可拍肩把袂矣<hi>古今詩話</hi>
                    <pc n="lb"/>
陳去非謂予曰秦少游詩如刻就楮葉陳無已詩如養<pc n="lb"/>
成内丹又曰凡詩人古有柳子厚今有陳無巳而已又<pc n="lb"/>
                    <pb n="38a"/>
曰崔顥能詩或問作詩之要曰但多讀而勿使斯為善<pc n="lb"/>
<hi>泊宅編</hi>
                    <pc n="lb"/>
山谷作詩古律自成一家雖隻字半句不輕出遂為本<pc n="lb"/>
朝詩家祖其内集詩尤善<pc n="lb"/>
後山地位去豫章不逺後山文師南豐詩師山谷故後<pc n="lb"/>
山詩文高妙一世<hi>劉後村序江西詩派</hi>
                    <pc n="lb"/>
國初詩人如潘閬魏野規規晩唐格調楊劉專為崑體<pc n="lb"/>
<pc n="　"/>
                    <pc n="　"/>作賦<pc n="lb"/>
                    <pb n="38b"/>
山谷云作賦須要以宋玉賈誼相如子雲為師略依倣<pc n="lb"/>
其步驟乃有古風<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="39a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>修辭鑑衡巻一<pc n="lb"/>
<pb n="39b"/>
                </p>
<p>
</p>
  </div>
<div>
<head>修辭鑑衡巻二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>修辭鑑衡巻二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>王構<pc n="　"/>編<pc n="lb"/>
<pc n="　"/>文<pc n="lb"/>
余近作示客云刺美風化緩而不廹謂之風采摭事物<pc n="lb"/>
摛華布體謂之賦推明政治正言得失謂之雅形容盛<pc n="lb"/>
德揚厲休功謂之頌幽憂憤悱寓之比興謂之騷感觸<pc n="lb"/>
事物託於文章謂之辭程事較功考實定名謂之銘援<pc n="lb"/>
                    <pb n="1a"/>
古刺今箴戒得失謂之箴紆徐抑揚永言謂之歌非皷<pc n="lb"/>
非鐘徒歌謂之謡步驟馳騁斐然成章謂之行品秩先<pc n="lb"/>
後序而推之謂之引聲音雜比高下長短謂之曲吁嗟<pc n="lb"/>
慨歌悲憂深思謂之吟吟詠情性合而言志謂之詩蘇<pc n="lb"/>
李而上高簡古澹謂之古沈宋而下法律精切謂之律<pc n="lb"/>
此詩之衆體也帝王之言出法度以制人者謂之制絲<pc n="lb"/>
綸之語若日月之垂照者謂之詔制與詔同詔亦制也<pc n="lb"/>
道其常而作彛憲者謂之典陳其謀而成嘉猷者謂之<pc n="lb"/>
                    <pb n="1b"/>
謨順其理而廸之者謂之訓屬其人而告之者謂之誥<pc n="lb"/>
即師衆而申之者謂之誓因官使而命之者謂之命出於<pc n="lb"/>
上者謂之敎行之下者謂之令持而戒之者勅也言而<pc n="lb"/>
諭之者宣也諮而揚之者贊也登而崇之者冊也言其<pc n="lb"/>
倫而析之者論也度其宜而揆之者議也别嫌疑而明<pc n="lb"/>
之者辯也正是非而著之者說也記者記其事也紀者<pc n="lb"/>
紀其實也書者纘而述焉者也䇿者條而對焉者也傳<pc n="lb"/>
者傳而信者也序者緒而陳者也碑者披列事功而載<pc n="lb"/>
                    <pb n="2a"/>
之金石也碣者揭示操行而立之墓隧也誄者累其素<pc n="lb"/>
履而質之鬼神也誌者識其行藏而謹其終始也檄者<pc n="lb"/>
激發人心而諭之禍福也移者自近移遠使之周知也<pc n="lb"/>
表者布人子之心致君父之前也牋者修儲后之問伸<pc n="lb"/>
宮閫之儀也簡者質言之而略也啓者文言之而詳也<pc n="lb"/>
狀者言之公上也牒者用之官府也㨗書不緘插羽而<pc n="lb"/>
傳之者露布也尺牘無封指事而陳之者劄子也青黄<pc n="lb"/>
黼黻經緯以相成者總謂之文也此文之異名客有問<pc n="lb"/>
                    <pb n="2b"/>
古今體制之不一者勞於應答乃著之篇以示焉<hi>珊瑚鈎詩</hi>
                    <pc n="lb"/>
<hi>話</hi>
                    <pc n="lb"/>
<pc n="　"/>
                    <pc n="　"/>古文有三等<pc n="lb"/>
余以古文為三等周為上七國次之漢為下周之文雅<pc n="lb"/>
七國之文壯偉其失騁漢之文華贍其失緩東漢而下<pc n="lb"/>
無取焉<hi>後山詩話</hi>
                    <pc n="lb"/>
<pc n="　"/>
                    <pc n="　"/>六經之文易曉<pc n="lb"/>
夫文傳道而明心也古聖人不得已而為之而又欲句<pc n="lb"/>
                    <pb n="3a"/>
之難通義之難曉必不然矣請以六經明之詩三百篇<pc n="lb"/>
皆儷其句皆叶其音可以播管絃薦宗廟<hi>闕</hi>
                    <pc n="lb"/>
                    <pc n="　"/>
                    <pc n="　"/>熟也<pc n="lb"/>
書者上古之書二帝三王之世之文也言古文者無出<pc n="lb"/>
乎此則曰惠廸吉從逆㓙又曰德日新萬邦惟懷志自<pc n="lb"/>
滿九族乃離在禮儒行夫子之文也則曰衣冠中動作<pc n="lb"/>
謹大遜如慢小遜如偽在樂記則曰皷無當於五聲五聲<pc n="lb"/>
不得不和水無當於五色五色不得不章春秋則全以<pc n="lb"/>
屬辭比事為教不可備引焉在易則曰乾道成男坤道<pc n="lb"/>
                    <pb n="3b"/>
成女日月運行一寒一暑夫豈句之難通義之難曉耶<pc n="lb"/>
今為文而舍六經又何法焉若第取其書所謂弔由靈<pc n="lb"/>
易所謂朋合簪者摹其語而謂之古亦文之弊<hi>小畜文集</hi>
                    <pc n="lb"/>
<pc n="　"/>
                    <pc n="　"/>論語之文<pc n="lb"/>
論語文字簡淡不厭非左氏所可及<hi>呂居仁童䝉訓</hi>
                    <pc n="lb"/>
<pc n="　"/>
                    <pc n="　"/>孟子之文<pc n="lb"/>
百里奚自鬻於秦一章最見抑揚反覆處<hi>呂氏童䝉訓</hi>
                    <pc n="lb"/>
林文節公言以釜甑爨以鐡耕乎他人書此不知幾百<pc n="lb"/>
                    <pb n="4a"/>
言也黄端冕<hi>纓</hi>云輕暖不足於體亦不減此<hi>步里客談</hi>
                    <pc n="lb"/>
孟子之文語約而意盡不為巉刻斬絶之言而其鋒不<pc n="lb"/>
可犯<hi>蘇明允上歐公書</hi>
                    <pc n="lb"/>
<pc n="　"/>
                    <pc n="　"/>毛詩之文<pc n="lb"/>
張文潛云詩三百篇雖云婦人女子小夫賤𨽻所為要<pc n="lb"/>
之非深於文章者不能作如七月在野至入我牀下於<pc n="lb"/>
七月以下皆不道破直至十月方言蟋蟀非深於文章<pc n="lb"/>
者能為之耶<hi>呂氏童䝉訓</hi>
                    <pc n="lb"/>
                    <pb n="4b"/>
<pc n="　"/>
                    <pc n="　"/>檀弓之文<pc n="lb"/>
檀弓云南宮縚之妻之姑之䘮三之字不能去其一進使<pc n="lb"/>
者而問故夫子之所以問使者使者所以答夫子一進<pc n="lb"/>
字足矣豐不餘一言約不失一辭<hi>呂氏童䝉訓</hi>
                    <pc n="lb"/>
檀弓與左氏紀太子申生事詳略不同讀左氏然後知<pc n="lb"/>
檀弓之高遠也<hi>同上</hi>
                    <pc n="lb"/>
徃年嘗請問於東坡先生作文法荅云但熟讀檀弓當<pc n="lb"/>
得之既而取讀數百遍然後知後世人作文不及古人<pc n="lb"/>
                    <pb n="5a"/>
之病<hi>山谷</hi>
                    <pc n="lb"/>
<pc n="　"/>
                    <pc n="　"/>春秋之文<pc n="lb"/>
為文必學春秋然後言語有法近世學者多以春秋為<pc n="lb"/>
深隱不可學盖不知春秋者也且聖人之言曷嘗務為<pc n="lb"/>
奇險求後世之不可曉趙啖曰春秋明白如日月簡易<pc n="lb"/>
如天地<pc n="lb"/>
<pc n="　"/>
                    <pc n="　"/>左氏之文<pc n="lb"/>
文章不分明指切而從容委曲辭不廹切而意已獨至<pc n="lb"/>
                    <pb n="5b"/>
惟左傳為然當時諸國往來之辭與當時君臣相告相<pc n="lb"/>
誚之語盖可見矣亦是當時聖人餘澤未逺涵養自别<pc n="lb"/>
故詞氣不廹如此非後世專學言語者也<hi>呂氏童䝉訓</hi>
                    <pc n="lb"/>
左氏之文語有盡而意無窮如獻子辭梗陽人一叚所<pc n="lb"/>
謂一唱三嘆有遺音者也如此等處皆是學文之本不<pc n="lb"/>
可不深思也<hi>吕氏童䝉訓</hi>
                    <pc n="lb"/>
<pc n="　"/>
                    <pc n="　"/>莊子左傳<pc n="lb"/>
讀莊子令人意思寛大敢作讀左傳使人入法度不敢<pc n="lb"/>
                    <pb n="6a"/>
容易此二書不可偏廢近讀東坡魯直文亦類此<hi>呂氏童䝉</hi>
                    <pc n="lb"/>
<hi>訓</hi>
                    <pc n="lb"/>
<pc n="　"/>
                    <pc n="　"/>列子<pc n="lb"/>
列子氣平文緩非莊子步驟所能到<hi>呂氏童䝉訓</hi>
                    <pc n="lb"/>
<pc n="　"/>
                    <pc n="　"/>孫子<pc n="lb"/>
孫子十三篇論戰守次第與山川險易長短小大之狀<pc n="lb"/>
皆曲盡其妙摧高發隱使物無遁情此尤文章妙處<pc n="lb"/>
<pc n="　"/>
                    <pc n="　"/>韓非子<pc n="lb"/>
                    <pb n="6b"/>
韓非諸書皆說盡事情<hi>呂氏童䝉訓</hi>
                    <pc n="lb"/>
<pc n="　"/>
                    <pc n="　"/>史記<pc n="lb"/>
史記其意深逺則其言愈緩其事繁碎則其言愈簡此<pc n="lb"/>
特春秋之意<hi>李方叔文集</hi>
                    <pc n="lb"/>
<pc n="　"/>
                    <pc n="　"/>兩漢之文<pc n="lb"/>
漢高祖紀詔令雄健孝文紀詔令温潤去先秦古書不<pc n="lb"/>
逺後世不能及至孝武紀詔令始事文采文亦寖衰矣<pc n="lb"/>
<hi>童䝉訓</hi>
                    <pc n="lb"/>
                    <pb n="7a"/>
西漢自王褒以下文字專事詞藻不復簡古而谷永等<pc n="lb"/>
書雜引經傳無復已見而古學逺矣此學者所宜深戒<pc n="lb"/>
<hi>童䝉訓</hi>
                    <pc n="lb"/>
班固叙事詳密有次第專學左氏如叙霍氏上官相失<pc n="lb"/>
之由正學左氏記秦穆晉惠相失處也<hi>童䝉訓</hi>
                    <pc n="lb"/>
張茂先稱左思三都賦使讀之者盡而有餘乆而更新<pc n="lb"/>
此最是作文字好處未知左思果能爾耶<hi>步里客談</hi>
                    <pc n="lb"/>
<pc n="　"/>
                    <pc n="　"/>韓文公之文<pc n="lb"/>
                    <pb n="7b"/>
韓子之文如長江大河渾浩流轉魚黿蛟龍萬怪惶惑<pc n="lb"/>
而抑遏掩蔽不使自露而人望見其淵然之光蒼然之<pc n="lb"/>
色亦自畏避不敢迫視<hi>蘓明允上歐公書</hi>
                    <pc n="lb"/>
<pc n="　"/>
                    <pc n="　"/>柳子厚之文<pc n="lb"/>
東坡在嶺外特喜子厚文朝夕不去手與陶淵明並稱<pc n="lb"/>
二友及北歸與濟明書乃痛詆子厚時令斷刑四維貞<pc n="lb"/>
符諸篇至以為小人無忌憚<hi>老學菴記</hi>
                    <pc n="lb"/>
徐敦立侍郎紹興末嘗為予言柳子厚非國語之作正<pc n="lb"/>
                    <pb n="8a"/>
由平日法國語為文章看得熟故多見其疵病<hi>老學菴記</hi>
                    <pc n="lb"/>
<pc n="　"/>
                    <pc n="　"/>歐陽公文<pc n="lb"/>
文章紆餘委曲說盡事理惟歐陽公得之<hi>童䝉訓</hi>
                    <pc n="lb"/>
歐公之文紆餘委備往復百折而條達疎暢無所間㫁<pc n="lb"/>
氣盡語極急言竭論而容與閒易無艱難勞苦之態<hi>蘇明</hi>
                    <pc n="lb"/>
<hi>允上歐公書</hi>
                    <pc n="lb"/>
歐公每為文既成必自竄易至有不留本初一字者其<pc n="lb"/>
為文章則書而傅之屋壁出入觀省之至于尺牘單簡<pc n="lb"/>
                    <pb n="8b"/>
亦必立藁其精審如此每一篇出士大夫皆傳冩諷誦<pc n="lb"/>
惟覩其渾然天成莫究斧鑿之痕也<hi>呂氏家塾記</hi>
                    <pc n="lb"/>
張子韶云歐公文粹如金玉東坡之文浩如河漢盛矣<pc n="lb"/>
哉<hi>横浦日新</hi>
                    <pc n="lb"/>
<pc n="　"/>
                    <pc n="　"/>東坡之文<pc n="lb"/>
老坡作文工於命意必超然獨立於衆人之上如趙清<pc n="lb"/>
獻碑世間稱冶郡者曰寛立朝者曰直蓋已大矣欲進<pc n="lb"/>
於二者又有說焉故曰其於治郡不專於寛時出猛政<pc n="lb"/>
                    <pb n="9a"/>
嚴而不殘其在朝廷不專於直為國愛人掩其疵病如<pc n="lb"/>
吾家蜀公堅臥不起人知其高而不稱其用則為碑銘<pc n="lb"/>
曰世皆謂公貴身賤名孰知其功侔聖人之清然後知<pc n="lb"/>
其有功於世也又曰君實之用出而時施如彼水火寧<pc n="lb"/>
除渴飢公雖不用亦相其行如彼山川出雲相望然後<pc n="lb"/>
知其表裏廢一不可也此皆非世人所能到者平日得<pc n="lb"/>
意到處多如此其源葢出於莊子故其論劉伶莊子阮<pc n="lb"/>
千里閻立本皆於世人意外别出眼目其平日取捨文<pc n="lb"/>
                    <pb n="9b"/>
章多以此為法<hi>潛溪詩眼</hi>
                    <pc n="lb"/>
王文公居鍾山有客自黄州來公曰東坡近日有何作<pc n="lb"/>
對曰東坡宿臨臯亭醉夢中而起作寳相藏記千餘言<pc n="lb"/>
才㸃定一兩字而已有墨本適留舟中公遣健步往取<pc n="lb"/>
而至時月出東方林影在地公展讀於風簷喜見鬚眉<pc n="lb"/>
曰子瞻人中龍也然有一字未穩客請願聞之公曰日<pc n="lb"/>
勝日負不若日勝日貧耳東坡聞之撫掌大笑以公為<pc n="lb"/>
知言<hi>冷齋夜話</hi>
                    <pc n="lb"/>
                    <pb n="10a"/>
東坡晩年叙事文字多法柳子厚而豪邁之氣非柳所<pc n="lb"/>
能及也<hi>童䝉訓</hi>
                    <pc n="lb"/>
<pc n="　"/>
                    <pc n="　"/>曾子固文<pc n="lb"/>
近世文字如曾子固諸序尤須詳味<hi>童䝉訓</hi>
                    <pc n="lb"/>
曾子固荅李㳂書最見抑揚反覆處<hi>童䝉訓</hi>
                    <pc n="lb"/>
曾子固文章紆餘委曲說盡事情加之字字有法度無<pc n="lb"/>
遺恨矣<hi>童䝉訓</hi>
                    <pc n="lb"/>
<pc n="　"/>
                    <pc n="　"/>秦少游文<pc n="lb"/>
                    <pb n="10b"/>
文章有首有尾無一言亂說觀少游五十䇿可見<hi>同前</hi>
                    <pc n="lb"/>
<pc n="　"/>
                    <pc n="　"/>李格非論文<pc n="lb"/>
李格非善論文章嘗曰諸葛孔明出師表劉伶酒德頌<pc n="lb"/>
陶淵明歸去來辭李令伯乞養親表皆沛然如肺肝中<pc n="lb"/>
流出殊不見斧鑿痕是數君子在後漢之末兩晉之間<pc n="lb"/>
初未嘗欲以文章名世而其詞意超邁如此是知文章<pc n="lb"/>
以氣為主氣以誠為主<hi>冷齋夜話</hi>
                    <pc n="lb"/>
<pc n="　"/>
                    <pc n="　"/>文有三多<pc n="lb"/>
                    <pb n="11a"/>
陳後山云永叔謂為文有三多看多做多商量多也<hi>後山</hi>
                    <pc n="lb"/>
<hi>詩話</hi>
                    <pc n="lb"/>
東坡云頃歳孫莘老識文忠公乘間以文字問之云無<pc n="lb"/>
他術惟勤讀書而多為之自工世人患作文字少又懶讀<pc n="lb"/>
書每一篇出即求過人如此少有至者疵病不必待人<pc n="lb"/>
指摘多作自能見之此公以其嘗試過告人故尤有味<pc n="lb"/>
<hi>三蘇文</hi>
                    <pc n="lb"/>
<pc n="　"/>
                    <pc n="　"/>為文當從三易<pc n="lb"/>
                    <pb n="11b"/>
沈隱侯曰古今為文當從三易易見事一也易見字二<pc n="lb"/>
也易讀誦三也邢子才嘗曰沈侯文章用事不使人覺<pc n="lb"/>
若胸臆語深以此服之杜工部作詩類多故實不似用<pc n="lb"/>
事者是皆得作者之奥樊宗師為文澁不可讀亦自名<pc n="lb"/>
家才不逮宗師者固不可效其體劉勰文心雕龍論之<pc n="lb"/>
至矣<pc n="lb"/>
<pc n="　"/>
                    <pc n="　"/>學文有自來<pc n="lb"/>
東坡教人讀戰國䇿學說利害讀賈誼鼂錯趙充國疏<pc n="lb"/>
                    <pb n="12a"/>
學論事讀莊子論理性讀韓柳知作文體面<hi>李方叔文集</hi>
                    <pc n="lb"/>
議論文字須以董仲舒劉向為主禮記周禮及新序說<pc n="lb"/>
苑之類皆當貫穿熟考<hi>山谷</hi>
                    <pc n="lb"/>
詞氣或不逮初造意時此病只是讀書未精博耳長袖<pc n="lb"/>
善舞多錢善賈不虛語也<hi>山谷與王觀復書</hi>
                    <pc n="lb"/>
<pc n="　"/>
                    <pc n="　"/>作文有悟入處<pc n="lb"/>
作文必要悟入處悟入必自工夫中來非僥倖可得如<pc n="lb"/>
老蘇之於文魯直之於詩盡此理矣<hi>童䝉訓</hi>
                    <pc n="lb"/>
                    <pb n="12b"/>
林文節子中言讀孟子而悟文章法嘗云以釜甑爨以<pc n="lb"/>
鐵耕乎他人書此不知當幾百言也<hi>步里客談餘見前</hi>
                    <pc n="lb"/>
老蘇嘗自言升裏轉斗裏量因聞此遂悟文章妙處<hi>童䝉</hi>
                    <pc n="lb"/>
<hi>訓</hi>
                    <pc n="lb"/>
東坡三馬贊振鬣長鳴萬馬皆瘖此皆記不傳之妙學<pc n="lb"/>
文者能涵泳此等語自然有入處<hi>童䝉訓</hi>
                    <pc n="lb"/>
<pc n="　"/>
                    <pc n="　"/>文章足以見人貴賤<pc n="lb"/>
小說載盧擕貌陋常以文章謁韋宙韋氏子弟多肆輕<pc n="lb"/>
                    <pb n="13a"/>
侮宙語之曰盧雖人物不揚然觀其文章有首尾異日<pc n="lb"/>
必貴後竟如其言本朝夏英公亦嘗以文章謁盛文肅<pc n="lb"/>
公文肅公曰子文章有館閣氣象異日必顯後亦如其<pc n="lb"/>
言<hi>皇朝類苑</hi>
                    <pc n="lb"/>
<pc n="　"/>
                    <pc n="　"/>草野臺閣之文<pc n="lb"/>
余嘗䆒之文章雖各出於心術而實有兩等有山林草<pc n="lb"/>
野之文有朝廷臺閣之文山林草野之文其氣枯槁憔<pc n="lb"/>
悴乃道不得行著書立言之所尚也朝廷臺閣之文其<pc n="lb"/>
                    <pb n="13b"/>
氣温潤豐縟乃得行其道代言華國者之所尚也故本<pc n="lb"/>
朝楊大年宋宣獻宋莒公胡武平所撰制詔皆婉美淳<pc n="lb"/>
厚過於前世燕許常楊遠甚而其為人亦各類其文章<pc n="lb"/>
王安國常語余曰文章格調須是官樣豈安國所言官<pc n="lb"/>
樣亦謂有館閣氣耶今世樂藝亦有兩般格調若教坊<pc n="lb"/>
格調則婉美風流外道格調則粗野嘲哳至於村歌社<pc n="lb"/>
舞則又甚焉兹亦與文章相類<hi>皇朝類苑</hi>
                    <pc n="lb"/>
<pc n="　"/>
                    <pc n="　"/>文章有三等<pc n="lb"/>
                    <pb n="14a"/>
文有三等上焉藏鋒不露讀之自有滋味中焉步驟馳<pc n="lb"/>
騁飛沙走石下焉用意庸常專事造語<hi>䴡澤文說</hi>
                    <pc n="lb"/>
<pc n="　"/>
                    <pc n="　"/>文要先定凡例<pc n="lb"/>
凡為文章皆須凡例先定如張安道作蘇明允墓表或<pc n="lb"/>
曰蘓君或曰先生或曰明允言歐陽永叔或名或字凡<pc n="lb"/>
例不先定致輕重不等<hi>步里客談</hi>
                    <pc n="lb"/>
<pc n="　"/>
                    <pc n="　"/>為文先識主客<pc n="lb"/>
凡為文須有主客先識主客然後成文字如今作文多<pc n="lb"/>
                    <pb n="14b"/>
是先立已意然後以巳說佐之此是不知主客也須是<pc n="lb"/>
先立已意然後以故事佐吾說方可<hi>蒲氏漫齋語録</hi>
                    <pc n="lb"/>
<pc n="　"/>
                    <pc n="　"/>為文不可蹈襲<pc n="lb"/>
文章必自名家然後可傳不朽若體規畫圓凖方作矩<pc n="lb"/>
終為人之臣僕古人譏屋下架屋信然陸機曰謝朝華<pc n="lb"/>
於已披啓夕秀於未振韓愈曰惟陳言之務去此乃為<pc n="lb"/>
文之要<hi>宋子京筆記</hi>
                    <pc n="lb"/>
<pc n="　"/>
                    <pc n="　"/>文不可拘一體<pc n="lb"/>
                    <pb n="15a"/>
歐陽公云作文之體初欲奔馳乆當撙節使簡重嚴正<pc n="lb"/>
或時放肆以自舒勿為一體則盡善矣<hi>廬陵文集</hi>
                    <pc n="lb"/>
<pc n="　"/>
                    <pc n="　"/>文要紆餘有首尾<pc n="lb"/>
鼓氣以勢壯為美勢不可以不息不息則流宕而忘返<pc n="lb"/>
亦猶絲竹繁奏必有希聲窈眇聴者恱聞如川流迅激<pc n="lb"/>
必有洄洑逶迤觀者不厭<hi>䴡澤文說</hi>
                    <pc n="lb"/>
<pc n="　"/>
                    <pc n="　"/>過換處不可忽<pc n="lb"/>
㸔文字須要看他過換及過接處<hi>䴡澤文說</hi>
                    <pc n="lb"/>
                    <pb n="15b"/>
<pc n="　"/>
                    <pc n="　"/>文字用意為上<pc n="lb"/>
文章貴曲折斡旋<hi>麗澤文說</hi>
                    <pc n="lb"/>
孟子中百里奚自鬻於秦一章與韓退之論思元賔而<pc n="lb"/>
不見見元賔之所與者猶吾元賔也及曾子固答李㳂<pc n="lb"/>
書最見抑揚反覆處如此等類皆宜詳讀<hi>童䝉訓</hi>
                    <pc n="lb"/>
東坡在儋耳時葛延之自江陵擔簦萬里絶海往見留<pc n="lb"/>
一月坡嘗誨以作文之法曰儋州雖百家聚州人所須<pc n="lb"/>
取之市而足然不可徒得也必有一物以攝之然後為<pc n="lb"/>
                    <pb n="16a"/>
已用所謂一物者錢是也作文亦然天下之事散在經<pc n="lb"/>
子史中不可徒使必得一物以攝之然後為巳用所謂<pc n="lb"/>
一物者意是也不得錢不可以取物不得意不可以用<pc n="lb"/>
事此文字之要也<hi>韻語陽秋</hi>
                    <pc n="lb"/>
文字不必多用事只用意便得<hi>䴡澤文說</hi>
                    <pc n="lb"/>
古語云大匠不示人以樸盖恐人見斧鑿痕迹也黄魯<pc n="lb"/>
直於相國寺得宋子京唐史藁一冊歸而熟讀之自是<pc n="lb"/>
文章日健此無他見其竄易句字與初造意時不同而<pc n="lb"/>
                    <pb n="16b"/>
識其用意處<hi>曲洧舊聞</hi>
                    <pc n="lb"/>
山谷謂王立之若欲作楚詞追配古人直須熟讀楚詞<pc n="lb"/>
觀古人用意曲折處講學之然後下筆譬如巧女文繡妙<pc n="lb"/>
一世若欲作錦必得錦機乃成錦爾<hi>南昌文集</hi>
                    <pc n="lb"/>
文字一意貴在叚數多<hi>䴡澤文說</hi>
                    <pc n="lb"/>
人言歐公五代史其間議論多感歎又多設疑盖感歎<pc n="lb"/>
則動人設疑則意廣此作文之法也<hi>張横浦日新</hi>
                    <pc n="lb"/>
東坡云意盡而言止者天下之至言也然而言止而意<pc n="lb"/>
                    <pb n="17a"/>
不盡尤為極至如禮記左傳可見<hi>童䝉訓</hi>
                    <pc n="lb"/>
<pc n="　"/>
                    <pc n="　"/>文要說盡事情<pc n="lb"/>
呂居仁云文章須要說盡事情如韓非諸書大略可見<pc n="lb"/>
至一唱三嘆有遺音非有所養不能也<hi>童䝉訓</hi>
                    <pc n="lb"/>
<pc n="　"/>
                    <pc n="　"/>文字要布置<pc n="lb"/>
范元實云古人文章必謹布置如老杜贈韋見素詩云<pc n="lb"/>
紈袴不餓死儒冠多誤身此一篇立意也故令靜聽而<pc n="lb"/>
陳之自甫昔少年日至再使風俗淳皆儒冠事業也自<pc n="lb"/>
                    <pb n="17b"/>
此意竟蕭條至蹭蹬無縱鱗言誤身如此也則舉意而<pc n="lb"/>
文備固已有是詩矣然必言所以見韋者於是有厚愧<pc n="lb"/>
真知之句所以真知者謂傳誦其詩也然宰相職在進<pc n="lb"/>
賢不當徒愛人而已士固不能無望故曰竊效貢公喜<pc n="lb"/>
難甘原憲貧果無益則去之可也故曰焉能心怏怏止<pc n="lb"/>
是走踆踆必入海而去秦也其於去也人情必有遲遲<pc n="lb"/>
不忍之意故曰尚憐終南山囘首清渭濵所知不可以<pc n="lb"/>
不别故曰常擬報一飯况懷辭大臣夫如是則相忘江<pc n="lb"/>
                    <pb n="18a"/>
湖之外雖見素亦不可得而見矣故曰白鷗没浩蕩萬<pc n="lb"/>
里誰能馴終焉此詩前賢録為壓巻為其布置最得正<pc n="lb"/>
體如官府甲第㕔堂房室各有定處不亂也韓文公原<pc n="lb"/>
道與書之堯典盖如此其他雖謂之變體可也<hi>古今詩話</hi>
                    <pc n="lb"/>
<pc n="　"/>
                    <pc n="　"/>文章平淡<pc n="lb"/>
凡文字少小時須令氣象崢嶸采色絢爛漸老漸熟乃<pc n="lb"/>
造平淡其實不是平淡乃絢爛之極也<hi>東坡集</hi>
                    <pc n="lb"/>
<pc n="　"/>
                    <pc n="　"/>文不當好奇<pc n="lb"/>
                    <pb n="18b"/>
寧拙毋巧寧朴毋華寧粗毋弱寧僻毋俗詩文皆然<hi>後山</hi>
                    <pc n="lb"/>
<hi>詩話</hi>
                    <pc n="lb"/>
南朝劉勰嘗論文章之難云意翻空而易奇文證實而<pc n="lb"/>
難工此語亦是沈謝輩為儒林宗主時好作奇語故後<pc n="lb"/>
生之論如此好作奇語自是文章一病但當以理得而<pc n="lb"/>
辭順文章自然出羣㧞萃觀杜子美到䕫州後詩韓退<pc n="lb"/>
之自潮州還後文章皆不煩繩削而自合矣文章盖自<pc n="lb"/>
建安以來好作奇語故其氣象衰苶其病至今猶在惟<pc n="lb"/>
                    <pb n="19a"/>
陳伯玉韓退之李習之近世歐陽永叔王介甫蘇子瞻<pc n="lb"/>
秦少游乃無此病耳<hi>山谷與王觀復書</hi>
                    <pc n="lb"/>
莊荀皆文士而有名者其說劍成相諸篇與屈騷何異<pc n="lb"/>
揚子雲之文好奇而卒不能奇也故思苦而詞艱善為<pc n="lb"/>
文者因事以岀奇江河之行順下而已至觸山赴谷風<pc n="lb"/>
搏物激然後盡天下之變子雲惟好奇故不能奇也<hi>後山</hi>
                    <pc n="lb"/>
<hi>詩話</hi>
                    <pc n="lb"/>
<pc n="　"/>
                    <pc n="　"/>文要用人所不能用<pc n="lb"/>
                    <pb n="19b"/>
某少讀貨殖傳見所謂人棄我取人取我與遂悟為學<pc n="lb"/>
法盖為學能知人所不能知為文能用人所不能用斯<pc n="lb"/>
為善矣<hi>節孝先生語</hi>
                    <pc n="lb"/>
作文他人所詳者我略他人所略者我詳若用言語必<pc n="lb"/>
不得已只與㸃過<hi>䴡澤文說</hi>
                    <pc n="lb"/>
<pc n="　"/>
                    <pc n="　"/>起語上重下輕為文之病<pc n="lb"/>
凡為文上句重下句輕則或為上句壓倒晝錦堂記云<pc n="lb"/>
仕宦而至將相富貴而歸故鄉下云此人情之所榮而<pc n="lb"/>
                    <pb n="20a"/>
今昔之所同也非此兩句莫能承上句六一居士集序<pc n="lb"/>
云言有大而非夸此雖只一句而體勢則甚重下乃云<pc n="lb"/>
賢者信之衆人疑焉非用兩句亦載上句不起韓退之<pc n="lb"/>
與人書泥水馬弱不敢出不果鞠躬親問而以書若無<pc n="lb"/>
而以書三字則上重甚矣此為文之法也<hi>唐子西語録</hi>
                    <pc n="lb"/>
<pc n="　"/>
                    <pc n="　"/>結語<pc n="lb"/>
結文字須要精神不要閒言語<hi>䴡澤文說</hi>
                    <pc n="lb"/>
<pc n="　"/>愚按韓文公獲麟解結云麟之所以為麟者以德不<pc n="lb"/>
                    <pb n="20b"/>
<pc n="　"/>以形若麟之出不待聖人則謂之不祥也亦宜又送<pc n="lb"/>
<pc n="　"/>浮屠文暢師序結云余既重柳請又嘉浮屠能喜文<pc n="lb"/>
<pc n="　"/>詞於是乎言歐公縱囚論結是以堯舜三王之治必<pc n="lb"/>
<pc n="　"/>本於人情不立異以為高不逆情以干譽皆此法也<pc n="lb"/>
<pc n="　"/>
                    <pc n="　"/>下字倒用有力<pc n="lb"/>
下字有倒用語格力勝者如吉日兮辰良必我也為漢<pc n="lb"/>
患者<hi>步里客談</hi>
                    <pc n="lb"/>
春秋書曰吳子謁伐楚門于巢卒公羊傳曰入巢之門<pc n="lb"/>
                    <pb n="21a"/>
而卒也仲山甫城歸于謝詩則曰謝于城歸隱盗所得<pc n="lb"/>
器左氏傳則曰盜所隱器此一例法也尚書厥篚𤣥纎<pc n="lb"/>
縞纖字不在𤣥上又曰雲土夢作乂土字不在夢下亦<pc n="lb"/>
例法也<hi>文則</hi>
                    <pc n="lb"/>
<pc n="　"/>
                    <pc n="　"/>錯綜成文<pc n="lb"/>
韓退之羅池廟碑銘有春與猿吟兮秋鶴與飛如楚詞<pc n="lb"/>
吉日兮辰良蕙殽烝兮蘭藉奠桂酒兮椒漿盖欲相錯<pc n="lb"/>
成文則語勢矯健耳<hi>沈存中筆談</hi>
                    <pc n="lb"/>
                    <pb n="21b"/>
<pc n="　"/>
                    <pc n="　"/>檢尋出處<pc n="lb"/>
楊文公凡為文章所用故事常令子姪諸生檢討出處<pc n="lb"/>
每叚用小片紙録之既成則粘綴所録而蓄之時人謂<pc n="lb"/>
之衲被<hi>呂氏家塾記</hi>
                    <pc n="lb"/>
<pc n="　"/>
                    <pc n="　"/>文章日進<pc n="lb"/>
宋子京云余每見所作文章憎之必欲燒棄堯臣喜曰<pc n="lb"/>
公之文進矣<hi>廬陵文集</hi>
                    <pc n="lb"/>
<pc n="　"/>
                    <pc n="　"/>繁簡<pc n="lb"/>
                    <pb n="22a"/>
文有以繁為貴者若檀弓石祁子沐浴佩玉莊子之大<pc n="lb"/>
塊噫氣用者字韓子送孟東野用鳴字上宰相書至今<pc n="lb"/>
稱周公之德其下又有不衰二字凡此類則以繁為貴<pc n="lb"/>
也文有以簡為貴者若舜典至於南岳如岱禮西岳如<pc n="lb"/>
初孟子獻子之友五人其三人則予忘之史記事在某<pc n="lb"/>
人傳凡此類則又以簡為貴也但繁而不厭其多簡而<pc n="lb"/>
不遺其意乃為善也<pc n="lb"/>
<pc n="　"/>
                    <pc n="　"/>為文養氣<pc n="lb"/>
                    <pb n="22b"/>
韓退之荅李翺老泉上歐陽公書最見為文養氣之妙<pc n="lb"/>
<hi>童䝉訓</hi>
                    <pc n="lb"/>
<pc n="　"/>
                    <pc n="　"/>作史<pc n="lb"/>
劉元城與僕論作史之法先生曰新唐書叙事好簡略<pc n="lb"/>
其辭故其事多欝而不明此作史之弊也且文章豈有<pc n="lb"/>
繁簡也意必欲其多則冗長而不足讀必欲其簡則僻<pc n="lb"/>
澁令人不喜讀假令新唐書載卓文君事不過止曰少<pc n="lb"/>
嘗竊卓氏以逃如此而巳班固載此事乃近五百字讀<pc n="lb"/>
                    <pb n="23a"/>
之不覺有繁也且文君之事亦何補於天下後世哉然<pc n="lb"/>
作史之法不得不如是故可謂之文如風行水上出於<pc n="lb"/>
自然也若不出於自然而有意於繁簡則失之矣唐書<pc n="lb"/>
進表云其事則增於前其文則省於舊且新唐書所以<pc n="lb"/>
不及兩漢文章者其病正在此兩句也又反以為工何<pc n="lb"/>
哉然新舊唐史各有長短未易優劣也<hi>元城先生語録</hi>
                    <pc n="lb"/>
<pc n="　"/>
                    <pc n="　"/>四六<pc n="lb"/>
四六之工在於剪裁若全句對全句亦何以見工四六<pc n="lb"/>
                    <pb n="23b"/>
以經語對經語史語對史語詩語對詩語方妥帖<hi>四六談塵</hi>
                    <pc n="lb"/>
太祖郊祀陶穀作赦文不以籩豆有楚對黍稷非馨而<pc n="lb"/>
曰豆籩陳有楚之儀黍稷奉惟馨之薦近世王初寮在<pc n="lb"/>
翰苑作寳籙宮青詞云上天之載無聲下民之虐匪降<pc n="lb"/>
時人許其裁剪<hi>同上</hi>
                    <pc n="lb"/>
靖康間劉觀中逺作百官賀徽廟還京表云漢殿上皇<pc n="lb"/>
本是野田之叟唐朝肅帝又非揖遜之君何㮚文縝時<pc n="lb"/>
為中書侍郎索筆塗之用此二事别作一聫云擁篲郤<pc n="lb"/>
                    <pb n="24a"/>
行陋未央之過禮執鞚前引笑靈武之曲恭文縝以四<pc n="lb"/>
六知名其謝召還表云兩曾參之是非浮言猶在一王<pc n="lb"/>
尊之賢佞更世乃明<hi>同上</hi>
                    <pc n="lb"/>
夏英公父官於河北景德中契丹犯河北遂没于陳後<pc n="lb"/>
公為舍人丁母憂起復奉使契丹公辭不行其表云父<pc n="lb"/>
没王事身丁母憂義不戴天難下穹廬之拜禮當枕塊<pc n="lb"/>
忍聞禁韎之音當時以為四六對偶最精絶者<hi>歸田録</hi>
                    <pc n="lb"/>
<pc n="　"/>修辭鑑衡巻二<pc n="lb"/>
<pb n="24b"/>
                </p>
<p>
</p>
  </div>
        </body>
</text>
</TEI>