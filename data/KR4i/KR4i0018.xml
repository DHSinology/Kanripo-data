<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>石林詩話</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>石林詩話<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>葉夢得<pc n="　"/>撰<pc n="lb"/>
趙清獻公以清徳服一世平生畜雷氏琴一張鶴與白<pc n="lb"/>
<pc n="　"/>龜各一所向與之俱始除帥成都蜀風素侈公單馬<pc n="lb"/>
<pc n="　"/>就道以琴鶴龜自隨蜀人安其政治聲藉甚元豐間<pc n="lb"/>
<pc n="　"/>既罷政事守越復自越再移蜀時公將老矣過泗州<pc n="lb"/>
<pc n="　"/>渡淮前已放鶴至是復以龜投淮中既入見先帝問<pc n="lb"/>
<pc n="　"/>聞卿前已匹馬入蜀所攜獨琴鶴亷者固如是乎公<pc n="lb"/>
                    <pb n="1a"/>
<pc n="　"/>頓首謝故其詩有云馬尋舊路如歸去龜放長淮不<pc n="lb"/>
<pc n="　"/>再來者自紀其實也<pc n="lb"/>
劉貢父天資滑稽不能自禁遇可諧諢雖公卿不避與<pc n="lb"/>
<pc n="　"/>王荆公素厚荆公復當國亦屢謔之雖毎為絶倒然<pc n="lb"/>
<pc n="　"/>意終不能平也元豐末為東京轉運使貶衡州監酒<pc n="lb"/>
<pc n="　"/>雖坐他累議者嘗以時相姓名為戲惡之也元祐初<pc n="lb"/>
<pc n="　"/>起知襄州淳于髠墓在境内嘗以詩題云微言動相<pc n="lb"/>
<pc n="　"/>國大笑絶冠纓流轉有餘智滑稽全姓名師儒空稷<pc n="lb"/>
                    <pb n="1b"/>
<pc n="　"/>下衡蓋盡南荆贅壻不為辱旅墳知客卿又有續陳<pc n="lb"/>
<pc n="　"/>師厚善謔詩云善謔知君意何傷衛武公葢記前事<pc n="lb"/>
<pc n="　"/>且以自解云<pc n="lb"/>
晏元獻公留守南郡王君玉時巳為館閣挍勘公特請<pc n="lb"/>
<pc n="　"/>於朝以為府簽判朝廷不得巳使帶館職從公外官<pc n="lb"/>
<pc n="　"/>帶館職自君玉始賓主相得日以賦詩飲酒為樂佳<pc n="lb"/>
<pc n="　"/>時勝日未嘗輒廢也嘗遇中秋隂晦齋厨夙為備公<pc n="lb"/>
<pc n="　"/>適無命既至夜君玉宻使人伺公曰已寢矣君玉亟<pc n="lb"/>
                    <pb n="2a"/>
<pc n="　"/>為詩以入曰只在浮雲最深處試馮絃管一吹開公<pc n="lb"/>
<pc n="　"/>枕上得詩大喜即索衣起徑召客治具大合樂至夜<pc n="lb"/>
<pc n="　"/>分果月出遂樂飲逹旦前輩風流固不凡然幕府有<pc n="lb"/>
<pc n="　"/>佳客風月亦自如人薏也<pc n="lb"/>
歐陽文忠公記梅聖俞河豚詩春洲生荻芽春岸飛楊<pc n="lb"/>
<pc n="　"/>花破題兩句已道盡河豚好處謂河豚出於暮春食<pc n="lb"/>
<pc n="　"/>栁絮而肥殆不然今浙人食河豚始於上元前常州<pc n="lb"/>
<pc n="　"/>江隂最先得方出時一尾至直千錢然不多得非富<pc n="lb"/>
                    <pb n="2b"/>
<pc n="　"/>人大家預以金噉漁人未易致二月後日益多一尾<pc n="lb"/>
<pc n="　"/>纔百錢耳栁絮時人已不食謂之班子或言其腹中<pc n="lb"/>
<pc n="　"/>生蟲故惡之而江西人始得食葢河豚出於海初與<pc n="lb"/>
<pc n="　"/>潮俱上至春深其數稍流入于江公吉州人故所知<pc n="lb"/>
<pc n="　"/>者江西事也<pc n="lb"/>
姑蘇州學之南積水瀰數頃傍有一小山高下折相望<pc n="lb"/>
<pc n="　"/>葢錢氏時廣陵王所作既積土山因以其地瀦水今瑞<pc n="lb"/>
<pc n="　"/>光寺即其宅而此其别圃也慶厯間蘇子美謫廢以<pc n="lb"/>
                    <pb n="3a"/>
<pc n="　"/>四十千得之為居傍水作亭曰滄浪歐陽文忠公詩<pc n="lb"/>
<pc n="　"/>所謂清風明月本無價可惜秪賣四萬錢者也子美<pc n="lb"/>
<pc n="　"/>既死其後不能保遂屢易主今為章僕射子厚家所<pc n="lb"/>
<pc n="　"/>有廣其故址為大閣又為堂山上亭北跨水復有山<pc n="lb"/>
<pc n="　"/>名洞山章氏併得之既除地發其下皆嵌空大石又<pc n="lb"/>
<pc n="　"/>得千餘株亦廣陵時所藏益以増累其隙兩山相對<pc n="lb"/>
<pc n="　"/>遂為一時雄觀土地葢有所歸也<pc n="lb"/>
王荆公晩年詩律尤精嚴造語用字間不容髪然意與<pc n="lb"/>
                    <pb n="3b"/>
<pc n="　"/>言㑹言隨意遣渾然天成殆不見有牽率排比處如<pc n="lb"/>
<pc n="　"/>含風鴨緑鱗鱗起弄日鵞黄褭褭垂讀之初不覺有<pc n="lb"/>
<pc n="　"/>對偶至細數落花因坐久緩尋芳草得歸遲但見舒<pc n="lb"/>
<pc n="　"/>閑容與之態耳而字字細攷之若經櫽括權衡者其<pc n="lb"/>
<pc n="　"/>用意亦深刻矣嘗與葉致逺諸人和頭字韻詩往返<pc n="lb"/>
<pc n="　"/>數四其末篇有云名譽子真矜谷口事功新息困壺<pc n="lb"/>
<pc n="　"/>頭以谷口對壺頭其精切如此後數日復取本追改<pc n="lb"/>
<pc n="　"/>云豈愛京師傳谷口但知鄉里勝壺頭只今集中兩<pc n="lb"/>
                    <pb n="4a"/>
<pc n="　"/>本並存<pc n="lb"/>
蔡天啟云荆公每稱老杜鈎簾宿鷺起丸藥流鸎囀之<pc n="lb"/>
<pc n="　"/>句以為用意高妙五字之模楷他日公作詩得青山<pc n="lb"/>
<pc n="　"/>捫虱坐黄鳥挾書眠自謂不減杜語以為得意然不<pc n="lb"/>
<pc n="　"/>能舉全篇余嘗頃以語薛肇明肇明後被㫖編公集<pc n="lb"/>
<pc n="　"/>求之終莫得或云公但得此一聨未嘗成章也<pc n="lb"/>
襌宗論雲間有三種語其一為隨波逐浪句謂隨物應<pc n="lb"/>
<pc n="　"/>機不主故常其二為截斷衆流句謂超出言外非情<pc n="lb"/>
                    <pb n="4b"/>
<pc n="　"/>識所致其三為函葢乾坤句謂泯然皆契無間可伺<pc n="lb"/>
<pc n="　"/>其深淺以是為序予嘗戲謂學子言老杜詩亦有此<pc n="lb"/>
<pc n="　"/>三種語但先後不同波漂菰米沈雲黑露冷蓮房墜<pc n="lb"/>
<pc n="　"/>粉紅為函葢乾坤句以落花游絲白日静鳴鳩乳燕<pc n="lb"/>
<pc n="　"/>青春深為隨波逐浪句以百年地僻柴門逈五月江<pc n="lb"/>
<pc n="　"/>深草閣寒為截斷衆流句若有解此當與渠同參<pc n="lb"/>
歐陽文忠公詩始矯崐體專以氣格為主故其言多平<pc n="lb"/>
<pc n="　"/>易疎暢律詩意所到處雖語有不倫亦不復問而學<pc n="lb"/>
                    <pb n="5a"/>
<pc n="　"/>之者往往遂失真傾囷倒廪無復餘地然公詩好處<pc n="lb"/>
<pc n="　"/>豈專在此如崇徽公主手痕詩玉顔自昔為身累食<pc n="lb"/>
<pc n="　"/>肉何人與國謀此自是兩叚大議論而抑揚曲折發<pc n="lb"/>
<pc n="　"/>見於七字之中婉麗雄勝字字不失相對雖崐體之<pc n="lb"/>
<pc n="　"/>工者亦未易比言意所㑹要當如是乃為至到<pc n="lb"/>
許昌西湖與子城宻相附縁城而不可䇿杖往來不涉<pc n="lb"/>
<pc n="　"/>城市云是曲環作鎮時取土築城因以其地導潩水<pc n="lb"/>
<pc n="　"/>瀦之略廣百餘畆中為横堤初但有其東之半耳其<pc n="lb"/>
                    <pb n="5b"/>
<pc n="　"/>西廣於東増倍而水不甚深宋莒公為守時因起黄<pc n="lb"/>
<pc n="　"/>河春夫浚治之始與西相通則其詩所謂鑿開魚鳥<pc n="lb"/>
<pc n="　"/>忘情地展盡江湖極目天者也其後韓持國作大亭<pc n="lb"/>
<pc n="　"/>水中取其詩名之曰展江然水面雖闊西邊終易堙<pc n="lb"/>
<pc n="　"/>塞數十年來公厨規利者遂涸以為田嵗入纔得三<pc n="lb"/>
<pc n="　"/>百斛以佐釀酒而水無㡬矣予為守時復以還舊稍<pc n="lb"/>
<pc n="　"/>益開浚𣺌然真有江湖之趣莒公詩更有一篇中云<pc n="lb"/>
<pc n="　"/>向晚舊灘都浸月遇寒新水便生煙尤風流有味而<pc n="lb"/>
                    <pb n="6a"/>
<pc n="　"/>世不傳往往但記前聨耳<pc n="lb"/>
賈文元曲水園在許昌城北有大竹三十餘畆潩河貫<pc n="lb"/>
<pc n="　"/>其中以入西湖最為佳處初為本州民所有文潞公<pc n="lb"/>
<pc n="　"/>為守買得之潞公自許移鎮北門而文元為代一日<pc n="lb"/>
<pc n="　"/>挈家往遊題詩壁間云畫船載酒及芳辰丞相園林<pc n="lb"/>
<pc n="　"/>潩水濵虎節麟符抛不得却將清景付閑人遂走使<pc n="lb"/>
<pc n="　"/>持詩寄北門潞公得之大喜即以地劵歸賈氏文元<pc n="lb"/>
<pc n="　"/>亦不辭而受然文元居京師後亦不復再至園今荒<pc n="lb"/>
                    <pb n="6b"/>
<pc n="　"/>廢竹亦殘毁過半矣<pc n="lb"/>
杜正獻公自少清羸若不勝衣年過四十鬚髪即盡白<pc n="lb"/>
<pc n="　"/>雖立朝孤竣凛然不可屈而不為竒節危行雍容持<pc n="lb"/>
<pc n="　"/>守不以有所不為為賢而以得其所為為幸歐陽文<pc n="lb"/>
<pc n="　"/>忠公素出其門公謝事居宋文忠適來為守相與歡<pc n="lb"/>
<pc n="　"/>甚公不甚飲酒唯賦詩唱酬是時年巳八十然憂國<pc n="lb"/>
<pc n="　"/>之意猶慷慨不已每見於色歐公嘗和公詩有云貎<pc n="lb"/>
<pc n="　"/>先年老因憂國事與心違始乞身公得之大喜常自<pc n="lb"/>
                    <pb n="7a"/>
<pc n="　"/>諷誦當時以謂不惟曲盡公志雖其形貎亦在模冩<pc n="lb"/>
<pc n="　"/>中也<pc n="lb"/>
元豐初北人來議地界韓丞相名縝自樞宻院都承㫖<pc n="lb"/>
<pc n="　"/>出分畫玉汝有愛妾劉氏將行劇飲通夕且作樂府<pc n="lb"/>
<pc n="　"/>詞留别翌日神宗巳宻知忽中批步軍司遣兵為搬<pc n="lb"/>
<pc n="　"/>家追送之玉汝初莫測所因乆之方知其自樂府發<pc n="lb"/>
<pc n="　"/>也葢上以恩澤待下雖閨門之私亦恤之如此故中<pc n="lb"/>
<pc n="　"/>外士大夫無不樂盡其力劉貢父玉汝姻黨即作小<pc n="lb"/>
                    <pb n="7b"/>
<pc n="　"/>詩寄之以戯云嫖姚不復顧家為誰謂東山乆不歸<pc n="lb"/>
<pc n="　"/>巻耳幸容携婉孌皇華何啻有光輝玉汝之詞由此<pc n="lb"/>
<pc n="　"/>亦遂盛傳於天下<pc n="lb"/>
神宗皇帝天性儉約奉慈夀宫尤盡孝道慈聖太后嘗<pc n="lb"/>
<pc n="　"/>以乘輿服物未備因同天節作珠子鞍轡為夀神宗<pc n="lb"/>
<pc n="　"/>一御於禁中後藏去不復用一日與兩宫幸後苑賞<pc n="lb"/>
<pc n="　"/>花慈夀輦至神宗即降步親扶慈聖出輦屢却不從<pc n="lb"/>
<pc n="　"/>聞者太息慈聖上僊李奉世時為侍郎進挽詩有珠<pc n="lb"/>
                    <pb n="8a"/>
<pc n="　"/>韀昔御恩猶未玉輦親扶事已非葢記此二事神宗<pc n="lb"/>
<pc n="　"/>覽之泣下<pc n="lb"/>
蔡天啟云嘗與張文潛論韓栁五言警句文潛舉退之<pc n="lb"/>
<pc n="　"/>暖風抽宿麥清雨巻歸旗子厚壁空殘月曙門掩候<pc n="lb"/>
<pc n="　"/>蟲秋皆為集中第一<pc n="lb"/>
司馬温公熙寜間自長安得請留臺歸始至洛中嘗以<pc n="lb"/>
<pc n="　"/>詩言懷云三十餘年西復東勞生薄宦等飛蓬所存<pc n="lb"/>
<pc n="　"/>舊業惟清白不負明君有樸忠早避喧煩真得䇿未<pc n="lb"/>
                    <pb n="8b"/>
<pc n="　"/>逄危辱早收功太平觸處農桑滿贏取閭閻鶴髮翁<pc n="lb"/>
<pc n="　"/>出處大節世固不容復議是時雖以論不合去而神<pc n="lb"/>
<pc n="　"/>宗眷禮之意愈厚然猶以避煩畏辱爲言況其下者<pc n="lb"/>
<pc n="　"/>乎元祐初起相至是十七年矣度公之意初葢未嘗<pc n="lb"/>
<pc n="　"/>以自期也<pc n="lb"/>
外祖晁君誠善詩蘇子瞻爲集序所謂温厚静深如其<pc n="lb"/>
<pc n="　"/>爲人者也黄魯直常誦其小雨愔愔人不寐卧聽羸<pc n="lb"/>
<pc n="　"/>馬齕殘䔫愛賞不已他日得句云馬齕枯萁喧午夢<pc n="lb"/>
                    <pb n="9a"/>
<pc n="　"/>誤驚風雨浪翻江自以爲工以語舅氏無咎曰吾詩<pc n="lb"/>
<pc n="　"/>實發於乃翁前聯余始聞舅氏言此不解風雨翻江<pc n="lb"/>
<pc n="　"/>之意一日憇於逆旅聞傍舍有澎湃鞺鞳之聲如風<pc n="lb"/>
<pc n="　"/>浪之厯船者起視之乃馬食於槽水與草齟齬於槽<pc n="lb"/>
<pc n="　"/>間而爲此聲方悟魯直之好竒然此亦非可以意索<pc n="lb"/>
<pc n="　"/>適相遇而得之也<pc n="lb"/>
元豐間蘇子瞻繫大理獄神宗本無意深罪子瞻時相<pc n="lb"/>
<pc n="　"/>進呈忽言蘇軾於陛下有不臣意神宗改容曰軾固<pc n="lb"/>
                    <pb n="9b"/>
<pc n="　"/>有罪然於朕不應至是卿何以知之時相因舉軾檜<pc n="lb"/>
<pc n="　"/>詩根到九泉無曲處世間唯有蟄龍知之句對曰陛<pc n="lb"/>
<pc n="　"/>下飛龍在天軾以爲不知已而求之地下之蟄龍非<pc n="lb"/>
<pc n="　"/>不臣而何神宗曰詩人之詞安可如此論彼自詠檜<pc n="lb"/>
<pc n="　"/>何預朕事時相語塞章子厚亦從旁解之遂薄其罪<pc n="lb"/>
<pc n="　"/>子厚嘗以語余且以危言詆時相曰人之害物無所<pc n="lb"/>
<pc n="　"/>忌憚有如是也<pc n="lb"/>
開簾風動竹疑是故人來與徘徊花上月空度可怜宵<pc n="lb"/>
                    <pb n="10a"/>
<pc n="　"/>此兩聯雖見唐人小說中其實佳句也鄭谷詩睡輕<pc n="lb"/>
<pc n="　"/>可忍風敲竹飲散那堪月在花意葢與此同然論其<pc n="lb"/>
<pc n="　"/>格力適堪掲酒家壁與市人書扇耳天下事毎患自<pc n="lb"/>
<pc n="　"/>以爲工處着力太過何但詩也<pc n="lb"/>
蜀人君翼黄魯直黔中時從逰最久嘗言見魯直自矜<pc n="lb"/>
<pc n="　"/>詩一聯云人得交逰是風月天開圖畵即江山以爲<pc n="lb"/>
<pc n="　"/>晩年最得意每舉以教人而終不能成篇葢不欲以<pc n="lb"/>
<pc n="　"/>常語雜之然魯直自有山圍燕坐圖畵出水作夜窓<pc n="lb"/>
                    <pb n="10b"/>
<pc n="　"/>風雨來之句余以爲氣格當勝前聯也<pc n="lb"/>
詩下䨇字極難須使七言五言之間除去五字三字外<pc n="lb"/>
<pc n="　"/>精神興致全見於兩言方爲工妙唐人記水田飛白<pc n="lb"/>
<pc n="　"/>鷺夏朩囀黄鸝爲李嘉祐詩王摩詰竊取之非也此<pc n="lb"/>
<pc n="　"/>兩句好處正好添漠漠隂隂四字此乃摩詰爲嘉祐<pc n="lb"/>
<pc n="　"/>㸃化以自見其妙如李光弼將郭子儀軍一號令之<pc n="lb"/>
<pc n="　"/>精彩數倍不然如嘉祐本句但是詠景耳人皆可到<pc n="lb"/>
<pc n="　"/>要之當令如老杜無邊落朩蕭蕭下不盡長江袞袞<pc n="lb"/>
                    <pb n="11a"/>
<pc n="　"/>來與江天漠漠鳥䨇去風雨時時龍一吟等乃爲超<pc n="lb"/>
<pc n="　"/>絶近世王荆公新秋浦溆綿綿靜薄晚園林往往青<pc n="lb"/>
<pc n="　"/>與蘇子瞻浥浥爐香初泛夜離離花影欲揺春皆可<pc n="lb"/>
<pc n="　"/>以追配前作也<pc n="lb"/>
詩終篇有操縱不可拘用一律蘇子瞻林行婆家初閉<pc n="lb"/>
<pc n="　"/>戸翟夫子舍尚留闗始讀殆未測其意葢下有娟娟<pc n="lb"/>
<pc n="　"/>缺月黄昏後嫋嫋新居紫翠間繋懣豈無羅帶水割<pc n="lb"/>
<pc n="　"/>愁還有劔鋩山四句則入頭不怕放行寧傷於拙也<pc n="lb"/>
                    <pb n="11b"/>
<pc n="　"/>然繫懣羅帶割愁劔鋩之語大是險諢亦何可屢打<pc n="lb"/>
長篇最難晉魏以前詩無過十韻者葢嘗使人以意逆<pc n="lb"/>
<pc n="　"/>志初不以序事傾盡爲工至老杜述懷北征諸篇窮<pc n="lb"/>
<pc n="　"/>極筆力如太史公紀傳此固古今絶唱然八哀八篇<pc n="lb"/>
<pc n="　"/>本非集中髙作而世多尊稱之不敢議此乃揣骨聽<pc n="lb"/>
<pc n="　"/>聲耳其病盖傷於多也如李邕蘇源明詩中極多累<pc n="lb"/>
<pc n="　"/>句余嘗痛刋去僅各取其半方爲盡善然此語不可<pc n="lb"/>
<pc n="　"/>爲不知者言也<pc n="lb"/>
                    <pb n="12a"/>
江干初雪圖真蹟藏李邦直家唐䗶本世傳爲摩詰所<pc n="lb"/>
<pc n="　"/>作末有元豐間王禹玉蔡持正韓玉汝章子厚王和<pc n="lb"/>
<pc n="　"/>甫張䆳明安厚卿七人題詩建中靖國元年韓師朴<pc n="lb"/>
<pc n="　"/>相邦直厚卿同在二府時前七人者所存唯厚卿而<pc n="lb"/>
<pc n="　"/>已持正貶死嶺外禹玉追貶子厚方貶玉汝和甫䆳<pc n="lb"/>
<pc n="　"/>明則死久矣故師朴繼題其後曰諸公當日聚巖廊<pc n="lb"/>
<pc n="　"/>半謫南荒半已亡惟有紫樞黄閣老再開圖畵看瀟<pc n="lb"/>
<pc n="　"/>湘是時邦直在門下厚卿在西府紫樞黄閣謂二人<pc n="lb"/>
                    <pb n="12b"/>
<pc n="　"/>也厚卿復題云曾㳺滄海困驚瀾晚渉風波路更難<pc n="lb"/>
<pc n="　"/>從此江湖無限興不如秪向畵圖看而邦直亦自題<pc n="lb"/>
<pc n="　"/>云此身何補一毫芒三辱清時政事堂病骨未爲山<pc n="lb"/>
<pc n="　"/>下土尚尋遺墨話存亡余家有此模本併録諸公詩<pc n="lb"/>
<pc n="　"/>續之每出慨然自元豐至建中靖國幾三十年諸公<pc n="lb"/>
<pc n="　"/>之名官亦已至矣然始皆有願爲圖中之逰而不暇<pc n="lb"/>
<pc n="　"/>得故禹玉云何日扁舟載風雪却將蓑笠伴漁人玉<pc n="lb"/>
<pc n="　"/>汝云君恩未報身何有且寄扁舟夢想中其後廢謫<pc n="lb"/>
                    <pb n="13a"/>
<pc n="　"/>流竄有雖死不得免者而江湖間此景無處不有皆<pc n="lb"/>
<pc n="　"/>不得一償厚卿至爲危辭葢有激而云豈此景無不<pc n="lb"/>
<pc n="　"/>可得亦自不能踐其言耳<pc n="lb"/>
韓持國雖剛果特立風節凛然而情致風流髙其流輩<pc n="lb"/>
<pc n="　"/>許昌崔象之侍郎舊第今爲杜君章家所有㕔後小<pc n="lb"/>
<pc n="　"/>亭僅丈餘舊有海棠兩株持國每花開時輒載酒日<pc n="lb"/>
<pc n="　"/>飲其下竟謝而去嵗以爲常至今故老猶能言之余<pc n="lb"/>
<pc n="　"/>嘗於小亭柱間得公二絶句其一云濯錦江頭干萬<pc n="lb"/>
                    <pb n="13b"/>
<pc n="　"/>枝當年未解惜芳菲而今得向君家見不怕春寒雨<pc n="lb"/>
<pc n="　"/>溼衣尚可想見當時氣味韓忠憲公嘗帥蜀持國兄<pc n="lb"/>
<pc n="　"/>弟皆侍行尚少故前兩句云爾其二云長條無風亦<pc n="lb"/>
<pc n="　"/>自動柔艶着雨更相宜漫其後句曾存之家池中島<pc n="lb"/>
<pc n="　"/>上亦有海棠十許株余爲守時嵗亦與王幼安諸人<pc n="lb"/>
<pc n="　"/>席地屢飲然此公勝處不能繼也<pc n="lb"/>
詩之用事不可牽强必至於不得不用而後用之則事<pc n="lb"/>
<pc n="　"/>辭爲一莫見其安排鬭湊之迹蘇子瞻嘗爲人作挽<pc n="lb"/>
                    <pb n="14a"/>
<pc n="　"/>詩云豈意日斜庚子後忽驚嵗在己辰年此乃天生<pc n="lb"/>
<pc n="　"/>作對不假人力温庭筠詩云有用甲子相對者云風<pc n="lb"/>
<pc n="　"/>巻蓬根屯戊巳月移松影守庚申兩語本不相類其<pc n="lb"/>
<pc n="　"/>題云與道士守庚申時聞西方有警事邂逅適然固<pc n="lb"/>
<pc n="　"/>不可知然以其用意附㑹觀之疑若得此對而就爲<pc n="lb"/>
<pc n="　"/>之題者此蔽於用事之弊也前輩詩材亦或預爲儲<pc n="lb"/>
<pc n="　"/>蓄然非所當用未嘗强出余嘗從趙德麟假陶淵明<pc n="lb"/>
<pc n="　"/>集本葢子瞻所閱者時有改定字末手題兩聯云人<pc n="lb"/>
                    <pb n="14b"/>
<pc n="　"/>言盧杞是姦邪我覺魏公真嫵媚又槐花黄舉子忙<pc n="lb"/>
<pc n="　"/>促織鳴懶婦驚不知偶書之耶或將以爲用也然子<pc n="lb"/>
<pc n="　"/>瞻詩後不見此語則固無意於必用矣王荆公作韓<pc n="lb"/>
<pc n="　"/>魏公挽辭云朩稼曾聞逹官怕山頽今見哲人萎或<pc n="lb"/>
<pc n="　"/>言亦是平時所得魏公之薨是嵗適雨朩氷前一嵗<pc n="lb"/>
<pc n="　"/>華山崩偶有二事故不覺爾<pc n="lb"/>
世言社日飲酒治聾不知其何據五代李濤有春社從<pc n="lb"/>
<pc n="　"/>李昉求酒詩云社公今日没心情乞爲治聾酒一瓶<pc n="lb"/>
                    <pb n="15a"/>
<pc n="　"/>惱亂玉堂將欲徧依稀巡到第三㕔昉時爲翰林學<pc n="lb"/>
<pc n="　"/>士有日給内庫酒故濤從乞之則其傳亦已久矣社<pc n="lb"/>
<pc n="　"/>公濤小字也唐人在慶侍下雖官髙年大皆稱小字<pc n="lb"/>
<pc n="　"/>濤性疎逹不覊善諧謔與朝士言亦多以社翁自名<pc n="lb"/>
<pc n="　"/>聞者無不以爲笑然亮直敢言後官亦至宰相<pc n="lb"/>
韓退之䨇鳥詩殆不可曉頃嘗以問蘇丞相子容云意<pc n="lb"/>
<pc n="　"/>似是指佛老二學以其終篇本末考之亦或然也<pc n="lb"/>
杜子羙病柏病橘枯椶枯楠四詩皆興當時事病柏當<pc n="lb"/>
                    <pb n="15b"/>
<pc n="　"/>爲明皇作與杜鵑行同意枯椶比民之殘困則其篇<pc n="lb"/>
<pc n="　"/>中自言矣枯楠云猶含棟梁具無復霄漢志當爲房<pc n="lb"/>
<pc n="　"/>次律之徒作惟病橘始言惜哉結實小酸澁如棠梨<pc n="lb"/>
<pc n="　"/>末以比荔枝勞民疑若指近倖之不得志者自漢魏<pc n="lb"/>
<pc n="　"/>以來詩人用意深逺不失古風惟此公爲然不但語<pc n="lb"/>
<pc n="　"/>言之工也<pc n="lb"/>
劉貢父以司空圖詩中咄喏二字辯晉書所載石崇豆<pc n="lb"/>
<pc n="　"/>粥咄嗟而辦爲誤以喏爲嗟非也孫楚詩自有三命<pc n="lb"/>
                    <pb n="16a"/>
<pc n="　"/>皆有極咄嗟不可保之語此亦豈是以喏爲嗟古今<pc n="lb"/>
<pc n="　"/>語言固有各於一時本不與後世相通者咄嗟皆聲<pc n="lb"/>
<pc n="　"/>也自晉以前未見有言咄殷浩所謂咄咄逼人葢拒<pc n="lb"/>
<pc n="　"/>物之聲嗟乃嘆聲咄嗟猶言呼吸疑是晉人一時語<pc n="lb"/>
<pc n="　"/>故孫楚亦云爾<pc n="lb"/>
頃見晁無咎舉魯直詩人家寒橘柚秋色老梧桐張文<pc n="lb"/>
<pc n="　"/>潛云斜日兩竿眠犢晚春波一頃去鳬寒皆自以爲<pc n="lb"/>
<pc n="　"/>莫能及<pc n="lb"/>
                    <pb n="16b"/>
王荆公詩有老景春可惜無花可留得莫嫌柳渾青終<pc n="lb"/>
<pc n="　"/>恨李太白之句以古人姓名藏句中葢以文爲戯或<pc n="lb"/>
<pc n="　"/>者謂前無此體自公始見之余讀權德輿集其一篇<pc n="lb"/>
<pc n="　"/>云藩宣秉戎寄衡石崇位勢年紀信不留弛張良自<pc n="lb"/>
<pc n="　"/>媿樵蘇則爲愜𤓰李斯可畏不顧榮官尊每陳農畝<pc n="lb"/>
<pc n="　"/>利家林類巖巘負郭躬歛積志滿寵生嫌養䝉恬勝<pc n="lb"/>
<pc n="　"/>智疎鍾皓月曉晚景丹霞異澗谷永不諼山川景梁<pc n="lb"/>
<pc n="　"/>冀無累頗符生學展禽尚志從此直不疑支離疎世<pc n="lb"/>
                    <pb n="17a"/>
<pc n="　"/>事則德輿已嘗爲此體乃知古人文章之變殆無遺<pc n="lb"/>
<pc n="　"/>藴德輿在唐不以詩名然詞亦雅暢此篇雖主意在<pc n="lb"/>
<pc n="　"/>立别體然亦自不失爲佳製也<pc n="lb"/>
楊大年劉子儀皆喜唐彦謙詩以其用事精巧對偶親<pc n="lb"/>
<pc n="　"/>切黄魯直詩體雖不類然亦不以楊劉爲過如彦謙<pc n="lb"/>
<pc n="　"/>題漢髙廟云耳聞明主提三尺眼見愚民盜一抔雖<pc n="lb"/>
<pc n="　"/>是着題然語皆歇後一抔事無兩出或可略土字如<pc n="lb"/>
<pc n="　"/>三尺律三尺喙皆可何獨劍乎耳聞明主眼見愚民<pc n="lb"/>
                    <pb n="17b"/>
<pc n="　"/>尤不成語余數見交㳺道魯直意殊不可解蘇子瞻<pc n="lb"/>
<pc n="　"/>詩有買牛但自捐三尺射鼠何勞挽六鈞亦與此同<pc n="lb"/>
<pc n="　"/>病六鈞可去弓字三尺不可去劍字此理甚易知也<pc n="lb"/>
蘇子瞻嘗兩用孔稚圭鳴蛙事如水底笙簧蛙兩部山<pc n="lb"/>
<pc n="　"/>中奴婢橘千頭雖似笙簧易鼓吹不礙其意同至已<pc n="lb"/>
<pc n="　"/>遣亂蛙成兩部更邀明月作三人則成兩部不知爲<pc n="lb"/>
<pc n="　"/>何物亦是歇後故用事寧與出處語小異而意同不<pc n="lb"/>
<pc n="　"/>可盡牽出處語而意不顯也<pc n="lb"/>
                    <pb n="18a"/>
學者多議子瞻朩杪見龜趺以爲語病謂龜趺不當出<pc n="lb"/>
<pc n="　"/>朩杪殊未之思此題程筠光墓歸真亭也東南多塟<pc n="lb"/>
<pc n="　"/>山上碑亭柱往往在半山間未必皆平地則下視之<pc n="lb"/>
<pc n="　"/>龜趺出朩杪何足怪哉<pc n="lb"/>
李廌陽翟人少以文字見蘇子瞻子瞻喜之元祐初知<pc n="lb"/>
<pc n="　"/>舉廌適就試意在必得廌以魁多士及攷章援程文<pc n="lb"/>
<pc n="　"/>大喜以爲廌無疑遂以爲魁既拆號悵然出院以詩<pc n="lb"/>
<pc n="　"/>送廌歸曰平時謾識古戰場過眼終迷日五色盖道<pc n="lb"/>
                    <pb n="18b"/>
<pc n="　"/>其本意廌自是學亦不進家貧不甚自愛嘗以書責<pc n="lb"/>
<pc n="　"/>子瞻不薦已子瞻後稍薄之竟不第而死<pc n="lb"/>
劉季孫平之子能作七字家藏書數干巻善用事送孔<pc n="lb"/>
<pc n="　"/>宗翰知揚州詩有云詩書魯國真男子歌吹揚州作<pc n="lb"/>
<pc n="　"/>貴人多稱其精當爲杭州鈐轄子瞻作守深知之後<pc n="lb"/>
<pc n="　"/>嘗以詩寄子瞻云四海共知霜鬢滿重陽曾揷菊花<pc n="lb"/>
<pc n="　"/>無子瞻大喜在頴州和季孫詩所謂一篇向人冩肝<pc n="lb"/>
<pc n="　"/>肺四海知我霜鬢斑葢記此也<pc n="lb"/>
                    <pb n="19a"/>
文同字與可蜀人與蘇子瞻爲中表兄弟相厚爲人靖<pc n="lb"/>
<pc n="　"/>深超然不攖世故善畵墨竹作詩騷亦過人熈寧初<pc n="lb"/>
<pc n="　"/>時論既不一士大夫好惡紛然同在館閣未嘗有所<pc n="lb"/>
<pc n="　"/>向背時子瞻數上書論天下事退而與賔客亦言多<pc n="lb"/>
<pc n="　"/>以時事爲譏誚同極以爲不然每苦口力戒之子瞻<pc n="lb"/>
<pc n="　"/>不能聽也出爲杭州通判同送行詩有北客若來休<pc n="lb"/>
<pc n="　"/>問事西湖雖好莫吟詩之句及黄州之謫正坐杭州<pc n="lb"/>
<pc n="　"/>詩語人以爲知言<pc n="lb"/>
                    <pb n="19b"/>
楊文公在翰林以讒佯狂去職然聖眷之不衰聞疾愈<pc n="lb"/>
<pc n="　"/>即起爲郡未幾復以判秘監召既到闕以詩賜之曰<pc n="lb"/>
<pc n="　"/>瑣闥往年司制誥共嘉藻思類相如蓬山今日詮墳<pc n="lb"/>
<pc n="　"/>史還仰多聞過仲舒報政列城歸覲後疏恩髙閣拜<pc n="lb"/>
<pc n="　"/>恩初諸生濟濟彌瞻望鉛槧諮詢辯魯魚祖宗愛惜<pc n="lb"/>
<pc n="　"/>人材保全忠賢之意如此文公後卒與宼萊公力排<pc n="lb"/>
<pc n="　"/>宫闈協定大策功雖不終其盡力於國者亦可以無<pc n="lb"/>
<pc n="　"/>愧也<pc n="lb"/>
                    <pb n="20a"/>
古詩有離合體近人多不解此體余讀文類得北海四<pc n="lb"/>
<pc n="　"/>言一篇云漁父屈節水潛匿方與時進止出寺弛張<pc n="lb"/>
<pc n="　"/>吕公饑釣闔口渭旁九域有聖無土不王好是正直<pc n="lb"/>
<pc n="　"/>女固子臧海外有截隼逝鷹揚六翮不奮羽儀未彰<pc n="lb"/>
<pc n="　"/>龍蛇之蟄比他可忘玟琁隱耀羙玉韜光無名無譽<pc n="lb"/>
<pc n="　"/>放言深藏按轡安行誰謂路長此篇離合魯國孔融<pc n="lb"/>
<pc n="　"/>文舉六字徐而考之詩二十四句每四句離合一字<pc n="lb"/>
<pc n="　"/>如首章云漁父屈節水潛匿方與時進止出寺弛張<pc n="lb"/>
                    <pb n="20b"/>
<pc n="　"/>第一句漁字第二句水字漁犯水字而去水則存者<pc n="lb"/>
<pc n="　"/>爲魚字第三句有時字第四句有寺字時犯寺字而<pc n="lb"/>
<pc n="　"/>去寺則存者爲日字離魚與日而合之則爲魯字下<pc n="lb"/>
<pc n="　"/>四章類此殆古人好竒之過欲以文字示其巧也<pc n="lb"/>
劉丞相莘老殿試時蘇丞相子容爲詳定官子容後尹<pc n="lb"/>
<pc n="　"/>南京莘老復僉判在幕中相與歡甚元祐初莘老自<pc n="lb"/>
<pc n="　"/>中司入爲左丞子容猶爲翰林學士承㫖及莘老遷<pc n="lb"/>
<pc n="　"/>黄門子容始爲左丞莘老宿東省嘗以詩寄子容云<pc n="lb"/>
                    <pb n="21a"/>
<pc n="　"/>膺門早嵗預登龍僉幕中間託下風敢謂彈冠煩貢<pc n="lb"/>
<pc n="　"/>禹毎思移疾避胡公葢記前事而子容答之有末路<pc n="lb"/>
<pc n="　"/>自驚黄髮老平時曾識黑頭公之句當時以爲盛事<pc n="lb"/>
<pc n="　"/>又三年莘老既相而罷子容始踐其位云<pc n="lb"/>
王荆公少以意氣自許故詩語惟其所向不復更爲涵<pc n="lb"/>
<pc n="　"/>蓄如天下蒼生待霖雨不知龍向此中蟠又萬緑叢<pc n="lb"/>
<pc n="　"/>中紅一㸃動人春色不須多平治險穢非無力潤澤<pc n="lb"/>
<pc n="　"/>焦枯是有材之類皆直道其胸中事後爲羣牧判官<pc n="lb"/>
                    <pb n="21b"/>
<pc n="　"/>從宋次道盡假唐人詩集博觀而約取晚年始盡深<pc n="lb"/>
<pc n="　"/>婉不迫之趣乃知文字雖工拙之定限然亦必視初<pc n="lb"/>
<pc n="　"/>壯雖工方其未至時亦不能力强而遽至此也<pc n="lb"/>
髙荷荆南人學杜子羙作五言頗得句法黄魯直自戎<pc n="lb"/>
<pc n="　"/>州歸荷以五十韻見魯直極愛賞之嘗和其言有云<pc n="lb"/>
<pc n="　"/>張侯海内長句晁子廟中雅歌髙郎少加筆力我知<pc n="lb"/>
<pc n="　"/>三傑同科張謂文潛晁謂無咎也無咎聞之頗不平<pc n="lb"/>
<pc n="　"/>荷晚爲童貫客得蘭州通判以死既不爲時論所與<pc n="lb"/>
                    <pb n="22a"/>
<pc n="　"/>其詩亦不復傳云<pc n="lb"/>
杜牧詩清時有味是無能閑愛孤雲靜愛僧擬把一麾<pc n="lb"/>
<pc n="　"/>江海去樂㳺原上望昭陵此葢不滿於當時故末有<pc n="lb"/>
<pc n="　"/>望昭陵之句汪輔之在場屋能作賦略與鄭毅夫滕<pc n="lb"/>
<pc n="　"/>逹道齊名以意氣自負既登第久不得志常鬱鬱不<pc n="lb"/>
<pc n="　"/>樂語多議刺元豐初始爲河北轉運使未幾坐累謫<pc n="lb"/>
<pc n="　"/>官累年遇赦幸復知處州謝表有云清時有味白首<pc n="lb"/>
<pc n="　"/>無能蔡持正爲侍御史引杜牧詩爲證以爲怨望遂<pc n="lb"/>
                    <pb n="22b"/>
<pc n="　"/>復罷<pc n="lb"/>
古今人用事有趂筆快意而誤者雖名輩有所不免蘇<pc n="lb"/>
<pc n="　"/>子瞻石建方欣洗牏厠姜龎不解歎蛜蝛據漢書牏<pc n="lb"/>
<pc n="　"/>厠本作厠牏葢中衣也二字義不應可顛倒用魯直<pc n="lb"/>
<pc n="　"/>啜羮不如放麋樂羊終愧巴西本是西巴見韓非子<pc n="lb"/>
<pc n="　"/>葢貪於得韻亦不暇省爾<pc n="lb"/>
宼萊公南遷道過襄州嘗畱一絶句於驛亭曰沙堤築<pc n="lb"/>
<pc n="　"/>處迎丞相驛吏催時送逐臣到了輸他林下客無榮<pc n="lb"/>
                    <pb n="23a"/>
<pc n="　"/>無辱自由身林下客大槩言之初無所主名也胡祕<pc n="lb"/>
<pc n="　"/>監旦素不爲公所喜時適居郡下既聞之遂以林下<pc n="lb"/>
<pc n="　"/>客謂公爲已發且有稱快之語聞者無不皆笑<pc n="lb"/>
詩人以一字爲工世固知之惟老杜變化開闔出竒無<pc n="lb"/>
<pc n="　"/>窮殆不可以形迹捕如江山有巴蜀棟宇自齊梁逺<pc n="lb"/>
<pc n="　"/>近數千里上下數百年只在有與自兩字間而吞納<pc n="lb"/>
<pc n="　"/>山川之氣俯仰古今之懷皆見於言外滕王亭子粉<pc n="lb"/>
<pc n="　"/>墻猶竹色虛閣自松聲若不用猶與自兩字則餘八<pc n="lb"/>
                    <pb n="23b"/>
<pc n="　"/>言凡亭子皆可用不必滕王也此皆工妙至到人力<pc n="lb"/>
<pc n="　"/>不可及而此老獨雍容閑肆出於自然略不見其用<pc n="lb"/>
<pc n="　"/>力處今人多取其已用字模放用之偃蹇狹陋盡成<pc n="lb"/>
<pc n="　"/>死法不知意與境㑹言其中節凡字皆可用也<pc n="lb"/>
讀古人詩多意所喜處誦憶之久往往不覺誤用爲己<pc n="lb"/>
<pc n="　"/>語綠隂生晝寂孤花表春餘此韋蘇州集中最爲警<pc n="lb"/>
<pc n="　"/>䇿而荆公詩乃有綠隂生晝寂幽草弄秋妍之句大<pc n="lb"/>
<pc n="　"/>抵荆公閱唐詩多於去取之間用意尤精觀百家詩<pc n="lb"/>
                    <pb n="24a"/>
<pc n="　"/>選可見也如蘇子瞻山圍故國城空在潮打西陵意<pc n="lb"/>
<pc n="　"/>未平此非誤用直是取舊句縱横役使莫彼我爲辨<pc n="lb"/>
<pc n="　"/>耳<pc n="lb"/>
慶厯八年王則叛真定既誅始析河北大名定武真定<pc n="lb"/>
<pc n="　"/>髙陽爲四路置帥更命儒臣以輯邊備魏公自鄆州<pc n="lb"/>
<pc n="　"/>徙鎮各大興方略事無不自親嘗有題養貞亭詩云<pc n="lb"/>
<pc n="　"/>所期清䇿慮不是愛精神又云吏民還解否吾豈茍<pc n="lb"/>
<pc n="　"/>安人其志可見矣郡圃號衆春㑹嵗饑渉春未嘗一<pc n="lb"/>
                    <pb n="24b"/>
<pc n="　"/>逰陳薦在幕府以詩請公云水底魚龍思鼓吹沙頭<pc n="lb"/>
<pc n="　"/>鷗鷺望旌旗公亟答之云細民溝壑方援手别館鸎<pc n="lb"/>
<pc n="　"/>花任送春在鎮五年政聲流聞自是天下遂屬以爲<pc n="lb"/>
<pc n="　"/>相<pc n="lb"/>
王荆公在鍾山有馬甚惡蹄齧不可近一日兩挍牽至<pc n="lb"/>
<pc n="　"/>庭下告公請鬻之蔡天啟時在坐曰世安有不可調<pc n="lb"/>
<pc n="　"/>之馬第久不騎驕耳即起捉其騣一躍而上不用銜<pc n="lb"/>
<pc n="　"/>勒馳數十里而還荆公大壯之即作集句詩贈天啟<pc n="lb"/>
                    <pb n="25a"/>
<pc n="　"/>所謂蔡子勇成癖能騎生馬駒者後又有身著青衫<pc n="lb"/>
<pc n="　"/>騎惡馬日行三百尚嫌遲心源落落堪爲將却是君<pc n="lb"/>
<pc n="　"/>王耒備知士大夫盛傳荆公以将帥之材許天啟紹<pc n="lb"/>
<pc n="　"/>聖初章申公當國首欲進天啟侍從㑹執政有不悦<pc n="lb"/>
<pc n="　"/>者乃出爲永興軍路提舉常平因欲稍遷爲帥㑹丁<pc n="lb"/>
<pc n="　"/>内艱不果猶是用荆公遺意也<pc n="lb"/>
元豐間嘗久旱不雨裕陵禁中齋禱甚力一日夢有僧<pc n="lb"/>
<pc n="　"/>乗馬馳空中口吐雲霧既覺而雨大作翌日遣中貴<pc n="lb"/>
                    <pb n="25b"/>
<pc n="　"/>人尋夢中所見物色於相國寺三門五百羅漢中第<pc n="lb"/>
<pc n="　"/>十三尊像彷彿即迎入内視之正所夢也王丞相禹<pc n="lb"/>
<pc n="　"/>玉作喜雨詩云良弼爲辜霖雨望神僧作霧應精求<pc n="lb"/>
<pc n="　"/>元參政厚之仙驥薾雲穿仗下佛花吹雨匝天流葢<pc n="lb"/>
<pc n="　"/>記此相國寺羅漢本江南李氏時物在廬山東林寺<pc n="lb"/>
<pc n="　"/>曹翰下江南盡取其城中金帛寳貨連百餘舟私盜<pc n="lb"/>
<pc n="　"/>以歸無以爲之名乃取羅漢毎舟載十許尊獻之詔<pc n="lb"/>
<pc n="　"/>因賜於相國寺當時謂之神羅漢云<pc n="lb"/>
                    <pb n="26a"/>
荆公詩用法甚嚴尤精於對偶嘗云用漢人語止可以<pc n="lb"/>
<pc n="　"/>漢人語對若參以異代語便不相類如一水䕶田將<pc n="lb"/>
<pc n="　"/>緑遶兩山排闥送青來之類皆漢人語也此惟公用<pc n="lb"/>
<pc n="　"/>之不覺拘窘卑凡如周顒宅在阿蘭若婁約身隨窣<pc n="lb"/>
<pc n="　"/>堵波皆以梵語對梵語亦此意嘗有人向公稱自喜<pc n="lb"/>
<pc n="　"/>田園安五柳但嫌尸祝擾庚桑之句以爲的對公笑<pc n="lb"/>
<pc n="　"/>曰伊但知栁對桑爲的然庚亦自是數葢以十干數<pc n="lb"/>
<pc n="　"/>之也<pc n="lb"/>
                    <pb n="26b"/>
焦中書南㕔壁間有晏元獻題詠上竿伎一詩云百尺<pc n="lb"/>
<pc n="　"/>竿頭褭褭身足騰跟挂駭傍人漢隂有叟君知否抱<pc n="lb"/>
<pc n="　"/>甕區區亦未貧當時固必有謂文潞公在樞府嘗一<pc n="lb"/>
<pc n="　"/>日過中書與荆公行至題下特遲留誦詩久之亦未<pc n="lb"/>
<pc n="　"/>能無意也荆公他日復題一篇於詩後云賜也能言<pc n="lb"/>
<pc n="　"/>未識真誤將心許漢隂人桔橰俯仰何妨事抱甕區<pc n="lb"/>
<pc n="　"/>區老自身<pc n="lb"/>
張景脩字敏叔常州人余大父客也少刻苦作詩至老<pc n="lb"/>
                    <pb n="27a"/>
<pc n="　"/>不衰典雅平易時多佳句元豐末爲饒州浮梁令邑<pc n="lb"/>
<pc n="　"/>子朱天錫以神童應詔景脩作詩送之天錫到闕㑹<pc n="lb"/>
<pc n="　"/>忘取本州公據爲禮部所却因擊登聞鼓院繳景脩<pc n="lb"/>
<pc n="　"/>所送詩爲證神宗一見大稱賞之翌日以語宰相王<pc n="lb"/>
<pc n="　"/>禹玉恨四方有遺材即令召對禹玉言不欲以一詩<pc n="lb"/>
<pc n="　"/>召人恐長浮競不若俟其秩滿赴部命之遂止令中<pc n="lb"/>
<pc n="　"/>書籍記姓名比景脩罷官任神宗已升遐亦云命矣<pc n="lb"/>
<pc n="　"/>大觀中始與余同爲祠曹郎中年已幾七十有詩數<pc n="lb"/>
                    <pb n="27b"/>
<pc n="　"/>千篇大父元祐間自湖南憲請宫祠歸景脩嘗以詩<pc n="lb"/>
<pc n="　"/>寄曰聞說年來請洞霄江湖奉使久勤勞有神僊處<pc n="lb"/>
<pc n="　"/>閑方得用老成時退更髙借宅但須新種竹尋仙想<pc n="lb"/>
<pc n="　"/>見舊栽桃浮梁居士塵埃甚鬚髮而今也二毛其詩<pc n="lb"/>
<pc n="　"/>大抵類此流落無聞亦可惜也<pc n="lb"/>
常待制秩居汝隂與王深父皆有盛名於嘉祐治平之<pc n="lb"/>
<pc n="　"/>間屢召不至雖歐陽文忠公亦重推禮之其詩所謂<pc n="lb"/>
<pc n="　"/>笑殺頴川常處士十年騎馬聽朝鷄者是也熈寧初<pc n="lb"/>
                    <pb n="28a"/>
<pc n="　"/>荆公當國力致之遂起判國子監太常禮院聲譽稍<pc n="lb"/>
<pc n="　"/>減於前嘗一日大雪趨朝與百官待門於仗舎時秩<pc n="lb"/>
<pc n="　"/>已衰寒甚不可忍喟然若有所恨者乃舉文忠詩以<pc n="lb"/>
<pc n="　"/>自戯曰凍殺頴川常處士也來騎馬聽朝鷄<pc n="lb"/>
前輩詩文各有平生自得意處不過數篇然他人未必<pc n="lb"/>
<pc n="　"/>能盡知也毘陵正素處士張子厚善書余嘗於其家<pc n="lb"/>
<pc n="　"/>見歐陽文忠子棐以烏絲欄絹一軸求子厚書文忠<pc n="lb"/>
<pc n="　"/>明妃曲兩篇廬山髙一篇略云先公平日未嘗矜大<pc n="lb"/>
                    <pb n="28b"/>
<pc n="　"/>所爲文一日被酒語棐曰吾廬山髙今人莫能爲唯<pc n="lb"/>
<pc n="　"/>李太白能之明妃曲後篇太白不能爲唯杜子羙能<pc n="lb"/>
<pc n="　"/>之至於前篇則子羙亦不能爲唯吾能之也因欲别<pc n="lb"/>
<pc n="　"/>録此三篇也<pc n="lb"/>
余居吳下一日出閶門至小寺中壁間有題詩一絶云<pc n="lb"/>
<pc n="　"/>黄葉西陂水漫流遽蒢風急滯扁舟夕陽暝色來千<pc n="lb"/>
<pc n="　"/>里人語雞聲共一丘意極喜初不書名氏問寺僧云<pc n="lb"/>
<pc n="　"/>吳縣宼主簿所作今官滿去矣歸而問之吳下士大<pc n="lb"/>
                    <pb n="29a"/>
<pc n="　"/>夫云寇名國寶盖與余同年然皆莫知其能詩余與<pc n="lb"/>
<pc n="　"/>國寳牓下未嘗往來亦謾不省其爲人已而數爲好<pc n="lb"/>
<pc n="　"/>事者舉此詩始有言國寶徐州人久從陳無已學乃<pc n="lb"/>
<pc n="　"/>知文字淵源有所自來亦不難辨恨不得多見之也<pc n="lb"/>
宋景文公子京不甚爲韓魏公所知故公當國子京多<pc n="lb"/>
<pc n="　"/>補外嘉祐末始再入爲翰林學士偶朝㑹子京因病<pc n="lb"/>
<pc n="　"/>謁告以表自陳云不獲預率舞之列魏公見之殊不<pc n="lb"/>
<pc n="　"/>樂<pc n="lb"/>
                    <pb n="29b"/>
元祐初駕幸太學吕丞相微仲有詩中間押行字韻館<pc n="lb"/>
<pc n="　"/>閣諸人皆和秦學士觀一聯云涵天璧水遙迎仗映<pc n="lb"/>
<pc n="　"/>月深花不亂行諸生聞之亦閧然觀爲人喜傲謔然<pc n="lb"/>
<pc n="　"/>此句實迫於趂韻未必有意也<pc n="lb"/>
髙麗自太宗後久不入貢至元豐初始遣使來朝神宗<pc n="lb"/>
<pc n="　"/>以張誠一館伴令問其復朝之意云其國與契丹爲<pc n="lb"/>
<pc n="　"/>隣毎因契丹誅求藉不能堪國主王徽常誦華嚴經<pc n="lb"/>
<pc n="　"/>祈至中國一夕忽夢至京師備見城邑宫闕之盛覺<pc n="lb"/>
                    <pb n="30a"/>
<pc n="　"/>而慕之乃爲詩以記曰惡業因緣近契丹一年朝貢<pc n="lb"/>
<pc n="　"/>幾多般移身忽到京華地可惜中霄漏滴殘余大觀<pc n="lb"/>
<pc n="　"/>間館伴髙麗人常見誠一語録備載此事故事使人<pc n="lb"/>
<pc n="　"/>到闕不過月計日即遣發余館伴時上欲留觀殿試<pc n="lb"/>
<pc n="　"/>故牓及上已遂幾七十日使者頗修謹詳雅余撫之<pc n="lb"/>
<pc n="　"/>既厚每相感餞行至占雲館而别其副韓繳如馬上<pc n="lb"/>
<pc n="　"/>忽使人持一大玉帶贈余云此實故物其家世傳以<pc n="lb"/>
<pc n="　"/>爲寶今以爲獻且於笏上自書一詩相别云泣涕汎<pc n="lb"/>
                    <pb n="30b"/>
<pc n="　"/>瀾欲别離此生無復再來期謾將寶玉陳深意莫忘<pc n="lb"/>
<pc n="　"/>思人見物時余以髙麗使故事無解換例力辭之其<pc n="lb"/>
<pc n="　"/>詞雖撲拙然亦可見其意也<pc n="lb"/>
唐詩僧自中葉以後其名字班班爲當時所稱者甚多<pc n="lb"/>
<pc n="　"/>然詩皆不傳如經來白馬寺僧到赤烏年數聯僅見<pc n="lb"/>
<pc n="　"/>文士所録而已陵遲至貫休齊已之徒其詩雖存然<pc n="lb"/>
<pc n="　"/>無足言矣中間雖皎然最爲傑出故其詩十巻獨全<pc n="lb"/>
<pc n="　"/>亦無甚過人者近世僧學詩者極多皆無超然自得<pc n="lb"/>
                    <pb n="31a"/>
<pc n="　"/>之氣往往反拾掇模傚士大夫所殘棄又自作一種<pc n="lb"/>
<pc n="　"/>僧體格律尤凡俗世謂之酸餡氣子瞻有贈惠通詩<pc n="lb"/>
<pc n="　"/>云語帶烟霞從古少氣含蔬筍到公無嘗語人曰頗<pc n="lb"/>
<pc n="　"/>解蔬筍語否爲無酸餡氣也聞者無不皆笑<pc n="lb"/>
池塘生春草園栁變鳴禽世多不解此語爲工葢欲以<pc n="lb"/>
<pc n="　"/>竒求之耳此語之工正在無所用意猝然與景相遇<pc n="lb"/>
<pc n="　"/>借以成章不假繩削故非常情所能到詩家妙處當<pc n="lb"/>
<pc n="　"/>須以此爲根本而思苦難言者往往不悟鍾嶸詩品<pc n="lb"/>
                    <pb n="31b"/>
<pc n="　"/>論之最詳其略云思君如流水既是即目髙臺多悲<pc n="lb"/>
<pc n="　"/>風亦惟所見清晨登隴首差無故實明月照積雪非<pc n="lb"/>
<pc n="　"/>出經史古今勝語多非補假皆由直尋顔延之謝莊<pc n="lb"/>
<pc n="　"/>尤爲繁宻於時化之故大明泰始中文書殆同書抄<pc n="lb"/>
<pc n="　"/>近任昉王元長等辭不貴竒競須新事邇來作者寢<pc n="lb"/>
<pc n="　"/>以成俗遂乃句無虛語語無虛字牽攣補衲蠧文已<pc n="lb"/>
<pc n="　"/>甚自然英㫖罕遇其人余每愛此言簡切明白易曉<pc n="lb"/>
<pc n="　"/>但觀者未嘗留意耳自唐以後既變以律體固不能<pc n="lb"/>
                    <pb n="32a"/>
<pc n="　"/>無拘窘然茍大手筆亦自不妨削鐻於神志之間斵<pc n="lb"/>
<pc n="　"/>輪於甘苦之外也<pc n="lb"/>
姑蘇城外寒山寺夜半鍾聲到客船此唐張繼題城西<pc n="lb"/>
<pc n="　"/>楓橋寺詩也歐陽文忠公嘗病其夜半非打鍾時葢<pc n="lb"/>
<pc n="　"/>公未嘗至吳中今吳中山寺實以夜半打鍾繼詩三<pc n="lb"/>
<pc n="　"/>十餘篇余家有之往往多佳句王荆公編百家詩選<pc n="lb"/>
<pc n="　"/>從宋次道借本中間有暝色赴春愁次道改赴字作<pc n="lb"/>
<pc n="　"/>起字荆公復定爲赴字以語次道曰若是起字人誰<pc n="lb"/>
                    <pb n="32b"/>
<pc n="　"/>不能到次道以爲然<pc n="lb"/>
張文定安道未第時貧甚衣食殆不給然意氣豪舉未<pc n="lb"/>
<pc n="　"/>嘗少貶與劉潜李寇石曼卿往來山東諸郡任氣使<pc n="lb"/>
<pc n="　"/>酒見者皆傾下之沛縣有漢髙祖廟并歌風臺前後<pc n="lb"/>
<pc n="　"/>題詩人甚多無不推頌功德獨安道髙祖廟詩曰縱<pc n="lb"/>
<pc n="　"/>酒疎狂不治生中陽有土不歸耕偶因亂世成功業<pc n="lb"/>
<pc n="　"/>更向翁前與仲爭又歌風臺曰落魄劉郎作帝歸樽<pc n="lb"/>
<pc n="　"/>前感慨大風詩淮隂反接英彭族更欲多求猛士爲<pc n="lb"/>
                    <pb n="33a"/>
<pc n="　"/>葢自少已不凡矣<pc n="lb"/>
京師職事官舊皆無公廨雖宰相執政亦僦舎而居每<pc n="lb"/>
<pc n="　"/>遇出省或有中批外奏急速文字則省吏偏持於私<pc n="lb"/>
<pc n="　"/>第呈押既稽緩又多漏泄元豐初始建東西府於右<pc n="lb"/>
<pc n="　"/>掖門之前毎府相對爲四位俗謂之八位裕陵幸尚<pc n="lb"/>
<pc n="　"/>書省駐輦環視久之時張侍郎文裕以詩慶宰執元<pc n="lb"/>
<pc n="　"/>參政厚之和云黄閣勢連東鳯闕紫樞光直右銀臺<pc n="lb"/>
<pc n="　"/>葢東府與西闕相近西府正直右掖門崇寧末蔡魯<pc n="lb"/>
                    <pb n="33b"/>
<pc n="　"/>公罷相始賜第於梁門外大觀初再入因不復遷府<pc n="lb"/>
<pc n="　"/>居自是相繼何丞相伯通鄭丞相逹夫與今王丞相<pc n="lb"/>
<pc n="　"/>將明皆賜第援魯公例皆於私第治事而二府往往<pc n="lb"/>
<pc n="　"/>多虚位或爲書局官指射以置局與元豐本意稍異<pc n="lb"/>
<pc n="　"/>也<pc n="lb"/>
俞紫芝字秀老揚州人少有髙行不娶得浮屠心法所<pc n="lb"/>
<pc n="　"/>至翛然而工於作詩王荆公居鍾山秀老數相往來<pc n="lb"/>
<pc n="　"/>尤愛重之每見於詩所謂公詩何以解人愁初日芙<pc n="lb"/>
                    <pb n="34a"/>
<pc n="　"/>蓉映碧流未怕元劉爭獨歩不妨陶謝與同逰是也<pc n="lb"/>
<pc n="　"/>秀老嘗有夜深童子喚不起猛虎一聲山月髙之句<pc n="lb"/>
<pc n="　"/>尤爲荆公所賞亟和云新詩比舊仍增峭若許追攀<pc n="lb"/>
<pc n="　"/>莫太髙秀老卒於元祐初惜時無發明之者不得與<pc n="lb"/>
<pc n="　"/>林和靖一流槩見於隱逸其弟澹字清老亦不娶滑<pc n="lb"/>
<pc n="　"/>稽善諧謔洞曉音律能歌荆公亦善之晚年作漁家<pc n="lb"/>
<pc n="　"/>傲等樂府數闋每山行即使澹歌之然澹使酒好罵<pc n="lb"/>
<pc n="　"/>不若秀老之恬靜一日見公云吾欲去爲浮屠但貧<pc n="lb"/>
                    <pb n="34b"/>
<pc n="　"/>無錢買祠部爾公欣然爲置祠部澹約日祝髮既過<pc n="lb"/>
<pc n="　"/>期寂無耗公問其然澹徐曰吾思僧亦不易爲公所<pc n="lb"/>
<pc n="　"/>贈祠部已送酒家償舊債矣公爲之大笑黄魯直嘗<pc n="lb"/>
<pc n="　"/>作三詩贈澹其一云有客夢超俗去髪脱塵冠平明<pc n="lb"/>
<pc n="　"/>視清鏡正爾良獨難葢荆公事也<pc n="lb"/>
姑蘇南園錢氏廣陵王之舊圃也老朩皆合抱流水竒<pc n="lb"/>
<pc n="　"/>石參錯其間最爲工王翰林元之爲長洲縣宰時無<pc n="lb"/>
<pc n="　"/>日不携客醉飲常有詩曰他年我若功成後乞取南<pc n="lb"/>
                    <pb n="35a"/>
<pc n="　"/>園作醉鄉今園中大堂遂以醉鄉名之大觀末蔡魯<pc n="lb"/>
<pc n="　"/>公罷相欲東還詔以園賜公公即戯以詩示親黨云<pc n="lb"/>
<pc n="　"/>八年帷幄竟何爲更賜南園寵退師堪笑當時王學<pc n="lb"/>
<pc n="　"/>士功名未有便吟詩<pc n="lb"/>
至和嘉祐間場屋舉子爲文尚竒澁讀或不能成句歐<pc n="lb"/>
<pc n="　"/>陽文忠公力欲革其弊既知貢舉凡文渉彫刻者皆<pc n="lb"/>
<pc n="　"/>黜之時范景仁王禹玉梅公儀等同事而梅聖俞爲<pc n="lb"/>
<pc n="　"/>參詳官未引試前唱酬詩極多文忠無譁戰士銜枚<pc n="lb"/>
                    <pb n="35b"/>
<pc n="　"/>勇下筆春蠶食葉聲最爲警䇿聖俞有萬蟻戰時春<pc n="lb"/>
<pc n="　"/>日暖五星明處夜堂深亦爲諸公所稱及放牓平時<pc n="lb"/>
<pc n="　"/>有聲如劉輝輩皆不預選士論頗洶洶未幾時傳遂<pc n="lb"/>
<pc n="　"/>閧閧然以爲主司耽於唱酬不暇詳考挍且以言五<pc n="lb"/>
<pc n="　"/>星自比而待我曹爲蠶蟻因造爲配語自是禮闈不<pc n="lb"/>
<pc n="　"/>復敢作詩終元豐末幾三十年元祐初雖稍稍爲之<pc n="lb"/>
<pc n="　"/>要不如前日之盛然是牓得蘇子瞻爲第二人子由<pc n="lb"/>
<pc n="　"/>與曾子固皆在選中亦不可謂不得人矣<pc n="lb"/>
                    <pb n="36a"/>
蘇明允至和間來京師既爲歐陽文忠公所知其名翕<pc n="lb"/>
<pc n="　"/>然韓忠憲諸公皆侍以上客嘗遇忠憲忠憲置酒私<pc n="lb"/>
<pc n="　"/>第惟文忠與一二執政而明允乃以布衣參其間都<pc n="lb"/>
<pc n="　"/>人以爲之異禮席間賦詩明允有佳節屢從愁裏過<pc n="lb"/>
<pc n="　"/>壯心時傍醉中來之句其意氣尤不少衰明允詩不<pc n="lb"/>
<pc n="　"/>多見然精深有味語不徒發正類其文如讀易詩云<pc n="lb"/>
<pc n="　"/>誰爲善相應嫌痩後有知音可廢彈婉而不迫哀而<pc n="lb"/>
<pc n="　"/>不傷所作自不必多也<pc n="lb"/>
                    <pb n="36b"/>
張先郎中字子野能爲詩及樂府至老不衰居錢塘蘇<pc n="lb"/>
<pc n="　"/>子瞻作倅時先年已八十餘視聽尚精强家猶畜聲<pc n="lb"/>
<pc n="　"/>妓子瞻嘗贈以詩云詩人老去鶯鶯在公子歸來燕<pc n="lb"/>
<pc n="　"/>燕忙葢全用張氏故事戱之先和云愁似鰥魚知夜<pc n="lb"/>
<pc n="　"/>永懶同蝴蝶爲春忙極爲子瞻所賞然俚俗多喜傳<pc n="lb"/>
<pc n="　"/>詠先樂府遂掩其詩聲識者皆以爲恨云<pc n="lb"/>
元厚之知荆南嘗夢至仙府與三人者聯書名傍有告<pc n="lb"/>
<pc n="　"/>之曰君三人盖兄弟也覺而思之莫知所謂未幾召<pc n="lb"/>
                    <pb n="37a"/>
<pc n="　"/>入爲學士時韓持國維揚元素繪先已在院一日因<pc n="lb"/>
<pc n="　"/>書奏列名三人名皆從絞絲始悟夢中兄弟之意豈<pc n="lb"/>
<pc n="　"/>造物以是爲戱耶已而持國元素皆外補厚之尹京<pc n="lb"/>
<pc n="　"/>後三年復與元素還職而鄧文約相繼爲直院則三<pc n="lb"/>
<pc n="　"/>人之名又皆從絞絲盖終始皆同决非偶然以此推<pc n="lb"/>
<pc n="　"/>之仕宦升沉進退豈可以人力計許大夫選嘗作四<pc n="lb"/>
<pc n="　"/>翰林詩記其事厚之和云聯名適似三株樹傳玩驚<pc n="lb"/>
<pc n="　"/>看五朶雲此亦一時之異也<pc n="lb"/>
                    <pb n="37b"/>
晉魏間詩尚未知聲律對偶然陸雲相謔之辭所謂日<pc n="lb"/>
<pc n="　"/>下荀鳴鶴雲間陸士龍者乃指爲的對至四海習鑿<pc n="lb"/>
<pc n="　"/>齒彌天釋道安之類不一乃知此體出於自然不待<pc n="lb"/>
<pc n="　"/>沈約而後能也舊不解四海彌天爲何等語因讀梁<pc n="lb"/>
<pc n="　"/>慧皎髙僧傳載鑿齒與道安書云天不終朝而雨六<pc n="lb"/>
<pc n="　"/>合者彌天之雲也𢎞淵源而潤八極者四海之流也<pc n="lb"/>
<pc n="　"/>故摘其語以爲戯耳始晉初爲佛學者皆從其師姓<pc n="lb"/>
<pc n="　"/>如支遁本姓闗從支謙學故爲支道安以佛學皆本<pc n="lb"/>
                    <pb n="38a"/>
<pc n="　"/>釋迦爲師請以釋命氏遂爲定制則釋道安者亦其<pc n="lb"/>
<pc n="　"/>姓也<pc n="lb"/>
詩語固忌用巧太過然縁情體物自有天然工妙雖巧<pc n="lb"/>
<pc n="　"/>而不見刻削之痕老杜細雨魚兒出微風燕子斜此<pc n="lb"/>
<pc n="　"/>十字殆無一字虛設雨細着水靣爲漚魚常一浮而<pc n="lb"/>
<pc n="　"/>淰若大雨則伏而不出矣燕體輕弱風猛則不能勝<pc n="lb"/>
<pc n="　"/>惟微風乃受以爲勢故又有輕燕受風斜之語至穿<pc n="lb"/>
<pc n="　"/>花蛺蝶深深見㸃水蜻蜓欵欵飛深深字若無穿字<pc n="lb"/>
                    <pb n="38b"/>
<pc n="　"/>欵欵字若無㸃字皆無以見其精微如此然讀之渾<pc n="lb"/>
<pc n="　"/>然全似未嘗用力此所以不礙其氣格超勝使晚唐<pc n="lb"/>
<pc n="　"/>諸子爲之便當如魚躍練波抛玉尺鶯穿絲栁織金<pc n="lb"/>
<pc n="　"/>梭體矣七言難於氣象雄渾句中有力而紆徐不失<pc n="lb"/>
<pc n="　"/>言外之意自老杜錦江春色來天地玉壘浮雲變古<pc n="lb"/>
<pc n="　"/>今與五更鼓角聲悲壯三峽星河影動搖等句之後<pc n="lb"/>
<pc n="　"/>常恨無復繼者韓退之筆力最爲傑出然每苦意與<pc n="lb"/>
<pc n="　"/>語俱盡和裴晉公破蔡州回詩所謂將軍舊壓三司<pc n="lb"/>
                    <pb n="39a"/>
<pc n="　"/>貴相國新兼五等崇非不壯也然意亦盡於此矣不<pc n="lb"/>
<pc n="　"/>若劉禹錫賀晉公留守東都云天子旌旗分一半八<pc n="lb"/>
<pc n="　"/>方風雨㑹中州語逺而體大也<pc n="lb"/>
人之材力信自有限李翺皇甫湜皆韓退之髙弟而二<pc n="lb"/>
<pc n="　"/>人獨不傳其詩不應散亡無一篇存者計是非其所<pc n="lb"/>
<pc n="　"/>長故不多作耳退之集中有題湜公安園池詩後云<pc n="lb"/>
<pc n="　"/>爾雅注蟲魚定非磊落人又有用將濟諸人捨得業<pc n="lb"/>
<pc n="　"/>孔顔意若譏其徒爲無益而勸之使不作者翺見於<pc n="lb"/>
                    <pb n="39b"/>
<pc n="　"/>逺逰聯句惟前之詎灼灼此去信悠悠一出之後遂<pc n="lb"/>
<pc n="　"/>不復見亦可知矣然二人以非所工而不作愈於不<pc n="lb"/>
<pc n="　"/>能而强爲之亦可謂善用其短矣<pc n="lb"/>
元豐既行官制準唐故事定宰相上事儀以御史中丞<pc n="lb"/>
<pc n="　"/>押百官班拜於階下宰相答拜於阼階上時王禹玉<pc n="lb"/>
<pc n="　"/>除左僕射蔡持正右僕射神宗命即尚書省行之二<pc n="lb"/>
<pc n="　"/>人力辭帝不可曰既以董正治官不得不正其方分<pc n="lb"/>
<pc n="　"/>於始此國體非爲卿設也二人乃受命時元厚之已<pc n="lb"/>
                    <pb n="40a"/>
<pc n="　"/>致仕居吳以詩賀王禹玉有前殿聽宣中禁制南宫<pc n="lb"/>
<pc n="　"/>看集外朝班星辰影落三階下桃李隂成四海間之<pc n="lb"/>
<pc n="　"/>句時最爲盛事自是相繼入相者皆不復再講此禮<pc n="lb"/>
<pc n="　"/>信不可常行也<pc n="lb"/>
劉季孫初以左班殿直監饒州酒王荆公爲江東提刑<pc n="lb"/>
<pc n="　"/>巡厯至饒按酒務始至㕔事見屏間有題小詩曰呢<pc n="lb"/>
<pc n="　"/>喃燕子語梁間底事來驚夢裏閑説與傍人應不解<pc n="lb"/>
<pc n="　"/>杖藜携酒看芝山大稱賞之問專知官誰所作以季<pc n="lb"/>
                    <pb n="40b"/>
<pc n="　"/>孫言即召與之語嘉歎升車而去不復問務事既至<pc n="lb"/>
<pc n="　"/>傳舍適郡學生持狀立庭下請差官攝州學事公判<pc n="lb"/>
<pc n="　"/>監酒殿直一郡大驚遂知名云<pc n="lb"/>
舊説徐敬業敗與駱賔王俱不死皆去爲浮屠以免賔<pc n="lb"/>
<pc n="　"/>王居杭州靈隱寺因續宋之問詩人始知之而唐新<pc n="lb"/>
<pc n="　"/>書不載今宋詩乃見賔王集中惟題鷲嶺鬱苕嶢龍<pc n="lb"/>
<pc n="　"/>宫鎻寂寥兩句是宋作自樓觀滄海日門對淛江潮<pc n="lb"/>
<pc n="　"/>以後五韻皆賔王所續方武后初革命天下所共疾<pc n="lb"/>
                    <pb n="41a"/>
<pc n="　"/>敬業與賔王首唱義則世哀之而爲隱藏理或有之<pc n="lb"/>
<pc n="　"/>此詩不知後人因其傳而録之賔王集耶或本集固<pc n="lb"/>
<pc n="　"/>自爲賔王作而收之也然賔王集乃古本非後人所<pc n="lb"/>
<pc n="　"/>裒次者若此詩當時已自録於集中則賔王之不死<pc n="lb"/>
<pc n="　"/>亦一證也<pc n="lb"/>
魏晉間人詩大抵專工一體如侍宴從軍之類故後來<pc n="lb"/>
<pc n="　"/>相與祖習者亦但因其所長取之耳謝靈運擬鄴中<pc n="lb"/>
<pc n="　"/>七子與江淹雜擬是也梁鍾嶸作詩品皆云某人詩<pc n="lb"/>
                    <pb n="41b"/>
<pc n="　"/>出於某人亦以此然論陶淵明乃以爲出於應璩此<pc n="lb"/>
<pc n="　"/>語不知其所據應璩詩不多見惟文選載其百一詩<pc n="lb"/>
<pc n="　"/>一篇所謂下流不可處君子慎厥初者與陶詩了不<pc n="lb"/>
<pc n="　"/>相類五臣注引文章録云曹爽用事多違法度璩作<pc n="lb"/>
<pc n="　"/>此詩以刺在位意若百分有補於一者淵明正以脱<pc n="lb"/>
<pc n="　"/>略世故超然物外爲意顧區區在位者何足累其心<pc n="lb"/>
<pc n="　"/>哉且此老何嘗有意欲以詩自名而追取一人而模<pc n="lb"/>
<pc n="　"/>放之此乃當時文士與世進取競進而爭長者所爲<pc n="lb"/>
                    <pb n="42a"/>
<pc n="　"/>何期此老之淺葢嶸之陋也<pc n="lb"/>
江淹擬湯惠休詩曰日暮碧雲合佳人殊未來古今以<pc n="lb"/>
<pc n="　"/>爲佳句然謝靈運圓景早已滿佳人猶未還謝𤣥睴<pc n="lb"/>
<pc n="　"/>春草秋更緑公子未西歸即是此意嘗怪兩漢間所<pc n="lb"/>
<pc n="　"/>作騷文未嘗有新語直是句句規模屈宋但換字不<pc n="lb"/>
<pc n="　"/>同耳至晉宋以後詩人之辭其敝亦然若是雖工亦<pc n="lb"/>
<pc n="　"/>何足道葢當時祖習共以爲然故未有譏之者耳<pc n="lb"/>
嵇康幽憤詩云性不傷物頻致怨憎昔慙下惠今愧孫<pc n="lb"/>
                    <pb n="42b"/>
<pc n="　"/>登葢志鍾㑹之悔也吾嘗讀世説知康乃魏宗室壻<pc n="lb"/>
<pc n="　"/>審如此雖不忤鍾㑹亦安能免死耶嘗稱阮籍口不<pc n="lb"/>
<pc n="　"/>臧否人物以爲可師殊不然籍雖不臧否人而作青<pc n="lb"/>
<pc n="　"/>白眼亦何以異籍得全於晉直是早附司馬師隂託<pc n="lb"/>
<pc n="　"/>其庇耳史言禮法之士嫉之如讐賴司馬景王全之<pc n="lb"/>
<pc n="　"/>以此而言籍非附司馬氏未必能脱禍也今文選載<pc n="lb"/>
<pc n="　"/>蔣濟勸進表一篇乃籍所作籍忍至此亦何所不可<pc n="lb"/>
<pc n="　"/>爲籍著論鄙世俗之士以爲猶虱處乎裩中籍委身<pc n="lb"/>
                    <pb n="43a"/>
<pc n="　"/>於司馬氏獨非裩中乎觀康尚不屈於鍾㑹肯賣魏<pc n="lb"/>
<pc n="　"/>而附晉乎世俗但以迹之近似者取之葢以爲嵇阮<pc n="lb"/>
<pc n="　"/>吾每爲之太息也<pc n="lb"/>
晉人多言飲酒有至於沉醉者此未必意真在於酒葢<pc n="lb"/>
<pc n="　"/>方時艱難人各懼禍惟託於醉可以粗逺世故葢自<pc n="lb"/>
<pc n="　"/>陳平曹參以來已用此䇿漢書記陳平於劉吕未判<pc n="lb"/>
<pc n="　"/>之際日飲醇酒戱婦人是豈真好飲耶曹參雖與此<pc n="lb"/>
<pc n="　"/>異然方欲解秦之煩苛付之清淨以酒杜人是亦一<pc n="lb"/>
                    <pb n="43b"/>
<pc n="　"/>術不然如蒯通輩無事而獻説者且將日走其門矣<pc n="lb"/>
<pc n="　"/>流傳至嵇阮劉伶之徒雖全欲用此爲保身之計此<pc n="lb"/>
<pc n="　"/>意惟顔延年知之故五君詠云劉伶善閉闗懷情滅<pc n="lb"/>
<pc n="　"/>聞見韜精日沉飲誰知非荒宴如是飲者未必劇飲<pc n="lb"/>
<pc n="　"/>醉者未必真醉也後世不知此凡溺於酒者往往以<pc n="lb"/>
<pc n="　"/>嵇阮爲例濡首腐脇亦何恨於死耶<pc n="lb"/>
古今論詩者多矣吾獨愛湯惠休稱謝靈運爲初日芙<pc n="lb"/>
<pc n="　"/>渠沈約稱王筠爲彈丸脫手兩語最當人意初日芙<pc n="lb"/>
                    <pb n="44a"/>
<pc n="　"/>渠非人力所能爲而精彩華妙之意自然見於造化<pc n="lb"/>
<pc n="　"/>之妙靈運諸詩可以當此者亦無幾彈丸脫手雖是<pc n="lb"/>
<pc n="　"/>輸冩便利動無留礙然其精圓快速發之在手筠亦<pc n="lb"/>
<pc n="　"/>未能盡也然作詩審到此地豈復更有餘事韓退之<pc n="lb"/>
<pc n="　"/>贈張籍云君詩多態度靄靄春空雲司空圖記戴叔<pc n="lb"/>
<pc n="　"/>倫語云詩人之辭如藍田日暖良玉生煙亦是形似<pc n="lb"/>
<pc n="　"/>之微妙者但學者不能味其言耳<pc n="lb"/>
王介字中甫衢州人博學善譏謔嘗舉制科不中與王<pc n="lb"/>
                    <pb n="44b"/>
<pc n="　"/>荆公逰甚欵曲然未嘗降意少相下熈寧初荆公以<pc n="lb"/>
<pc n="　"/>翰林學士被召前此屢召不起至是始受命介以詩<pc n="lb"/>
<pc n="　"/>寄云草廬三顧動幽蟄蕙帳一空生曉寒用蕙帳事<pc n="lb"/>
<pc n="　"/>葢有所諷荆公得之大笑他日作詩有丈夫出處非<pc n="lb"/>
<pc n="　"/>無意猿鶴從來自不知之句盖爲介發也<pc n="lb"/>
詩禁體物語此學詩者類能言之也歐陽文忠公守汝<pc n="lb"/>
<pc n="　"/>隂嘗與客賦雪於聚星堂舉此令往往皆閣筆不能<pc n="lb"/>
<pc n="　"/>下然此亦定法若能者則出入縱横何可拘礙鄭谷<pc n="lb"/>
                    <pb n="45a"/>
<pc n="　"/>亂飄僧舍茶煙溼宻酒歌樓酒力微非不去體物語<pc n="lb"/>
<pc n="　"/>而氣格如此其卑蘇子瞻凍合玉樓寒起粟光搖銀<pc n="lb"/>
<pc n="　"/>海眩生花超然飛動何害其言玉樓銀海韓退之兩<pc n="lb"/>
<pc n="　"/>篇力欲去此弊雖冥搜竒譎亦不免有縞帶銀杯之<pc n="lb"/>
<pc n="　"/>句杜子羙暗度南樓月寒生北渚雲初不避雲月字<pc n="lb"/>
<pc n="　"/>若隨風且開葉帶雨不成花則退之兩篇殆無以過<pc n="lb"/>
<pc n="　"/>之也<pc n="lb"/>
韓魏公初鎮定武時年纔四十五德望偉然中外莫不<pc n="lb"/>
                    <pb n="45b"/>
<pc n="　"/>傾屬公亦自以天下爲已任遇事不憚勤勞晩作閱<pc n="lb"/>
<pc n="　"/>古堂嘗爲八詠其壘石藥圃溝泉三篇卒章云主人<pc n="lb"/>
<pc n="　"/>未有銘功處日視崔嵬激壯懷吾心盡欲醫民病長<pc n="lb"/>
<pc n="　"/>得憂民病不銷誰知到此幽閑地多少餘波濟物來<pc n="lb"/>
<pc n="　"/>其意氣所懷固已見於造次賦詠之間終成大勲豈<pc n="lb"/>
<pc n="　"/>徒言之而已哉<pc n="lb"/>
五代王仁裕知貢舉王丞相漙爲狀元時年二十六後<pc n="lb"/>
<pc n="　"/>六年遂相周世宗猶及本朝以太子太保罷歸班年<pc n="lb"/>
                    <pb n="46a"/>
<pc n="　"/>纔四十二前此所未有也溥初拜相仁裕猶致仕無<pc n="lb"/>
<pc n="　"/>恙嘗以詩賀溥云一戰文場㧞趙旗便調金鼎佐無<pc n="lb"/>
<pc n="　"/>爲白麻驟降恩何極黄髮初聞喜可知䟦勑按前人<pc n="lb"/>
<pc n="　"/>到少築沙堤上馬歸遲立班始得遙相見親洽爭如<pc n="lb"/>
<pc n="　"/>未貴時溥在位每休沐必詣仁裕從容終日葢唐以<pc n="lb"/>
<pc n="　"/>來座主門生之禮尤厚今王丞相將明霍侍郎端友<pc n="lb"/>
<pc n="　"/>牓南省奏名時知舉四人安樞宻處厚劉尚書彦修<pc n="lb"/>
<pc n="　"/>與今鄧樞宻子常范右丞謙叔吾亦忝㸃檢試巻官<pc n="lb"/>
                    <pb n="46b"/>
<pc n="　"/>鄧范不唯及見其登庸可以繼仁裕且同在政府則<pc n="lb"/>
<pc n="　"/>仁裕所不及也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="47a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>石林詩話<pc n="lb"/>
<pb n="47b"/>
                </p>
<p>
</p>
  </div>
        </body>
</text>
</TEI>