<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>黃石公三畧卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黃石公三畧卷上<pc n="lb"/>
夫主將之法務擥英雄之心賞祿有功通志於衆故與<pc n="lb"/>
衆同好靡不成與衆同惡靡不傾治國安家得人也亡<pc n="lb"/>
國破家失人也含氣之類咸願得其志<pc n="lb"/>
軍䜟曰柔能制剛弱能制强柔者徳也剛者賊也弱者<pc n="lb"/>
人之所助强者人之所攻柔有所設剛有所施弱有所<pc n="lb"/>
用强有所加兼此四者而制其宜端末未見人莫能知<pc n="lb"/>
                    <pb n="1a"/>
天地神明與物推移變動無常因敵轉化不為事先動<pc n="lb"/>
而輒隨故能圗制無疆扶成天威康正八極宻定九夷<pc n="lb"/>
如此謀者為帝王師故曰莫不貪强鮮能守微若能守<pc n="lb"/>
微乃保其生聖人存之以應事機舒之彌四海卷之不<pc n="lb"/>
盈杯居之不以室宅守之不以城郭藏之胸臆而敵國<pc n="lb"/>
服軍䜟曰能柔能剛其國彌光能弱能强其國彌彰純<pc n="lb"/>
柔純弱其國必削純剛純强其國必亡<pc n="lb"/>
夫為國之道恃賢與民信賢如腹心使民如四肢則筞<pc n="lb"/>
                    <pb n="1b"/>
無遺所適如肢體相隨骨節相救天道自然其巧無間<pc n="lb"/>
軍國之要察衆心施百務危者安之懼者歡之叛者還<pc n="lb"/>
之寃者原之訴者察之卑者貴之强者抑之敵者殘之<pc n="lb"/>
貪者豐之欲者使之畏者隱之謀者近之讒者覆之毁<pc n="lb"/>
者復之反者廢之橫者挫之滿者損之歸者招之服者<pc n="lb"/>
活之降者脱之獲固守之獲阨塞之獲難屯之獲城割<pc n="lb"/>
之獲地裂之獲財㪚之敵動伺之敵近備之敵强下之<pc n="lb"/>
敵佚去之敵陵待之敵暴綏之敵悖義之敵睦携之順<pc n="lb"/>
                    <pb n="2a"/>
舉挫之因勢破之放言過之四網羅之得而勿有居而<pc n="lb"/>
勿守拔而勿久立而勿取為者則已有者則士焉知利<pc n="lb"/>
之所在彼為諸侯己為天子使城自保令土自處<pc n="lb"/>
世能祖祖鮮能下下祖祖為親下下為君下下者務農<pc n="lb"/>
桑不奪其時薄賦斂不匱其財罕徭役不使其勞則國<pc n="lb"/>
富而家娱然後選士以司牧之夫所謂士者英雄也故<pc n="lb"/>
曰羅其英雄則敵國窮英雄者國之幹庶民者國之本<pc n="lb"/>
得其幹收其本則政行而無怨<pc n="lb"/>
                    <pb n="2b"/>
夫用兵之要在崇禮而重祿禮崇則智士至祿重則義<pc n="lb"/>
士輕死故祿賢不愛財賞功不踰時則下力并敵國削<pc n="lb"/>
夫用人之道尊以爵贍以財則士自来接以禮勵以義<pc n="lb"/>
則士死之<pc n="lb"/>
夫將帥者必與士卒同滋味而共安危敵乃可加故兵<pc n="lb"/>
有全勝敵有全因昔者良將之用兵有饋簞醪者使投<pc n="lb"/>
諸河與士卒同流而飲夫一簞之醪不能味一河之水<pc n="lb"/>
而三軍之士思為致死者以滋味之及己也軍䜟曰軍<pc n="lb"/>
                    <pb n="3a"/>
井未達將不言渴軍幕未辦將不言倦軍竈未炊將不<pc n="lb"/>
言飢冬不服裘夏不操扇雨不張葢是謂將禮與之安<pc n="lb"/>
與之危故其衆可合而不可離可用而不可疲以其恩<pc n="lb"/>
素蓄謀素合也故曰蓄恩不倦以一取萬<pc n="lb"/>
軍䜟曰將之所以為威者號令也戰之所以全勝者軍<pc n="lb"/>
政也士之所以輕戰者用命也故將無還令賞罰必信<pc n="lb"/>
如天如地乃可使人士卒用命乃可越境<pc n="lb"/>
夫統軍持勢者將也制勝敗敵者衆也故亂將不可使<pc n="lb"/>
                    <pb n="3b"/>
保軍乖衆不可使伐人攻城不可拔圗邑則不廢二者<pc n="lb"/>
無功則士力疲敝士力疲敝則將孤衆悖以守則不固<pc n="lb"/>
以戰則奔走是謂老兵老兵則將威不行將無威則士<pc n="lb"/>
卒輕刑士卒輕刑則軍失伍軍失伍則士卒逃亡士卒<pc n="lb"/>
逃亡則敵乘利敵乘利則軍必䘮<pc n="lb"/>
軍䜟曰良將之統軍也恕己而治人推恵施恩士力日<pc n="lb"/>
新戰如風𤼵攻如河決故其衆可望而不可當可下而<pc n="lb"/>
不可勝以身先人故其兵為天下雄<pc n="lb"/>
                    <pb n="4a"/>
軍䜟曰軍以賞為表以罰為裏賞罰明則將威行官人<pc n="lb"/>
得則士卒服所任賢則敵國畏<pc n="lb"/>
軍䜟曰賢者所適其前無敵故士可下而不可驕將可<pc n="lb"/>
樂而不可憂謀可深而不可疑士驕則下不順將憂則<pc n="lb"/>
内外不相信謀疑則敵國奮以此攻伐則致亂夫將者<pc n="lb"/>
國家之命也將能制勝則國家安定<pc n="lb"/>
軍䜟曰將能清能靜能平能整能受諫能聴訟能納人<pc n="lb"/>
能採言能知國俗能圗山川能表險難能制軍權故曰<pc n="lb"/>
                    <pb n="4b"/>
仁賢之智聖明之慮負薪之言廊廟之語興衰之事將<pc n="lb"/>
所宜聞將者能思士如渴則筞従焉夫將拒諫則英雄<pc n="lb"/>
㪚筞不従則謀士叛善惡同則功臣倦專己則下歸咎<pc n="lb"/>
自伐則下少功信讒則衆離心貪財則奸不禁内顧則<pc n="lb"/>
士卒滛將有一則衆不服有二則軍無式有三則下奔<pc n="lb"/>
北有四則禍及國<pc n="lb"/>
軍䜟曰將謀欲密士衆欲一攻敵欲疾將謀密則奸心<pc n="lb"/>
閉士衆一則軍心結攻敵疾則備不及設軍有此三者<pc n="lb"/>
                    <pb n="5a"/>
則計不奪將謀泄則軍無勢外闚内則禍不制財入營<pc n="lb"/>
則衆奸㑹將有此三者軍必敗<pc n="lb"/>
將無慮則謀士去將無勇則士卒恐將妄動則軍不重<pc n="lb"/>
將遷怒則一軍懼軍䜟曰慮也勇也将之所重動也怒<pc n="lb"/>
也将之所用此四者将之明誡也<pc n="lb"/>
軍䜟曰軍無財士不来軍無賞士不往軍䜟曰香餌之<pc n="lb"/>
下必有死魚重賞之下必有勇夫故禮者士之所歸賞<pc n="lb"/>
者士之所死招其所歸示其所死則所求者至故禮而<pc n="lb"/>
                    <pb n="5b"/>
後悔者士不止賞而後悔者士不使禮賞不倦則士爭<pc n="lb"/>
死<pc n="lb"/>
軍䜟曰興師之國務先隆恩攻取之國務先養民以寡<pc n="lb"/>
勝衆者恩也以弱勝强者民也故良將之養士不易于<pc n="lb"/>
身故能使三軍如一心則其勝可全<pc n="lb"/>
軍䜟曰用兵之要必先察敵情視其倉庫度其糧食卜<pc n="lb"/>
其强弱察其天地伺其空隙故國無軍旅之難而運糧<pc n="lb"/>
者虚也民菜色者窮也千里饋糧士有飢色樵蘇後㸑<pc n="lb"/>
                    <pb n="6a"/>
師不宿飽夫運糧千里無一年之食二千里無二年之<pc n="lb"/>
食三千里無三年之食是謂國虚國虚則民貧民貧則<pc n="lb"/>
上下不親敵攻其外民盜其内是謂必潰<pc n="lb"/>
軍䜟曰上行虐則下急刻賦重斂數刑罰無極民相殘<pc n="lb"/>
賊是謂亡國<pc n="lb"/>
軍䜟曰内貪外㢘詐譽取名竊公為恩令上下昏飾躬<pc n="lb"/>
正顔以獲髙官是謂盜端<pc n="lb"/>
軍䜟曰羣吏朋黨各進所親招舉奸枉抑挫仁賢背公<pc n="lb"/>
                    <pb n="6b"/>
立私同位相訕是謂亂源<pc n="lb"/>
軍䜟曰强宗聚奸無位而尊威無不震葛藟相連種徳<pc n="lb"/>
立恩奪在位權侵侮下民國内諠譁臣蔽不言是謂亂<pc n="lb"/>
根<pc n="lb"/>
軍䜟曰世世作奸侵盜縣官進退求便委曲弄文以危<pc n="lb"/>
其君是謂國奸<pc n="lb"/>
軍䜟曰吏多民寡尊卑相若强弱相虜莫適禁禦延及<pc n="lb"/>
君子國受其害<pc n="lb"/>
                    <pb n="7a"/>
軍䜟曰善善不進惡惡不退賢者隱蔽不肖在位國受<pc n="lb"/>
其害<pc n="lb"/>
軍䜟曰枝葉强大比周居勢卑賤凌貴久而益大上不<pc n="lb"/>
忍廢國受其害<pc n="lb"/>
軍䜟曰佞臣在上一軍皆訟引威自與動違于衆無進<pc n="lb"/>
無退茍然取容專任自己舉措伐功誹謗盛徳誣述庸<pc n="lb"/>
庸無善無惡皆與己同稽留行事命令不通造作苛政<pc n="lb"/>
變古易常君用佞人必受禍殃<pc n="lb"/>
                    <pb n="7b"/>
軍䜟曰姦雄相稱障蔽主明毁譽並興壅塞主聰各阿<pc n="lb"/>
所私令主失忠<pc n="lb"/>
故主察異言乃覩其萌主聘儒賢奸雄乃遷主任舊齒<pc n="lb"/>
萬事乃理主聘巖穴士乃得實謀及負薪功乃可述不<pc n="lb"/>
失人心徳乃洋溢<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="8a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黄石公三畧卷上<pc n="lb"/>
<pb n="8b"/>
                </p>
<p>
</p>
  </div>
<div>
<head>黄石公三畧卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黄石公三畧卷中<pc n="lb"/>
夫三皇無言而化流四海故天下無所歸功帝者體天<pc n="lb"/>
則地有言有令而天下太平君臣讓功四海化行百姓<pc n="lb"/>
不知其所以然故使臣不待禮賞有功美而無害王者<pc n="lb"/>
制人以道降心服志設矩備衰四海㑹同王職不廢雖<pc n="lb"/>
甲兵之備而無戰鬭之患君無疑於臣臣無疑於主國<pc n="lb"/>
定主安臣以義退亦能美而無害霸者制士以權結士<pc n="lb"/>
                    <pb n="1a"/>
以信使士以賞信衰則士疏賞虧則士不用命<pc n="lb"/>
軍勢曰出軍行師将在自專進退内御則功難成<pc n="lb"/>
軍勢曰使智使勇使貪使愚智者樂立其功勇者好行<pc n="lb"/>
其志貪者邀趨其利愚者不顧其死因其至情而用之<pc n="lb"/>
此軍之㣲權也<pc n="lb"/>
軍勢曰無使辨士談説敵美為其惑衆無使仁者主財<pc n="lb"/>
為其多施而附於下<pc n="lb"/>
軍勢曰禁巫祝不得為吏士卜問軍之吉凶<pc n="lb"/>
                    <pb n="1b"/>
軍勢曰使義士不以財故義者不為不仁者死智者不<pc n="lb"/>
為闇主謀<pc n="lb"/>
主不可以無徳無徳則臣叛不可以無威無威則失權<pc n="lb"/>
臣不可以無徳無徳則無以事君不可以無威無威則<pc n="lb"/>
國弱威多則身蹶<pc n="lb"/>
故聖王御世觀盛衰度得失而為之制故諸侯二師方<pc n="lb"/>
伯三師天子六師世亂則叛逆生王澤竭則盟誓相誅伐<pc n="lb"/>
徳同勢敵無以相傾乃擥英雄之心與衆同好惡然後<pc n="lb"/>
                    <pb n="2a"/>
加之以權變故非計筞無以决嫌定疑非譎奇無以破<pc n="lb"/>
奸息冦非隂計無以成功<pc n="lb"/>
聖人體天賢人法地智者師古是故三畧為衰世作上<pc n="lb"/>
畧設禮賞别奸雄著成敗中畧差徳行審權變下畧陳<pc n="lb"/>
道徳察安危明賊賢之咎故人主深曉上畧則能任賢<pc n="lb"/>
擒敵深曉中畧則能御將統衆深曉下畧則能明盛衰<pc n="lb"/>
之源審治國之紀人臣深曉中畧則能全功保身夫髙<pc n="lb"/>
鳥死良弓藏敵國滅謀臣亡亡者非䘮其身也謂奪其<pc n="lb"/>
                    <pb n="2b"/>
威廢其權也封之於朝極人臣之位以顯其功中州善<pc n="lb"/>
國以富其家美色珍玩以悦其心夫人衆一合而不可<pc n="lb"/>
卒離權威一與而不可卒移還師罷軍存亡之階故弱<pc n="lb"/>
之以位奪之以國是謂霸者之畧故霸者之作其論駁<pc n="lb"/>
也存社稷羅英雄者中畧之勢也故勢主秘焉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="3a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黄石公三畧卷中<pc n="lb"/>
<pb n="3b"/>
                </p>
<p>
</p>
  </div>
<div>
<head>黄石公三畧卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黄石公三畧卷下<pc n="lb"/>
夫能扶天下之危者則據天下之安能除天下之憂者<pc n="lb"/>
則享天下之樂能救天下之禍者則獲天下之福故澤<pc n="lb"/>
及于民則賢人歸之澤及昆蟲則聖人歸之賢人所歸<pc n="lb"/>
則其國强聖人所歸則六合同求賢以徳致聖以道賢<pc n="lb"/>
去則國微聖去則國乖微者危之階乖者亡之徵<pc n="lb"/>
賢人之政降人以體聖人之政降人以心體降可以圖<pc n="lb"/>
                    <pb n="1a"/>
始心降可以保終降體以禮降心以樂所謂樂者非金<pc n="lb"/>
石絲竹也謂人樂其家謂人樂其族謂人樂其業謂人<pc n="lb"/>
樂其都邑謂人樂其政令謂人樂其道徳如此君人者<pc n="lb"/>
乃作樂以節之使不失其和故有徳之君以樂樂人無<pc n="lb"/>
徳之君以樂樂身樂人者久而長樂身者不久而亡<pc n="lb"/>
釋近謀逺者勞而無功釋逺謀近者佚而有終佚政多<pc n="lb"/>
忠臣勞政多怨民故曰務廣地者荒務廣徳者强能有<pc n="lb"/>
其有者安貪人之有者殘殘滅之政累世受患造作過<pc n="lb"/>
                    <pb n="1b"/>
制雖成必敗<pc n="lb"/>
舎己而教人者逆正己而化人者順逆者亂之招順者<pc n="lb"/>
治之要<pc n="lb"/>
道徳仁義禮五者一體也道者人之所蹈徳者人之所<pc n="lb"/>
得仁者人之所親義者人之所宜禮者人之所體不可<pc n="lb"/>
無一焉故夙興夜寐禮之制也討賊報讐義之決也惻<pc n="lb"/>
隱之心仁之發也得己得人徳之路也使人均平不失<pc n="lb"/>
其所道之化也<pc n="lb"/>
                    <pb n="2a"/>
出君下臣名曰命施于竹帛名曰令奉而行之名曰政<pc n="lb"/>
夫命失則令不行令不行則政不立政不立則道不通<pc n="lb"/>
道不通則邪臣勝邪臣勝則主威傷<pc n="lb"/>
千里迎賢其路逺致不肖其路近是以明君舎近而取<pc n="lb"/>
逺故能全功尚人而下盡力<pc n="lb"/>
廢一善則衆善衰賞一惡則衆惡歸善者得其祐惡者<pc n="lb"/>
受其誅則國安而衆善至<pc n="lb"/>
衆疑無定國衆惑無治民疑定惑還國乃可安<pc n="lb"/>
                    <pb n="2b"/>
一令逆則百令失一惡施則百惡結故善施于順民惡<pc n="lb"/>
加于凶民則令行而無怨使怨治怨是謂逆天使讎治<pc n="lb"/>
讎其禍不救治民使平致平以清則民得其所而天下<pc n="lb"/>
寜<pc n="lb"/>
犯上者尊貪鄙者富雖有聖主不能致其治犯上者誅<pc n="lb"/>
貪鄙者拘則化行而衆惡消清白之士不可以爵祿得<pc n="lb"/>
節義之士不可以刑威脅故明君求賢必觀其所以而<pc n="lb"/>
致焉致清白之士修其禮致節義之士修其道然後士<pc n="lb"/>
                    <pb n="3a"/>
可致而名可保<pc n="lb"/>
夫聖人君子明盛衰之源通成敗之端審治亂之機知<pc n="lb"/>
去就之節雖窮不處亡國之位雖貧不食亂邦之粟潛<pc n="lb"/>
名抱道者時至而動則極人臣之位徳合于己則建殊<pc n="lb"/>
絶之功故其道髙而名揚于後世<pc n="lb"/>
聖人之用兵非樂之也將以誅暴討亂也夫以義誅不<pc n="lb"/>
義若決江河而溉爝火臨不測而擠欲墜其克必矣所<pc n="lb"/>
以優游恬淡而不進者重傷人物也夫兵者不祥之器<pc n="lb"/>
                    <pb n="3b"/>
天道惡之不得已而用之是天道也夫人之在道若魚<pc n="lb"/>
之在水得水而生失水而死故君子常懼而不敢失道<pc n="lb"/>
豪傑秉職國威乃弱殺生在豪傑國勢乃竭豪傑低首<pc n="lb"/>
國乃可久殺生在君國乃可安四民用虚國乃無儲四<pc n="lb"/>
民用足國乃安樂<pc n="lb"/>
賢臣内則邪臣外邪臣内則賢臣斃内外失宜禍亂傳<pc n="lb"/>
世<pc n="lb"/>
大臣疑主衆奸集聚臣當君尊上下皆昏君當臣處上<pc n="lb"/>
                    <pb n="4a"/>
下失序<pc n="lb"/>
傷賢者殃及三世蔽賢者身受其害嫉賢者其名不全<pc n="lb"/>
進賢者福流子孫故君子急于進賢而美名彰焉<pc n="lb"/>
利一害百民去城郭利一害萬國乃思散去一利百人<pc n="lb"/>
乃慕澤去一利萬政乃不亂<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黄石公三畧卷下<pc n="lb"/>
<pb n="4b"/>
                </p>
<p>
</p>
  </div>
        </body>
</text>
</TEI>