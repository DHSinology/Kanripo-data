<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>孫子</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>孫子<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>周<pc n="　"/>孫武<pc n="　"/>撰<pc n="lb"/>
<pc n="　"/>
                    <pc n="　"/>始計第一<pc n="lb"/>
孫子曰兵者國之大事死生之地存亡之道不可不察<pc n="lb"/>
也<pc n="lb"/>
故經之以五事校之以計而索其情<pc n="lb"/>
一曰道二曰天三曰地四曰將五曰法<pc n="lb"/>
道者令民與上同意可與之死可與之生而不畏危也<pc n="lb"/>
                    <pb n="1a"/>
天者陰陽寒暑時制也地者逺近險易廣狹死生也將<pc n="lb"/>
者智信仁勇嚴也法者曲制官道主用也凡此五者將<pc n="lb"/>
莫不聞知之者勝不知者不勝<pc n="lb"/>
故校之以計而索其情曰主孰有道將孰有能天地孰<pc n="lb"/>
得法令孰行兵衆孰强士卒孰練賞罰孰明吾以此知<pc n="lb"/>
勝負矣<pc n="lb"/>
將聽吾計用之必勝留之將不聽吾計用之必敗去之<pc n="lb"/>
計利以聽乃為之勢以佐其外勢者因利而制權也兵<pc n="lb"/>
                    <pb n="1b"/>
者詭道也故能而示之不能用而示之不用近而示之<pc n="lb"/>
逺逺而示之近利而誘之亂而取之實而備之强而避<pc n="lb"/>
之怒而撓之卑而驕之佚而勞之親而離之攻其無備<pc n="lb"/>
出其不意此兵家之勝不可先傳也<pc n="lb"/>
夫未戰而廟算勝者得算多也未戰而廟算不勝者得<pc n="lb"/>
算少也多算勝少算不勝而况於無算乎吾於此觀之<pc n="lb"/>
勝負見矣<pc n="lb"/>
<pc n="　"/>
                    <pc n="　"/>作戰第二<pc n="lb"/>
                    <pb n="2a"/>
孫子曰凡用兵之法馳車千駟革車千乘帶甲十萬千<pc n="lb"/>
里饋糧内外之費賓客之用膠漆之材車甲之奉日費<pc n="lb"/>
千金然後十萬之師舉矣<pc n="lb"/>
其用戰也勝久則鈍兵挫鋭攻城則力屈久暴師則國<pc n="lb"/>
用不足<pc n="lb"/>
夫鈍兵挫鋭屈力殫貨則諸侯乗其弊而起雖有智者<pc n="lb"/>
不能善其後矣故兵聞拙速未覩巧之久也夫兵久而<pc n="lb"/>
國利者未之有也<pc n="lb"/>
                    <pb n="2b"/>
故不盡知用兵之害者則不能盡知用兵之利也善用<pc n="lb"/>
兵者役不再籍糧不三載取用於國因糧於敵故軍食<pc n="lb"/>
可足也<pc n="lb"/>
國之貧於師者逺輸逺輸則百姓貧近師者貴賣貴賣<pc n="lb"/>
則百姓財竭財竭則急於丘役力屈財殫中原内虚於<pc n="lb"/>
家百姓之費十去其七<pc n="lb"/>
公家之費破車罷馬甲胄弓矢㦸楯矛櫓丘牛大車十<pc n="lb"/>
去其六<pc n="lb"/>
                    <pb n="3a"/>
故智將務食於敵食敵一鍾當吾二十鍾<graphic n="KR2055" url="https://raw.githubusercontent.com/kanripo/KR-Gaiji/master/images/KR2055.png" mimeType="image/png"/>秆一石當<pc n="lb"/>
吾二十石<pc n="lb"/>
故殺敵者怒也取敵之利者貨也車戰得車十乗以上<pc n="lb"/>
賞其先得者而更其旌旗車雜而乗之卒善而養之是<pc n="lb"/>
謂勝敵而益强故兵貴勝不貴久故知兵之將民之司<pc n="lb"/>
命國家安危之主也<pc n="lb"/>
<pc n="　"/>
                    <pc n="　"/>謀攻第三<pc n="lb"/>
孫子曰夫用兵之法全國為上破國次之全軍為上破<pc n="lb"/>
                    <pb n="3b"/>
軍次之全旅為上破旅次之全卒為上破卒次之全伍<pc n="lb"/>
為上破伍次之是故百戰百勝非善之善者也不戰而<pc n="lb"/>
屈人之兵善之善者也<pc n="lb"/>
故上兵伐謀其次伐交其次伐兵其下攻城攻城之法<pc n="lb"/>
為不得已修櫓轒轀具器械三月而後成距闉又三月<pc n="lb"/>
而後已將不勝其忿而蟻附之殺士卒三分之一而城<pc n="lb"/>
不拔者此攻之災也<pc n="lb"/>
故善用兵者屈人之兵而非戰也拔人之城而非攻也<pc n="lb"/>
                    <pb n="4a"/>
毁人之國而非久也必以全爭於天下故兵不頓而利<pc n="lb"/>
可全此謀攻之法也<pc n="lb"/>
故用兵之法十則圍之五則攻之倍則分之敵則能戰<pc n="lb"/>
之少則能守之不若則能避之故小敵之堅大敵之擒<pc n="lb"/>
也<pc n="lb"/>
夫將者國之輔也輔周則國必强輔隙則國必弱<pc n="lb"/>
故軍之所以患於君者三不知軍之不可以進而謂之<pc n="lb"/>
進不知軍之不可以退而謂之退是謂縻軍不知三軍<pc n="lb"/>
                    <pb n="4b"/>
之事而同三軍之政則軍士惑矣不知三軍之權而同<pc n="lb"/>
三軍之任則軍士疑矣三軍既惑且疑則諸侯之難至<pc n="lb"/>
矣是謂亂軍引勝<pc n="lb"/>
故知勝有五知可以與戰不可以與戰者勝識衆寡之<pc n="lb"/>
用者勝上下同欲者勝以虞待不虞者勝將能而君不<pc n="lb"/>
御者勝此五者知勝之道也<pc n="lb"/>
故曰知彼知己百戰不殆不知彼而知己一勝一負不<pc n="lb"/>
知彼不知己每戰必敗<pc n="lb"/>
                    <pb n="5a"/>
<pc n="　"/>
                    <pc n="　"/>軍形第四<pc n="lb"/>
孫子曰昔之善戰者先為不可勝以待敵之可勝不可<pc n="lb"/>
勝在已可勝在敵故善戰者能為不可勝不能使敵之<pc n="lb"/>
必可勝故曰勝可知而不可為不可勝者守也可勝者<pc n="lb"/>
攻也守則不足攻則有餘善守者藏於九地之下善攻<pc n="lb"/>
者動於九天之上故能自保而全勝也<pc n="lb"/>
見勝不過衆人之所知非善之善者也戰勝而天下曰<pc n="lb"/>
善非善之善者也故舉秋毫不為多力見日月不為明<pc n="lb"/>
                    <pb n="5b"/>
目聞雷霆不為聰耳古之所謂善戰者勝於易勝者也<pc n="lb"/>
故善戰者之勝也無智名無勇功故其戰勝不忒不忒<pc n="lb"/>
者其所措勝勝已敗者也故善戰者立於不敗之地而<pc n="lb"/>
不失敵之敗也是故勝兵先勝而後求戰敗兵先戰而<pc n="lb"/>
後求勝善用兵者修道而保法故能為勝敗之政<pc n="lb"/>
兵法一曰度二曰量三曰數四曰稱五曰勝地生度度<pc n="lb"/>
生量量生數數生稱稱生勝故勝兵若以鎰稱銖敗兵<pc n="lb"/>
若以銖稱鎰勝者之戰若決積水於千仞之谿者形也<pc n="lb"/>
                    <pb n="6a"/>
<pc n="　"/>
                    <pc n="　"/>兵勢第五<pc n="lb"/>
孫子曰凡治衆如治寡分數是也鬭衆如鬭寡形名是<pc n="lb"/>
也三軍之衆可使必受敵而無敗者竒正是也兵之所<pc n="lb"/>
加如以碬投卵者虚實是也<pc n="lb"/>
凡戰者以正合以竒勝故善出竒者無窮如天地不竭<pc n="lb"/>
如江海終而復始日月是也死而復生四時是也<pc n="lb"/>
聲不過五五聲之變不可勝聽也色不過五五色之變<pc n="lb"/>
不可勝觀也味不過五五味之變不可勝嘗也戰勢不<pc n="lb"/>
                    <pb n="6b"/>
過竒正竒正之變不可勝窮也竒正相生如循環之無<pc n="lb"/>
端孰能窮之哉<pc n="lb"/>
激水之疾至於漂石者勢也鷙鳥之疾至於毁折者節<pc n="lb"/>
也故善戰者其勢險其節短勢如彍弩節如發機<pc n="lb"/>
紛紛紜紜鬭亂而不可亂渾渾沌沌形圓而不可敗亂<pc n="lb"/>
生於治怯生於勇弱生於强治亂數也勇怯形也<pc n="lb"/>
故善動敵者形之敵必從之予之敵必取之以利動之<pc n="lb"/>
以本待之故善戰者求之於勢不責之於人故能擇人<pc n="lb"/>
                    <pb n="7a"/>
而任勢任勢者其戰人也如轉木石木石之性安則靜<pc n="lb"/>
危則動方則止圓則行故善戰人之勢如轉圓石於千<pc n="lb"/>
仞之山者勢也<pc n="lb"/>
<pc n="　"/>
                    <pc n="　"/>虚實第六<pc n="lb"/>
孫子曰凡先處戰地而待敵者佚後處戰地而趨戰者<pc n="lb"/>
勞故善戰者致人而不致於人<pc n="lb"/>
能使敵人自至者利之也能使敵人不得至者害之也<pc n="lb"/>
故敵佚能勞之飽能饑之安能動之<pc n="lb"/>
                    <pb n="7b"/>
出其所不趨趨其所不意行千里而不勞者行於無人<pc n="lb"/>
之地也攻而必取者攻其所不守也守而必固者守其<pc n="lb"/>
所不攻也故善攻者敵不知其所守善守者敵不知其<pc n="lb"/>
所攻微乎微乎至於無形神乎神乎至於無聲故能為敵<pc n="lb"/>
之司命<pc n="lb"/>
進而不可禦者衝其虚也退而不可追者速而不可及<pc n="lb"/>
也故我欲戰敵雖高壘深溝不得不與我戰者攻其所<pc n="lb"/>
必救也我不欲戰雖畫地而守之敵不得與我戰者乖<pc n="lb"/>
                    <pb n="8a"/>
其所之也<pc n="lb"/>
故形人而我無形則我專而敵分我專為一敵分為十<pc n="lb"/>
是以十攻其一也則我衆敵寡能以衆擊寡則吾之所<pc n="lb"/>
與戰者約矣吾所與戰之地不可知不可知則敵所備<pc n="lb"/>
者多敵所備者多則吾所與戰者寡矣故備前則後寡<pc n="lb"/>
備後則前寡備左則右寡備右則左寡無所不備則無<pc n="lb"/>
所不寡寡者備人者也衆者使人備已者也<pc n="lb"/>
故知戰之地知戰之日則可千里而㑹戰不知戰地不<pc n="lb"/>
                    <pb n="8b"/>
知戰日則左不能救右右不能救左前不能救後後不<pc n="lb"/>
能救前而况逺者數十里近者數里乎以吳度之越人<pc n="lb"/>
之兵雖多亦奚益於勝哉故曰勝可為也敵雖衆可使<pc n="lb"/>
無鬭<pc n="lb"/>
故䇿之而知得失之計作之而知動靜之理形之而知<pc n="lb"/>
死生之地角之而知有餘不足之處<pc n="lb"/>
故形兵之極至於無形無形則深間不能窺智者不能<pc n="lb"/>
謀因形而措勝於衆衆不能知人皆知我所以勝之形<pc n="lb"/>
                    <pb n="9a"/>
而莫知吾所以制勝之形故其戰勝不復而應形於無<pc n="lb"/>
窮<pc n="lb"/>
夫兵形象水水之形避高而趨下兵之形避實而擊虚<pc n="lb"/>
水因地而制流兵因敵而制勝故兵無常勢水無常形<pc n="lb"/>
能因敵變化而取勝者謂之神<pc n="lb"/>
故五行無常勝四時無常位日有短長月有死生<pc n="lb"/>
<pc n="　"/>
                    <pc n="　"/>軍爭第七<pc n="lb"/>
孫子曰凡用兵之法將受命於君合軍聚衆交和而舎<pc n="lb"/>
                    <pb n="9b"/>
莫難於軍爭軍爭之難者以迂為直以患為利故迂其<pc n="lb"/>
途而誘之以利後人發先人至此知迂直之計者也<pc n="lb"/>
故軍爭為利衆爭為危舉軍而爭利則不及委軍而爭<pc n="lb"/>
利則輜重捐是故卷甲而趨日夜不處倍道兼行百里<pc n="lb"/>
而爭利則擒三將軍勁者先疲者後其法十一而至五<pc n="lb"/>
十里而爭利則蹶上將軍其法半至三十里而爭利則<pc n="lb"/>
三分之二至是故軍無輜重則亡無糧食則亡無委積<pc n="lb"/>
則亡<pc n="lb"/>
                    <pb n="10a"/>
故不知諸侯之謀者不能豫交不知山林險阻沮澤之<pc n="lb"/>
形者不能行軍不用鄉導者不能得地利故兵以詐立<pc n="lb"/>
以利動以分合為變者也故其疾如風其徐如林侵掠<pc n="lb"/>
如火不動如山難知如陰動如雷震掠鄉分衆廓地分<pc n="lb"/>
利懸權而動先知迂直之計者勝此軍爭之法也<pc n="lb"/>
軍政曰言不相聞故為之金鼓視不相見故為之旌旗<pc n="lb"/>
夫金鼓旌旗者所以一人之耳目也人既專一則勇者<pc n="lb"/>
不得獨進怯者不得獨退此用衆之法也故夜戰多火<pc n="lb"/>
                    <pb n="10b"/>
鼓晝戰多旌旗所以變人之耳目也<pc n="lb"/>
三軍可奪氣將軍可奪心是故朝氣鋭晝氣惰暮氣歸<pc n="lb"/>
善用兵者避其鋭氣擊其惰歸此治氣者也以治待亂<pc n="lb"/>
以靜待譁此治心者也以近待逺以佚待勞以飽待饑<pc n="lb"/>
此治力者也無邀正正之旗無擊堂堂之陣此治變者<pc n="lb"/>
也<pc n="lb"/>
故用兵之法高陵勿向背丘勿逆佯北勿從鋭卒勿攻<pc n="lb"/>
餌兵勿食歸師勿遏圍師必闕窮寇勿追此用兵之法<pc n="lb"/>
                    <pb n="11a"/>
也<pc n="lb"/>
<pc n="　"/>
                    <pc n="　"/>九變第八<pc n="lb"/>
孫子曰凡用兵之法將受命於君合軍聚衆圮地無舎<pc n="lb"/>
衢地合交絶地無留圍地則謀死地則戰途有所不由<pc n="lb"/>
軍有所不擊城有所不攻地有所不爭君命有所不受<pc n="lb"/>
故將通於九變之利者知用兵矣將不通於九變之利<pc n="lb"/>
雖知地形不能得地之利矣治兵不通九變之術雖知<pc n="lb"/>
五利不能得人之用矣<pc n="lb"/>
                    <pb n="11b"/>
是故智者之慮必雜於利害雜於利而務可信也雜於<pc n="lb"/>
害而患可解也是故屈諸侯者以害役諸侯者以業趨<pc n="lb"/>
諸侯者以利故用兵之法無恃其不來恃吾有以待之<pc n="lb"/>
無恃其不攻恃吾有所不可攻也<pc n="lb"/>
故將有五危必死可殺必生可虜忿速可侮廉潔可辱<pc n="lb"/>
愛民可煩凡此五者將之過也用兵之災也覆軍殺將<pc n="lb"/>
必以五危不可不察也<pc n="lb"/>
<pc n="　"/>
                    <pc n="　"/>行軍第九<pc n="lb"/>
                    <pb n="12a"/>
孫子曰凡處軍相敵絶山依谷視生處高戰隆無登此<pc n="lb"/>
處山之軍也絶水必逺水客絶水而來勿迎之於水内<pc n="lb"/>
令半渡而擊之利欲戰者無附水而迎客視生處高無<pc n="lb"/>
迎水流此處水上之軍也絶斥澤唯亟去勿留若交軍<pc n="lb"/>
於斥澤之中必依水草而背衆樹此處斥澤之軍也平<pc n="lb"/>
陵處易右背高前死後生此處平陸之軍也凡此四軍<pc n="lb"/>
之利黄帝之所以勝四帝也凡軍好高而惡下貴陽而<pc n="lb"/>
賤陰養生處實軍無百疾是謂必勝丘陵隄防必處其<pc n="lb"/>
                    <pb n="12b"/>
陽而右背之此兵之利地之助也上雨水沫至欲涉者<pc n="lb"/>
待其定也凡地有絶澗天井天牢天羅天滔天隙必亟<pc n="lb"/>
去之勿近也吾逺之敵近之吾迎之敵背之軍旁有險<pc n="lb"/>
阻潢井林木蒹葭翳薈者必謹覆索之此伏姦之所也<pc n="lb"/>
近而靜者恃其險也逺而挑戰者欲人之進也其所居<pc n="lb"/>
易者利也衆樹動者來也衆草多障者疑也鳥起者伏<pc n="lb"/>
也獸駭者覆也塵高而鋭者車來也卑而廣者徒來也<pc n="lb"/>
散而條達者樵採也少而往來者營軍也辭卑而益備<pc n="lb"/>
                    <pb n="13a"/>
者進也辭强而進驅者退也輕車先出居其側者陣也<pc n="lb"/>
無約而請和者謀也奔走而陳兵者期也半進半退者<pc n="lb"/>
誘也仗而立者饑也汲而先飲者渴也見利而不知進<pc n="lb"/>
者勞也鳥集者虚也夜呼者恐也軍擾者將不重也旌<pc n="lb"/>
旗動者亂也吏怒者倦也殺馬食肉者軍無糧也懸缻<pc n="lb"/>
不返其舎者窮寇也諄諄翕翕徐與人言者失衆也數<pc n="lb"/>
賞者窘也數罰者困也先暴而後畏其衆者不精之至<pc n="lb"/>
也來委謝者欲休息也兵怒而相迎久而不合又不相<pc n="lb"/>
                    <pb n="13b"/>
去必謹察之<pc n="lb"/>
兵非貴益多惟無武進足以併力料敵取人而已夫惟<pc n="lb"/>
無慮而易敵者必擒於人卒未親附而罰之則不服不<pc n="lb"/>
服則難用也卒已親附而罰不行則不可用也故令之<pc n="lb"/>
以文齊之以武是謂必取令素行以教其民則民服令<pc n="lb"/>
不素行以教其民則民不服令素行者與衆相得也<pc n="lb"/>
<pc n="　"/>
                    <pc n="　"/>地形第十<pc n="lb"/>
孫子曰地形有通者有掛者有支者有隘者有險者有<pc n="lb"/>
                    <pb n="14a"/>
逺者我可以往彼可以來曰通通形者先居高陽利糧<pc n="lb"/>
道以戰則利可以往難以返曰掛掛形者敵無備出而<pc n="lb"/>
勝之敵若有備出而不勝難以返不利我出而不利彼<pc n="lb"/>
出而不利曰支支形者敵雖利我我無出也引而去之<pc n="lb"/>
令敵半出而擊之利隘形者我先居之必盈之以待敵<pc n="lb"/>
若敵先居之盈而勿從不盈而從之險形者我先居之<pc n="lb"/>
必居高陽以待敵若敵先居之引而去之勿從也逺形<pc n="lb"/>
者勢均難以挑戰戰而不利凡此六者地之道也將之<pc n="lb"/>
                    <pb n="14b"/>
至任不可不察也<pc n="lb"/>
故兵有走者有弛者有陷者有崩者有亂者有北者凡<pc n="lb"/>
此六者非天地之災將之過也夫勢均以一擊十曰走<pc n="lb"/>
卒强吏弱曰弛吏强卒弱曰陷大吏怒而不服遇敵懟<pc n="lb"/>
而自戰將不知其能曰崩將弱不嚴教道不明吏卒無<pc n="lb"/>
常陳兵縱横曰亂將不能料敵以少合衆以弱擊强兵<pc n="lb"/>
無選鋒曰北凡此六者敗之道也將之至任不可不察<pc n="lb"/>
也<pc n="lb"/>
                    <pb n="15a"/>
夫地形者兵之助也料敵制勝計險阨逺近上將之道<pc n="lb"/>
也知此而用戰者必勝不知此而用戰者必敗故戰道<pc n="lb"/>
必勝主曰無戰必戰可也戰道不勝主曰必戰無戰可<pc n="lb"/>
也故進不求名退不避罪惟民是保而利於主國之寶<pc n="lb"/>
也<pc n="lb"/>
視卒如嬰兒故可與之赴深谿視卒如愛子故可與之<pc n="lb"/>
俱死愛而不能令厚而不能使亂而不能治譬如驕子<pc n="lb"/>
不可用也<pc n="lb"/>
                    <pb n="15b"/>
知吾卒之可以擊而不知敵之不可擊勝之半也知敵<pc n="lb"/>
之可擊而不知吾卒之不可以擊勝之半也知敵之可<pc n="lb"/>
擊知吾卒之可以擊而不知地形之不可以戰勝之半<pc n="lb"/>
也故知兵者動而不迷舉而不窮故曰知彼知己勝乃<pc n="lb"/>
不殆知天知地勝乃可全<pc n="lb"/>
<pc n="　"/>
                    <pc n="　"/>九地第十一<pc n="lb"/>
孫子曰用兵之法有散地有輕地有爭地有交地有衢<pc n="lb"/>
地有重地有圮地有圍地有死地諸侯自戰其地者為<pc n="lb"/>
                    <pb n="16a"/>
散地入人之地而不深者為輕地我得亦利彼得亦利<pc n="lb"/>
者為爭地我可以往彼可以來者為交地諸侯之地三<pc n="lb"/>
屬先至而得天下之衆者為衢地入人之地深背城邑<pc n="lb"/>
多者為重地山林險阻沮澤凡難行之道者為圮地所<pc n="lb"/>
由入者隘所從歸者迂彼寡可以擊吾之衆者為圍地<pc n="lb"/>
疾戰則存不疾戰則亡者為死地是故散地則無戰輕<pc n="lb"/>
地則無止爭地則無攻交地則無絶衢地則合交重地<pc n="lb"/>
則掠圮地則行圍地則謀死地則戰<pc n="lb"/>
                    <pb n="16b"/>
古之所謂善用兵者能使敵人前後不相及衆寡不相<pc n="lb"/>
恃貴賤不相救上下不相收卒離而不集兵合而不齊<pc n="lb"/>
合於利而動不合於利而止<pc n="lb"/>
敢問敵衆整而將來待之若何曰先奪其所愛則聽矣<pc n="lb"/>
兵之情主速乗人之不及由不虞之道攻其所不戒也<pc n="lb"/>
凡為客之道深入則專主人不克掠於饒野三軍足食<pc n="lb"/>
謹養而勿勞并氣積力運兵計謀為不可測投之無所<pc n="lb"/>
往死且不北死焉不得士人盡力兵卒甚陷則不懼無<pc n="lb"/>
                    <pb n="17a"/>
所往則固入深則拘不得已則鬭是故其兵不修而戒<pc n="lb"/>
不求而得不約而親不令而信禁祥去疑至死無所之<pc n="lb"/>
吾士無餘財非惡貨也無餘命非惡夀也令發之日士<pc n="lb"/>
卒坐者涕沾襟偃卧者涕交頤投之無所往則諸劌之<pc n="lb"/>
勇也故嘗用兵者譬如率然率然者常山之蛇也擊其<pc n="lb"/>
首則尾至擊其尾則首至擊其中則首尾俱至<pc n="lb"/>
敢問可使如率然乎曰可夫吳人與越人相惡也當其<pc n="lb"/>
同舟濟而遇風其相救也如左右手是故方馬埋輪未<pc n="lb"/>
                    <pb n="17b"/>
足恃也齊勇若一政之道也剛柔皆得地之理也故善<pc n="lb"/>
用兵者擕手若使一人不得已也<pc n="lb"/>
將軍之事靜以幽正以治能愚士卒之耳目使之無知<pc n="lb"/>
易其事革其謀使人無識易其居迂其途使人不得慮<pc n="lb"/>
帥與之期若登高而去其梯帥與之深入諸侯之地而<pc n="lb"/>
發其機若驅羣羊驅而往驅而來莫知所之聚三軍之<pc n="lb"/>
衆投之于險此將軍之事也九地之變屈伸之利人情<pc n="lb"/>
之理不可不察也<pc n="lb"/>
                    <pb n="18a"/>
凡為客之道深則專淺則散去國越境而師者絶地也<pc n="lb"/>
四通者衢地也入深者重地也入淺者輕地也背固前<pc n="lb"/>
隘者圍地也無所往者死地也是故散地吾將一其志<pc n="lb"/>
輕地吾將使之屬爭地吾將趨其後交地吾將謹其守<pc n="lb"/>
衢地吾將固其結重地吾將繼其食圮地吾將進其途<pc n="lb"/>
圍地吾將塞其闕死地吾將示之以不活故兵之情圍<pc n="lb"/>
則禦不得已則鬭過則從<pc n="lb"/>
是故不知諸侯之謀者不能豫交不知山林險阻沮澤<pc n="lb"/>
                    <pb n="18b"/>
之形者不能行軍不用鄉導者不能得地利四五者一<pc n="lb"/>
不知非霸王之兵也夫霸王之兵伐大國則其衆不得<pc n="lb"/>
聚威加於敵則其交不得合是故不爭天下之交不養<pc n="lb"/>
天下之權信已之私威加於敵故其城可拔其國可隳<pc n="lb"/>
施無法之賞懸無政之令犯三軍之衆若使一人犯之<pc n="lb"/>
以事勿告以言犯之以利勿告以害投之亡地然後存<pc n="lb"/>
陷之死地然後生夫衆陷於害然後能為勝敗<pc n="lb"/>
夫為兵之事在順詳敵之意并力一向千里殺將是謂<pc n="lb"/>
                    <pb n="19a"/>
巧能成事是故政舉之日夷闗折符無通其使厲於廊<pc n="lb"/>
廟之上以誅其事敵人開闔必亟入之先其所愛微與<pc n="lb"/>
之期踐墨隨敵以決戰事是故始如處女敵人開户後<pc n="lb"/>
如脫兔敵不及拒<pc n="lb"/>
<pc n="　"/>
                    <pc n="　"/>火攻第十二<pc n="lb"/>
孫子曰凡火攻有五一曰火人二曰火積三曰火輜四<pc n="lb"/>
曰火庫五曰火隊行火必有因烟火必素具發火有時<pc n="lb"/>
起火有日時者天之燥也日者月在箕壁翼軫也凡此<pc n="lb"/>
                    <pb n="19b"/>
四宿者風起之日也<pc n="lb"/>
凡火攻必因五火之變而應之火發於内即早應之於<pc n="lb"/>
外火發而其兵靜者待而勿攻極其火力可從而從之<pc n="lb"/>
不可從則止火可發於外無待於内以時發之火發上<pc n="lb"/>
風無攻下風晝風久夜風止<pc n="lb"/>
凡軍必知五火之變以數守之故以火佐攻者明以水<pc n="lb"/>
佐攻者强水可以絶不可以奪夫戰勝攻取而不修其<pc n="lb"/>
功者凶命曰費留故曰明主慮之良將修之<pc n="lb"/>
                    <pb n="20a"/>
非利不動非得不用非危不戰主不可以怒而興師將<pc n="lb"/>
不可以愠而致戰合於利而動不合於利而止怒可以<pc n="lb"/>
復喜愠可以復悦亡國不可以復存死者不可以復生<pc n="lb"/>
故曰明主愼之良將警之此安國全軍之道也<pc n="lb"/>
<pc n="　"/>
                    <pc n="　"/>用間第十三<pc n="lb"/>
孫子曰凡興師十萬出征千里百姓之費公家之奉日<pc n="lb"/>
費千金内外騷動怠於道路不得操事者七十萬家相<pc n="lb"/>
守數年以爭一日之勝而愛爵禄百金不知敵之情者<pc n="lb"/>
                    <pb n="20b"/>
不仁之至也非人之將也非主之佐也非勝之主也<pc n="lb"/>
故明君賢將所以動而勝人成功出於衆者先知也先<pc n="lb"/>
知者不可取於鬼神不可象於事不可驗於度必取於<pc n="lb"/>
人而知敵之情者也故用間有五有鄉間有内間有反<pc n="lb"/>
間有死間有生間五間俱起莫知其道是謂神紀人君<pc n="lb"/>
之寶也<pc n="lb"/>
鄉間者因其鄉人而用之内間者因其官人而用之反<pc n="lb"/>
間者因其敵間而用之死間者為誑事於外令吾間知<pc n="lb"/>
                    <pb n="21a"/>
之而傳於敵國也生間者反報也<pc n="lb"/>
故三軍之事莫親於間賞莫厚於間事莫宻於間非聖<pc n="lb"/>
智不能用間非仁義不能使間非微妙不能得間之實<pc n="lb"/>
微哉微哉無所不用間也間事未發而先聞者聞與所<pc n="lb"/>
告者皆死<pc n="lb"/>
凡軍之所欲擊城之所欲攻人之所欲殺必先知其守<pc n="lb"/>
將左右謁者門者舎人之姓名令吾間必索知之必索<pc n="lb"/>
敵間之來間我者因而利之導而舎之故反間可得而<pc n="lb"/>
                    <pb n="21b"/>
使也因是而知之故鄉間内間可得而使也因是而知<pc n="lb"/>
之故死間為誑事可使告敵因是而知之故生間可使<pc n="lb"/>
如期五間之事主必知之知之必在反間故反間不可<pc n="lb"/>
不厚也<pc n="lb"/>
昔殷之興也伊摰在夏周之興也吕牙在商故明君賢<pc n="lb"/>
將能以上智為間者必成大功此兵之要三軍之所恃<pc n="lb"/>
而動也<pc n="lb"/>
<pc n="　"/>
                    <pc n="lb"/>
                    <pb n="22a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>孫子<pc n="lb"/>
<pb n="22b"/>
                </p>
<p>
</p>
  </div>
        </body>
</text>
</TEI>