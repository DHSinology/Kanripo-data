<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>錢氐私志</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>錢氐私志<pc n="lb"/>
某向聞父兄説神廟熈寧間宣諭宰相王岐公云昭陵<pc n="lb"/>
二女皆朕之姑卿可選勲賢之後有福者尚之岐公未<pc n="lb"/>
有以奉詔㑹大父寳閣知台州回先王補試入太學適<pc n="lb"/>
與岐公之子敏甫同齋敏甫告岐公云近有一錢少監<pc n="lb"/>
子風骨不羣文采富贍恐可奉詔岐公遂就啓聖院設<pc n="lb"/>
齋令敏甫盡召同舎飯罷岐公㑹茶熟視先王甚久皆<pc n="lb"/>
                    <pb n="1a"/>
不喻其意翼日又令敏甫竊取所業携以進御云臣向<pc n="lb"/>
奉詔選勲賢之後尚主今得吳越王錢某之孫與臣男<pc n="lb"/>
同齋得其所業又奏啓聖親見之事乞賜召見上云待<pc n="lb"/>
共太皇商量後數日有㫖令三班奉職曹詩進士錢某<pc n="lb"/>
又一人忘其姓名於某月日伺候宣押曹詩以本色服<pc n="lb"/>
先王服布衣巳時候内侍宣押入内至一小殿殿内皆<pc n="lb"/>
宫嬪兩貴主在焉引曹與先王立於簾前斯須上小帽<pc n="lb"/>
領背出簾外熟視云簾外與簾内一般顧左右令止御<pc n="lb"/>
                    <pb n="1b"/>
樂聴聖㫖簾内宫人傳㫖錢某可尚慶夀公主曹詩可<pc n="lb"/>
尚永夀公主引入幕次更衣各賜襲衣玉帶服所賜畢<pc n="lb"/>
引至殿下謝恩殿上軸簾慈聖裕陵宣仁欽聖同坐慈<pc n="lb"/>
聖謂曹詩曰你是我姪曾見拊先王背曰錢郎好女婿<pc n="lb"/>
上云是箇享福節度使左右宫妃觀者如堵上同三殿<pc n="lb"/>
徐登歩輦還内樂聲漸逺復引先王與曹詩再入幕次<pc n="lb"/>
賜酒五行執事皆宫人酒罷内侍復引至宫門各以仗<pc n="lb"/>
下御馬一疋崇政殿親從官共十人導歸第謂之宣繫<pc n="lb"/>
                    <pb n="2a"/>
玉帶赴朝三日除正刺史却繫方金御仙花帶赴朝叅<pc n="lb"/>
踰年賢穆下降三殿䕶送就第太常鹵薄迎引故事下<pc n="lb"/>
降後三日貴主同副車詣景靈宫及入内謝畢方見舅<pc n="lb"/>
姑舊例貴主畫堂垂簾坐舅姑拜於簾外賢穆奏乞行<pc n="lb"/>
常人禮上與慈聖大喜再三稱歎詔從所請上令中使<pc n="lb"/>
宣諭宰執嘉其賢徳次日宰執殿上稱賀<pc n="lb"/>
賢穆乳母永嘉董夫人一日入禁中慈聖問云主以未<pc n="lb"/>
得子為念為甚不去玉仙聖母處求嗣董奏云都尉不<pc n="lb"/>
                    <pb n="2b"/>
信須是官家娘娘處分後數日先王入禁中上笑云董<pc n="lb"/>
婆來娘娘處説都尉來先王皇恐謝罪欽聖云别没事<pc n="lb"/>
只是娘娘要教公主去玉仙求嗣董奏云都尉不信先<pc n="lb"/>
王奏云既得聖㫖安得不信遂擇日與賢穆同詣玉仙<pc n="lb"/>
止留知觀老道士一人祝香祈禱道士見貴主車服之<pc n="lb"/>
盛歆艶富貴云願得貧道與大主做兒子歸而有娠明<pc n="lb"/>
年四月十五日先王欲赴朝賢穆云我昨夜夢見玉仙<pc n="lb"/>
觀知觀來與我做兒子亟遣人詣廟祈禱且問道士動<pc n="lb"/>
                    <pb n="3a"/>
靜云知觀自去年大主上廟後便不安不下床多日矣<pc n="lb"/>
知觀在房内聞人聲問云甚處人來報云錢大主臨蓐<pc n="lb"/>
齎香燭祈禱笑云來催我也是日告殂大父寳閣善推<pc n="lb"/>
步午時遣人來報先王云若今日酉時生是箇有福節<pc n="lb"/>
度使伯兄果酉時生平生淡薄享夀七十有九<pc n="lb"/>
忠懿歸朝同三子建節後先王與三兄建節先王兩移<pc n="lb"/>
鎮南北兩第有十節堂節度使至團練使皆賜牌印旌<pc n="lb"/>
節自開封府妓樂百戲迎引望闕設香案列旌節於拜<pc n="lb"/>
                    <pb n="3b"/>
褥兩傍官誥牌印皆置案上初拜交旌再拜交節是日<pc n="lb"/>
諸處街司以至市井㳺手前後傳呼謂之搶節至少三<pc n="lb"/>
五千人犒賞大有所費猶藩鎮遺風也富者得之則為<pc n="lb"/>
榮安定王徳麟一生貧苦臨終建節幾破家焉<pc n="lb"/>
賢穆有荆雍大長公主牌印金鑄也金鞍勒瑪瑙鞭金<pc n="lb"/>
撮角紅藤下馬杌子聞國初貴主猶乘馬元祐以後不<pc n="lb"/>
鑄印亦無乘馬儀物<pc n="lb"/>
賢穆一日開小金合有玉佛兒十數枚大者如錢小者<pc n="lb"/>
                    <pb n="4a"/>
如指面某問何用賢穆云仁皇每日頭上戴一枚大者<pc n="lb"/>
幞頭帽子裏戴小者冠子裏戴嘗言我無徳每日人呼<pc n="lb"/>
萬歲教佛當之<pc n="lb"/>
畫堂上有開八藻井五色彩畫花磚砌地屏風畫白澤<pc n="lb"/>
圖左設通硃五明金撮角椅子茶床排當即施用銀右<pc n="lb"/>
設黑光五明金鈸銀撮角椅子茶床排當即施用銀子<pc n="lb"/>
孫兩向分昭穆坐服用之物酒食器外如洗潄之𩔖賢<pc n="lb"/>
穆者金先王者銀未嘗錯亂皆遵李和文家風前輩主<pc n="lb"/>
                    <pb n="4b"/>
第毫髮不敢妄也<pc n="lb"/>
歐文忠任河南推官親一妓時先文僖罷政為西京留<pc n="lb"/>
守梅聖俞謝希深尹師魯同在幕下惜歐有才無行共<pc n="lb"/>
白於公屢㣲諷而不之恤一日宴於後圃客集而歐與<pc n="lb"/>
妓俱不至移時方來在坐相視以目公責妓云末至何<pc n="lb"/>
也妓云中暑往凉堂睡着覺而失金釵猶未見公曰若<pc n="lb"/>
得歐陽推官一詞當為賞汝歐即席云栁外輕雷池上<pc n="lb"/>
雨雨聲滴碎荷聲小樓西閣斷虹明欄干倚遍待得月<pc n="lb"/>
                    <pb n="5a"/>
華生燕子飛來棲畫棟玉鈎垂下簾旌凉波不動簟紋<pc n="lb"/>
平水晶雙枕旁有墮釵横坐皆稱善遂命妓滿酌賞歐<pc n="lb"/>
而令公庫償其失釵咸謂歐當少戢不惟不恤翻以為<pc n="lb"/>
怨後修五代史十國世家痛毀吳越又於歸田録中説<pc n="lb"/>
先文僖數事皆非美談從祖希白嘗戒子孫毋得勸人<pc n="lb"/>
隂事賢者為恩不賢者為怨歐後為人言其盗甥表云<pc n="lb"/>
喪厥夫而無托携孤女以來歸張氏此時年方七歲内<pc n="lb"/>
翰伯見而笑云年方七歲正是學簸錢時也歐詞云江<pc n="lb"/>
                    <pb n="5b"/>
南柳葉小未成隂人為絲輕那忍折鶯憐枝嫩不勝吟<pc n="lb"/>
留取待春深十四五閒抱琵琶㝷堂上簸錢堂下走恁<pc n="lb"/>
時相見已留心何况到如今歐知貢舉題目出通其變<pc n="lb"/>
使民不倦乃云通其變而使民不倦賢良作唱曰試官<pc n="lb"/>
偏愛外生而於是科塲大閧皆報東門之役也<pc n="lb"/>
親王宰相使相歲賜公使錢七千貫許造酒主第亦然<pc n="lb"/>
李和文家酒名金波吾家酒名清淳王晉卿家碧香蔡<pc n="lb"/>
曾公家君臣慶㑹秦師垣家表勲皆賜名其餘不能盡<pc n="lb"/>
                    <pb n="6a"/>
記<pc n="lb"/>
婦翁説岐公在翰苑時中秋有月上問當直學士是誰<pc n="lb"/>
左右以姓名對命小殿對設二位召來賜酒公至殿側<pc n="lb"/>
侍班俄頃女童小樂引步輦至宣學士就坐公奏故事<pc n="lb"/>
無君臣對坐之禮乞正其席上云天下無事月色清美<pc n="lb"/>
與其醉聲色何如與學士論文若要正席則外廷賜宴<pc n="lb"/>
正欲略去苛禮放懐飲酒公固請不已再拜就坐上引<pc n="lb"/>
謝莊賦李白詩稱美其才又出御製詩示公公嘆仰聖<pc n="lb"/>
                    <pb n="6b"/>
學髙妙每起謝必勑内侍挾掖不令下拜夜漏下三鼓<pc n="lb"/>
上悦甚令左右宫嬪各取領巾裙帶團扇手帕求詩内<pc n="lb"/>
侍奉牙床以金箱水晶硯珊瑚筆格玉管筆皆上所用<pc n="lb"/>
者於公前來者應之略不停綴都不蹈襲前人盡出一<pc n="lb"/>
時新意仍稱其所長如美目者必及盼睞人人得其懽<pc n="lb"/>
心悉以進呈上云豈可虗辱須與學士潤筆遂各取頭<pc n="lb"/>
上珠花一朶裝公幞頭簮不盡者置公服袖中宫人旋<pc n="lb"/>
取針線縫聨袖口宴罷月將西沉上命撤金蓮燭令内<pc n="lb"/>
                    <pb n="7a"/>
侍扶掖歸院翼日問學士夜來醉否奏云雖有酒不醉<pc n="lb"/>
到玉堂不解帶便上床取幞頭在面前抱兩公服袖坐<pc n="lb"/>
睡恐失花也都下盛傳天子請客明年中秋公已叅政<pc n="lb"/>
蔡確為學士上講故事命宫嬪求詩蔡奏云不敢遂命<pc n="lb"/>
出公舊作蔡云臣才思短澁不及王某酒再行而止左<pc n="lb"/>
右不悦云這箇學士剌撒又上鍾愛一公主七歲而薨<pc n="lb"/>
親送殯宫歸路悲甚命宫門外再設祭命公作祭文公<pc n="lb"/>
度起草不及乃就馬上自書祝版云唯主如氷如雪如<pc n="lb"/>
                    <pb n="7b"/>
花如月氷散雪消花殘月缺嗚呼哀哉尚饗皆服其敏<pc n="lb"/>
辨得體在相位御樓觀燈同列謂公主上或索詩用甚<pc n="lb"/>
故事公云只是鰲山鳳輦同列以為相薄洎進詩云雪<pc n="lb"/>
消華月滿仙臺萬燭當樓寳扇開五鳳雲中扶輦下六<pc n="lb"/>
鰲海上駕山來鎬京春酒沾周宴汾水秋風陋漢才一<pc n="lb"/>
曲昇平人共樂君王又進紫霞杯時髙麗賀正旦禮中<pc n="lb"/>
有紫霞杯五色玻璃也是夕上用進酒同列始服岐公<pc n="lb"/>
王禹玉也<pc n="lb"/>
                    <pb n="8a"/>
徽皇聞米元章有字學一日於瑶柱殿綳絹圖方廣二<pc n="lb"/>
丈許設瑪瑙研李廷珪墨牙管筆金硯匣玉鎮紙水瓶<pc n="lb"/>
召米書之上垂簾觀看令梁守道相伴賜酒米乃反繫<pc n="lb"/>
袍袖昇高陟上跳躍便捷落筆如雲龍蛇飛動聞上在<pc n="lb"/>
簾下回顧抗聲云竒絶陛下上大喜盡以研匣鎮紙之<pc n="lb"/>
屬賜之尋除書學博士一日崇政殿對事畢手執劄子<pc n="lb"/>
上顧視令留椅子上米乃顧朶殿云皇帝呌内侍要唾<pc n="lb"/>
盂閤門彈奏上云俊人不可以禮法拘一日見蔡魯公<pc n="lb"/>
                    <pb n="8b"/>
蔡云元章書法之妙今日可謂第一龜山須還他曼卿<pc n="lb"/>
佛碑為第一米曰恁地時龜山却且做第二米有孔子<pc n="lb"/>
賛曰孔子孔子大哉孔子孔子以前未有孔子孔子以<pc n="lb"/>
後更無孔子孔子孔子大哉孔子黄魯直笑謂元章云<pc n="lb"/>
公贊合黜落既不見題又且奚落誰也<pc n="lb"/>
郭傳師太尉説曹南院知渭州夏人撓邉有智將靺鞨<pc n="lb"/>
與渭對壘麾下十餘萬夏歲遣數百騎精鋭覘視兩界<pc n="lb"/>
曹患靺鞨智勇遣㳺騎伺彼巡邉兵來適靺鞨踰月病<pc n="lb"/>
                    <pb n="9a"/>
不能起曹乃於界首設一大祭賻贈器物照耀原野用<pc n="lb"/>
祝版云大宋具位曹某昭告於夏國都䕶某人公累以<pc n="lb"/>
蠟書約提所部歸我大宋我待公之來不期忽喪吉人<pc n="lb"/>
事無終始令百騎守祭望其兵近即舉火燒之并所用<pc n="lb"/>
銀器千餘兩悉皆棄而遁歸夏兵悉掠祝版祭器而去<pc n="lb"/>
後旬月夏國殺靺鞨其下二十餘帳反側不安率衆内<pc n="lb"/>
叛拓地數百里獲生口數萬羊馬槖駝不可勝計<pc n="lb"/>
蔡魯公帥成都一日於藥市中遇一婦人多髮如畫者<pc n="lb"/>
                    <pb n="9b"/>
毛女謂蔡云三十年後相見言訖不知所在蔡後以太<pc n="lb"/>
師魯國公致仕居京師一日在相國寺資聖閣下納凉<pc n="lb"/>
一村人自外突入直至蔡前云毛女有書蔡接書其人<pc n="lb"/>
忽不見啓封大書東明二字蔡不曉其意後貶長沙死<pc n="lb"/>
於東明寺因就菆焉吕辨者蔡門人蔡罷珠履盡散獨<pc n="lb"/>
吕送至長沙乘間問蔡云公髙明逺識洞鑒古今知國<pc n="lb"/>
家之事必至於斯乎答云非不知也將謂老身可以幸<pc n="lb"/>
免徐神翁自海陵到京師蔡謂徐云且喜天下太平是<pc n="lb"/>
                    <pb n="10a"/>
時河北盗賊方定徐云太平天上方多遣魔軍下界託<pc n="lb"/>
生人間作壊世界蔡云如何得識其人徐笑云太師亦<pc n="lb"/>
是<pc n="lb"/>
紹興間吳山下有大井每年有落水死者董徳之太尉<pc n="lb"/>
率衆作大方木以石版盖合井口止能下水桶遂無損<pc n="lb"/>
人之患有人夜行聞井中呌出錢者云你幾箇怕壊了<pc n="lb"/>
活人我㡬箇幾時托生不可謂無鬼也<pc n="lb"/>
東坡在恵州其家居江浙以地逺無人致書為憂有道<pc n="lb"/>
                    <pb n="10b"/>
人卓契順者慨然嘆曰恵州不在天上行即到矣因請<pc n="lb"/>
書以行佛印因致書云常讀退之送李愿歸盤谷序愿<pc n="lb"/>
不遇知於在上者猶能坐茂樹以終日子瞻中大科登<pc n="lb"/>
金門上玉堂逺於寂寞之濵權臣忌子瞻為宰相耳人<pc n="lb"/>
生一世間如白駒之過隙二三十年功名富貴轉盼成<pc n="lb"/>
空何不一筆勾斷尋取自家本來面目萬刼常往永無<pc n="lb"/>
墮落縱未得到如來地亦可以驂駕鸞鶴翶翔三島為<pc n="lb"/>
不死人何乃膠柱守株待入惡趣昔有問師法在甚麽<pc n="lb"/>
                    <pb n="11a"/>
處師云在行住坐卧處着衣喫飯處痾尿刺溺處沒理<pc n="lb"/>
沒㑹處死活不得處子瞻胸中有萬卷書筆下無一㸃<pc n="lb"/>
塵到這地位不知性命所在一生聰明要做甚麽三世<pc n="lb"/>
諸佛只是一箇有血性的漢子子瞻若能脚下承當把<pc n="lb"/>
一二十年富貴功名賤如泥土努力向前珍珍重重也<pc n="lb"/>
又傳是正喬書<pc n="lb"/>
唐一行曾語人曰吾得古人相法相人之法以洪範五<pc n="lb"/>
福六極為主觀其所由察其所安可得大槩若其人忠<pc n="lb"/>
                    <pb n="11b"/>
孝仁義所作所為言行相應顛沛造次必歸於善者吉<pc n="lb"/>
人也若不忠不孝不仁不義言行不相應顛沛造次必<pc n="lb"/>
歸於惡者凶人也吉人必獲五福之報凶人必獲六極<pc n="lb"/>
之刑縱不在其身必在子孫不但於風骨氣色中料其<pc n="lb"/>
前程休咎也<pc n="lb"/>
荆公舉一酒令云有客姓任名稔販金及錦關吏止之<pc n="lb"/>
曰任稔任入金錦禁急又字謎云目字加兩㸃不得作<pc n="lb"/>
貝字猜貝字欠二㸃不得作目字猜賀資二字也又四<pc n="lb"/>
                    <pb n="12a"/>
箇口盡皆方十字在中央不得作田字道不得作器字<pc n="lb"/>
商圖字也<pc n="lb"/>
燕北風俗不問士庻皆自稱小人宣和間有遼國右金<pc n="lb"/>
吾衛上將軍韓正歸朝授檢校少保節度使與諸兄同<pc n="lb"/>
正任班對中人以上説話即稱小人中人以下即稱我<pc n="lb"/>
家每日到漏舍誦天童經數十遍其聲朗朗然且云對<pc n="lb"/>
天童豈可稱我自皇天生我皆改為小人云皇天生小<pc n="lb"/>
人皇地載小人日月照小人北斗輔小人前後二十餘<pc n="lb"/>
                    <pb n="12b"/>
句應稱我字皆改為小人誦畢賛嘆云這天童極靈聖<pc n="lb"/>
王才元少師云若無靈聖如何持得許多小人然小人<pc n="lb"/>
有母皆嘗小人之食小人之稱其來古矣施之於經是<pc n="lb"/>
可笑也<pc n="lb"/>
隆興初賀子忱知樞宻院有武臣陳理功賞稱從軍三<pc n="lb"/>
十餘年累立戰功宣和年第一次燕山府立功靖康年<pc n="lb"/>
第二次白溝河立功第三次黄河立功第四次京城立<pc n="lb"/>
功建炎年第五次海州立功第六次揚州立功紹興年<pc n="lb"/>
                    <pb n="13a"/>
第七次𤓰州立功第八次和州立功第九次太平州立<pc n="lb"/>
功辭氣不平謂朝廷推賞一次輕如一次賀正色云只<pc n="lb"/>
為邉面一次近如一次武臣無詞聞者稱服<pc n="lb"/>
宋相郊居政府上元夜至書院内讀周易聞其弟學士<pc n="lb"/>
祁㸃華燈擁歌妓醉飲達旦翌日喻所親令誚讓云相<pc n="lb"/>
公寄語學士聞昨夜燒燈夜宴窮極奢侈不知記得某<pc n="lb"/>
年上元同在某州州學内喫虀煮飯時否學士笑曰却<pc n="lb"/>
須寄語相公不知某年同在某處州喫虀煑飯是為甚<pc n="lb"/>
                    <pb n="13b"/>
底<pc n="lb"/>
元豐間宋閣使者善人倫上知而問云朕相如何對云<pc n="lb"/>
陛下天日之表神明之格下臣不得而名又問王安石<pc n="lb"/>
云牛行虎視牛行足以任重虎視足以威逺又問卿如<pc n="lb"/>
何曰臣草木之質瓦礫之資陛下用之則貴不用之則<pc n="lb"/>
賤張天覺丞相再召到闕謝表云十年去國門前之雀<pc n="lb"/>
可羅一日還朝屋上之烏亦好後有一達官效顰云十<pc n="lb"/>
年去國不聞長樂之鐘一日還朝始見大君之鼎謂見<pc n="lb"/>
                    <pb n="14a"/>
魏漢津所鑄九鼎也<pc n="lb"/>
明節劉后一時遭遇寵傾六宮忽苦痁疾臨終戒左右<pc n="lb"/>
云我有遺囑在領巾上候我氣絶奏官家親自來解語<pc n="lb"/>
畢而終左右馳奏上至哀慟悲不自勝領巾上蝇頭細<pc n="lb"/>
字其辭云妾出身㣲賤而無寸長一日幸遭遇聖恩得<pc n="lb"/>
與嬪御之列命分寒薄至此夭折雖埋骨於九泉魂魄<pc n="lb"/>
不離左右切望陛下以宗廟社稷之重天下生靈之衆<pc n="lb"/>
大王帝姬之多不可以賤妾一人過有思念深動聖懐<pc n="lb"/>
                    <pb n="14b"/>
視後宫萬計勝如妾者不少妾深欲忍死面與君父訣<pc n="lb"/>
别謫限已盡不得少留寃痛之情言不能盡淚下有數<pc n="lb"/>
百㸃悲切之言不能盡記自後左右每寛解必提着領<pc n="lb"/>
巾上愈傷感聞者謂李夫人不足道也林靈素謂后是<pc n="lb"/>
九華安妃臨終聞本殿異香音樂次年有青城術士見<pc n="lb"/>
后於巫山髣髴鈿合金釵之異真非常人也<pc n="lb"/>
<pb n="15a"/>
                </p>
<p>
</p>
  </div>
        </body>
</text>
</TEI>