<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>談苑卷一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>談苑卷一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>孔平仲<pc n="　"/>撰<pc n="lb"/>
張鄧公吕許公同作宰相一日朝退仁宗獨留吕公問<pc n="lb"/>
曰張士遜久在政府欲與一差遣出去吕公曰士遜出<pc n="lb"/>
入兩朝亦頗宣力仁宗曰恩命如何吕公曰與除静江<pc n="lb"/>
軍節度使檢校太傅知許州仁宗曰不虧它否吕公曰<pc n="lb"/>
聖恩優厚吕公既退張吕親姻也私焉曰主上獨留公必<pc n="lb"/>
                    <pb n="1a"/>
是士遜别有差遣因祈以恩命吕沈吟乆之曰使弼使<pc n="lb"/>
弼張亦欣然慰望是日張公打屏閤子内物色過半矣<pc n="lb"/>
既夕鎖院明日早張公令院子盡般閤子内物色歸家<pc n="lb"/>
更不趨待漏院只就審官東院待漏既入朝張公唯祗<pc n="lb"/>
候宣麻吕公唯凖擬押麻耳忽有堂吏報吕公云相公<pc n="lb"/>
知許州吕公大驚扵是張公押麻乃吕公除静江軍節<pc n="lb"/>
度使檢校太傅知許州也<pc n="lb"/>
太祖朝都知押班皆以供奉官為之内中祗應裹頭巾<pc n="lb"/>
                    <pb n="1b"/>
衣褐衫而已仁宗朝王守忠官至留後乞綴本品班赴<pc n="lb"/>
宴閤門従之自知未允辭而不赴<pc n="lb"/>
禁中近清明節神宗侍曹太皇因語自来却無人做珠<pc n="lb"/>
子鞍轡雖云太華然亦好也太皇聞此語已密令人描<pc n="lb"/>
様矣不數日實促就珠子鞍轡傳宣索玉鞍轡一副神<pc n="lb"/>
宗莫測所欲用亦莫敢問依㫖進入太后令送後苑拆<pc n="lb"/>
修遂施珠韀焉其上作小紅羅銷金坐子劣可容體甫<pc n="lb"/>
近上已以鞍架載之送神宗神宗大感悦取小烏馬扵福寜<pc n="lb"/>
                    <pb n="2a"/>
殿親試之駕幸金明池回遂乗此韀士論皆謂雖神宗<pc n="lb"/>
絶孝亦光獻至慈上下相得以成其美焉光獻太皇太<pc n="lb"/>
后疾病稍間神宗親製一小輦極為輕巧以珠玉黄金<pc n="lb"/>
飾之進于太皇曰娘娘試乗此輦往涼殿散心太皇曰<pc n="lb"/>
今日意思無事天氣亦好遂載而之涼殿太后扶其左<pc n="lb"/>
神宗扶其右太皇下輦曰官家太后親自扶輦當時在<pc n="lb"/>
曹家作女時安知有今日之盛喜見顔色王正仲進光<pc n="lb"/>
獻輓詞云珠韉錫御恩猶在玉輦親扶事已空盖用此<pc n="lb"/>
                    <pb n="2b"/>
兩事也<hi>韉音箋</hi>
                    <pc n="lb"/>
有一朝士因宰相生日獻詩卒章云長居廊廟福蒼生<pc n="lb"/>
朱巽草制云某官夙負官材真宗令出典藩<pc n="lb"/>
丁崖州雖險詐然亦有長者言真宗嘗怒一朝士再三<pc n="lb"/>
言之謂稍退不答上作色曰如此叵耐輙問不應謂進<pc n="lb"/>
曰雷霆之下臣若更加一言則虀粉矣真宗欣然嘉納<pc n="lb"/>
楊大年與王文穆不相得在館中文穆或繼至大年必<pc n="lb"/>
徑出它處亦然如𡊮盎晁錯也文穆去朝士皆有詩獨<pc n="lb"/>
                    <pb n="3a"/>
文公不作文穆辭日奏真廟傳宣令作詩竟不肯送<pc n="lb"/>
真宗將立明肅作后令丁謂諭㫖于楊大年令作册文<pc n="lb"/>
丁云不憂不富貴大年答曰如此富貴亦不願王旦相<pc n="lb"/>
罕接見賔客惟大年来則對榻臥談卒時屬其家事一<pc n="lb"/>
付大年丁晉公来求昏大年令絶之<pc n="lb"/>
王文正公以清徳事真皇上特敬重一日御宴陳設鮮<pc n="lb"/>
華旦顧視意色不悦上已覺其如此至中休命左右以<pc n="lb"/>
舊陳設易之矣<pc n="lb"/>
                    <pb n="3b"/>
蘇軾以吟詩有譏訕言事官章疏狎上朝廷下御史䑓<pc n="lb"/>
差官追取是時李定為中書丞對人太息以為人才難<pc n="lb"/>
得求一可使逮軾者少有如意扵是太常博士皇甫僎<pc n="lb"/>
被遣以往僎携一子二䑓卒倍道疾馳駙馬都尉王詵<pc n="lb"/>
與子瞻游厚密遣人報蘇轍轍時為南京幕官乃亟走<pc n="lb"/>
介往湖州報軾而僎行如飛不可及至潤州適以子病<pc n="lb"/>
求醫留半日故所遣人得先之僎至之日軾在告祖無<pc n="lb"/>
頗權州事僎徑入州廨具鞾袍秉笏立庭下二䑓卒夾<pc n="lb"/>
                    <pb n="4a"/>
侍白衣青巾顧盼儜惡人心洶洶不可測軾恐不敢出<pc n="lb"/>
乃謀之無頗無頗云事至扵此無可奈何須出見之軾<pc n="lb"/>
議所以服自以為得罪不可以朝服無頗云未知罪名<pc n="lb"/>
當以朝服見也軾亦具靴袍秉笏立庭下無頗與職官<pc n="lb"/>
皆小幘列軾後二卒懐䑓牒拄其衣若匕首然僎又乆<pc n="lb"/>
之不語人心益疑懼軾曰軾自来激惱朝廷多今日必<pc n="lb"/>
是賜死死固不辭乞歸與家人訣别僎始肯言曰不至<pc n="lb"/>
如此無頗乃前曰太博必有被受文字僎問誰何無頗<pc n="lb"/>
                    <pb n="4b"/>
曰無頗是權州僎乃以䑓牒授之及開視之只是尋常<pc n="lb"/>
追攝行遣耳僎促軾行二獄卒就執之即時出城登舟<pc n="lb"/>
郡人送之雨泣頃刻之間拉一太守如驅犬雞此事無<pc n="lb"/>
頗目擊也<pc n="lb"/>
吕申公作相宋鄭公參知政事吕素不悦范希文一日<pc n="lb"/>
希文答元昊書録本奏呈吕在中書自語曰豈有邉將<pc n="lb"/>
與叛臣通書又云奏本如此又不知真所與書中何所<pc n="lb"/>
言也以此激宋宋明日上殿果入劄子論希文交通叛<pc n="lb"/>
                    <pb n="5a"/>
臣既而中書將上吕公讀訖仁宗沉吟乆之徧顧大臣<pc n="lb"/>
無有對者仁宗曰范仲淹莫不至如此吕公徐應曰擅<pc n="lb"/>
答書不得無罪然謂之有它心則非也宋公色沮無辭<pc n="lb"/>
明日宋公出知揚州又二年希文作參知政事宋尚在<pc n="lb"/>
揚極懐憂撓以長書謝過云為憸人所使其後宋公作<pc n="lb"/>
相薦范純仁試館職純仁尚以父前故辭不願舉<pc n="lb"/>
蘇子瞻隨皇甫僎追攝至太湖鱸香亭下以柁損修牢<pc n="lb"/>
是夕風濤傾倒月色如晝子瞻自惟倉卒被拉去事不<pc n="lb"/>
                    <pb n="5b"/>
可測必是下吏所連逮者多如閉目窣身入水頃刻間<pc n="lb"/>
耳既為此計又復思曰不欲辜負老弟弟謂子由也言<pc n="lb"/>
已有不幸則子由必不獨生也由是至京師下御史獄<pc n="lb"/>
李定舒亶何正臣雜治之侵之甚急欲加以指斥之罪<pc n="lb"/>
子瞻憂在必死嘗服青金丹即収其餘窖之土中以備<pc n="lb"/>
一旦當死則併服以自殺有一獄卒仁而有禮事子瞻<pc n="lb"/>
甚謹每夕必然湯為子瞻濯足子瞻以誠謁之曰軾必<pc n="lb"/>
死有老弟在外他日託以二詩為訣獄卒曰學士必不<pc n="lb"/>
                    <pb n="6a"/>
至如此子瞻曰使軾萬一獲免則無所恨如其不免而<pc n="lb"/>
此詩不逹則目不瞑矣獄卒受其詩藏之枕中其一詩<pc n="lb"/>
曰聖主寛容徳似春小臣孤直自危身百年未了先償<pc n="lb"/>
債十口無依更累人是處青山可藏骨他年夜雨獨傷<pc n="lb"/>
神與君世世為兄弟更結人間未了因其後子瞻謫黄<pc n="lb"/>
州獄卒曰還學士此詩子由以面伏案不忍讀也子瞻<pc n="lb"/>
好與子由夜話對榻臥聽雨聲故詩載其事子瞻既出<pc n="lb"/>
又戲自和云却對酒杯渾似夢試拈詩筆已如神子瞻<pc n="lb"/>
                    <pb n="6b"/>
以詩句被劾既作此詩私自罵曰猶不改也<pc n="lb"/>
皇甫僎追取蘇軾也乞逐夜所至送所司案禁上不許<pc n="lb"/>
以為只是根究吟詩事不消如此其始彈劾之峻追取<pc n="lb"/>
之暴人皆為軾憂之至是乃知軾必不死也其後果然<pc n="lb"/>
天子聰明寛厚待臣下有禮而小人迎望要為深刻如<pc n="lb"/>
僎𩔖者可勝計哉<pc n="lb"/>
有人問秀州崇徳縣民長官清否答曰漿水色言不清<pc n="lb"/>
不濁也<pc n="lb"/>
                    <pb n="7a"/>
秀州華亭鶴胎生者真鶴也形體緊小不食魚鰕惟食<pc n="lb"/>
稲梁人餧以飯則食之其體大好食魚鰕啄蛇䑕者鸛<pc n="lb"/>
合所生乃卵生也食稲梁者雖甚馴熟久須飛去惟食<pc n="lb"/>
魚鰕者不能去耳<pc n="lb"/>
河豚瞑目切齒其状可惡不中度多死棄其腸與子飛<pc n="lb"/>
鳥不食誤食必死登州瀕海人取其白肉為脯先以海<pc n="lb"/>
水浄洗換海水浸之暴于日中以重物壓其上須候四<pc n="lb"/>
日乃去所壓之物傅之以鹽再暴乃成如不及四日則<pc n="lb"/>
                    <pb n="7b"/>
肉猶活也太守李大夫嘗以三日去所壓之物俄頃肉<pc n="lb"/>
自盆中躍出乃知瀹之不熟真能殺人也<pc n="lb"/>
松江鱸魚長橋南所出者四腮天生膾材也味美肉緊<pc n="lb"/>
切至終日色不變橋北近崑山大江入海所出者三腮<pc n="lb"/>
味帶鹹肉稍慢迴不及松江所出<pc n="lb"/>
虢石重重紫白相間以筆描紫上緩手剖之紫去白見<pc n="lb"/>
隨意所欲作何物象至扵林木亦可以藥筆為之以手<pc n="lb"/>
試之有參差齟齬者皆偽物也<pc n="lb"/>
                    <pb n="8a"/>
枇杷須接乃為佳果一接核小如丁香荔枝再接遂無<pc n="lb"/>
核也<pc n="lb"/>
京師有畜鐡鏡者謂人曰此竒物也以照人手則指端<pc n="lb"/>
見有白氣以氣之長短驗人之夀夭好事者乃以厚價<pc n="lb"/>
取之既而詢之博物者曰此造作也盖磨鏡時只以往<pc n="lb"/>
手無以来手則照指自見其端有如氣者耳相船之法<pc n="lb"/>
頭髙扵身者謂之望路如是者凶雙板者凶隻板者吉<pc n="lb"/>
隻板謂五板七板雙板謂六板八板以船底板數之也<pc n="lb"/>
                    <pb n="8b"/>
造屋主人不恤匠者則匠者以法魘主人木上鋭下壮<pc n="lb"/>
乃削大就小倒植之如是者凶以皁角木作門關如是<pc n="lb"/>
者凶<pc n="lb"/>
許敏明州人張唐卿榜第一甲及第為大理評事知縣<pc n="lb"/>
嘗因用刑箠殺人其後寃屢見但相去尚逺經二十年<pc n="lb"/>
敏以太常博士通判蘇州其寃漸近稍如榻與敏夫婦<pc n="lb"/>
同寝其始敏夫婦在外寃卧扵内既而間隔卧于夫婦<pc n="lb"/>
之間知其為鬼無如之何也是時詔索天下御容令轉<pc n="lb"/>
                    <pb n="9a"/>
運司差官䕶送入京敏與太守林大卿不協扵上司求<pc n="lb"/>
行自京師歸至汴上青陽驛其寃逼之敏死驛中<pc n="lb"/>
鍾著作生二女長嫁宋氏生庠祁其季嫁常州薛秀才<pc n="lb"/>
生一女為尼與僧居和大師私焉亦生一女嫁潘秀才<pc n="lb"/>
潘有子名與稽今為朝奉大夫與稽之視居和乃外祖<pc n="lb"/>
父也居和乃以牛黄丸療風疾者也飲酒食肉不守僧<pc n="lb"/>
戒然用心吉良毎鄉里疾疫以藥歴詣諸家救其所苦<pc n="lb"/>
或以錢賙之薛尼於宋氏以姊妹親常至京師是時庠<pc n="lb"/>
                    <pb n="9b"/>
為翰林學士尼還常州和病問尼曰京師諸為名族善<pc n="lb"/>
人者尼曰吾所出入多矣無如宋内翰家也和曰我死<pc n="lb"/>
則往託生焉尼誚曰狂僧宋家郡君已娠矣安得託生<pc n="lb"/>
和曰吾必往也既而和死人畫一草蟲扵其臂是日宋<pc n="lb"/>
家郡君腹痛將娩祁之妻往視產見一紫衣僧入室亟<pc n="lb"/>
走避之既而聞児啼曰急令僧去吾將視吾姒人曰未<pc n="lb"/>
嘗有僧也乃知所生子乃和也既長形相酷似和亦好<pc n="lb"/>
飲酒食肉隠然有草蟲在其臂名均國為絳州太守卒<pc n="lb"/>
                    <pb n="10a"/>
偷能禁犬使不吠惟牝犬不可禁也或云紋如虎斑亦<pc n="lb"/>
難禁<pc n="lb"/>
髙若訥能毉以鍾乳飼牛飲其乳後患血痢卒或云冷<pc n="lb"/>
煖相薄使然<pc n="lb"/>
韶州岑水塲往歳銅發掘地二十餘丈即見銅今銅益<pc n="lb"/>
少掘地益深至七八十丈役夫云地中變怪至多有冷<pc n="lb"/>
烟氣中人即死役夫掘地而入必以長竹筒端置火先<pc n="lb"/>
試之如火焰青即是冷烟氣也急避之勿前乃免有地<pc n="lb"/>
                    <pb n="10b"/>
火自地中出一出數百丈能燎人役夫亟以面合地令<pc n="lb"/>
火自背而過乃免有臭氣至腥惡人間所無者也忽有<pc n="lb"/>
異香芬馥亦人間所無者也地中所出沙土運置之穴<pc n="lb"/>
外為風所吹即火起燄燄然<pc n="lb"/>
蝨不南行隂𩔖也其性畏火置之物上隨其所向以指<pc n="lb"/>
南方俄即避之若有知也種竹就西北其根無不向東<pc n="lb"/>
南行者是亦物之性也<pc n="lb"/>
江東蘆賤而荻貴退灘之地先一年所生者蘆也明年<pc n="lb"/>
                    <pb n="11a"/>
所生者荻也<pc n="lb"/>
張安道言嘗使北遼方燕遼主在廷下打毬安道見其<pc n="lb"/>
纓紱諸物鮮明有異知其為遼主也不敢顯言但再三<pc n="lb"/>
咨其藝之精爾接伴劉六符意覺安道知之色甚怍云<pc n="lb"/>
又與一日做六論不同矣<pc n="lb"/>
契丹鴨渌水牛魚鰾製為魚形婦人以綴面花<pc n="lb"/>
遼人尤畏女真國范純禮嘗聞彼使云女真國人長馬<pc n="lb"/>
大其境土之廣南北不知㡬千里也徐禧覆於永洛是<pc n="lb"/>
                    <pb n="11b"/>
時遼人方苦女真侵邉故帖然自守不敢為中國患<pc n="lb"/>
收冰之法冬至前所收者堅而耐乆冬至後所收者多<pc n="lb"/>
不堅也黄河亦必以冬至前凍合冬至後雖凍不復合<pc n="lb"/>
矣川子乳糖師子冬至前造者色白不壊冬至後者易<pc n="lb"/>
敗多蛀陽氣入物其理如此<pc n="lb"/>
華山下有西嶽行宫祈禱甚盛雲䑓觀常以道士一人<pc n="lb"/>
主之有一道士以施利市酒食畜婦人廵檢姓馬者知<pc n="lb"/>
而持之共享其利一夕道士夢為官司所録送五道將<pc n="lb"/>
                    <pb n="12a"/>
軍殿中并追馬勘鞠獄具各决杖七十既寤覺脊間微<pc n="lb"/>
疼潰而為瘡自知不祥亟往詣馬馬亦在告矣問其夢<pc n="lb"/>
中所見皆同馬亦疽發于背二人俱卒<pc n="lb"/>
虢州朱陽鎮一夕鳬鴈之聲滿空其鳴甚悲逮旦鳬鴈<pc n="lb"/>
死于野中無數或斷頭或折翅或全無所傷而血汚其<pc n="lb"/>
喙村民載之入市市人不敢買盖此鎮未嘗有此物怪<pc n="lb"/>
之也又一年王冲叛朱陽之民殲焉<pc n="lb"/>
象耳中有油出謂之山性發往往奔逸傷人牧者視象<pc n="lb"/>
                    <pb n="12b"/>
耳有油出則多以索靡之矣<pc n="lb"/>
京師語曰宣醫喪命勑塟破家盖所遣醫官云某奉勑<pc n="lb"/>
来須奏服藥加減次第往往必令餌其藥至死而後已<pc n="lb"/>
勑塟之家使副洗手帨巾每人白羅三疋它物可知也<pc n="lb"/>
元祐中韓康公病革宣醫視之進金液丹雖暫能飲食<pc n="lb"/>
然公老年真氣衰不能制客陽竟以薨背朝廷遣使問<pc n="lb"/>
後事病亂中誤諾勑塟其後子姪辭焉<pc n="lb"/>
王彥祖學士自言初到南省試天子全玉賦夢中有人<pc n="lb"/>
                    <pb n="13a"/>
告之云天字在上不順天字在下則順矣須三次如此<pc n="lb"/>
是歲省下第後過省乃嚴父莫大於配天賦及第乃圓<pc n="lb"/>
丘象天賦又二十七年自嶺南知雷州召為館職試明<pc n="lb"/>
王謹于尊天賦凡三次題目皆天字在下彥祖名汾今<pc n="lb"/>
為朝議大夫集賢校理<pc n="lb"/>
宗室至一品殯塟朝廷遣禮官軷祭舊制知太常禮院<pc n="lb"/>
官以次行事得絹五十疋陳侗陳汝羲俱在禮院因朝<pc n="lb"/>
㑹見一皇親年老行遲侗私語曰可軷矣汝羲自後排<pc n="lb"/>
                    <pb n="13b"/>
之曰次未當公此吾物也傳者以為笑自元豐官制行<pc n="lb"/>
太常博士專領軷祭所得絹四博士共之行事十四疋<pc n="lb"/>
餘十二疋有數皇親聨騎而出呵殿甚盛一博士戲謂<pc n="lb"/>
同列曰此皆軷材也<pc n="lb"/>
王雱丞相舒公之子不惠有妻未嘗接其舅姑憐而嫁<pc n="lb"/>
之雱自若也侯叔獻再娶而悍一旦而獻卒朝廷慮其<pc n="lb"/>
虐前夫之子有旨出之不得為侯氏妻時京師有語云<pc n="lb"/>
王太祝生前嫁婦侯兵部死後休妻<pc n="lb"/>
                    <pb n="14a"/>
羌人以自計搆相君臣謂之立文法以心順為心白人<pc n="lb"/>
以心逆為心黑人自稱曰倘謂僧曰尊最重佛法居者<pc n="lb"/>
皆板屋惟以瓦屋處佛人好誦經不甚鬭争王子醇之<pc n="lb"/>
取熈河殺戮甚衆其實易與耳<pc n="lb"/>
有一定僧在山谷中漢軍執之此僧曰吾有銀與汝勿<pc n="lb"/>
殺我也漢軍受其銀斬其首白乳涌出<pc n="lb"/>
夏竦嘗統師西伐掲牓塞上云有得趙元昊頭者賞錢<pc n="lb"/>
五百萬貫爵為西平王元昊使人入市賣箔陜西荻箔<pc n="lb"/>
                    <pb n="14b"/>
甚髙倚之食肆門外佯為食訖遺去至晩食肆竊喜以<pc n="lb"/>
為有所獲也徐展之乃元昊購竦之榜懸箔之端云有<pc n="lb"/>
得夏竦之頭者賞錢兩貫文比竦聞之急令藏揜而已<pc n="lb"/>
諠播逺近矣竦大慚沮<pc n="lb"/>
竦集幕職兵官議五路進討凡五晝夜屏人絶吏所謀<pc n="lb"/>
秘密處置軍馬分擘糧草皆有文字已成書兩人之力<pc n="lb"/>
不能舉封鑰於一大櫃中一夕失之竦進兵之議遂格<pc n="lb"/>
由此懇乞解罷得知蔡州其後韓絳西討河東起兵八<pc n="lb"/>
                    <pb n="15a"/>
萬人時太原遣卒三千皆丁壮強硬令至軍前交割曉<pc n="lb"/>
夕奔走饑不得食困不得息既而班師不用遣還形已<pc n="lb"/>
如鬼風吹即仆假使見敵則不戰成擒矣元豐四年西<pc n="lb"/>
伐西人逺引清野以老我師髙遵裕領衆深入不見一<pc n="lb"/>
人一騎直扣靈武靈武壁甚堅若有守者我師營漢中<pc n="lb"/>
治攻具西人約降遵裕信之駐軍五日不進故彼得為<pc n="lb"/>
計中夕决河水至我師潰焉故責遵裕知坊州詞云比<pc n="lb"/>
以兩路鋭兵進攻靈武而亡士潰卒職汝寡謀遵裕再<pc n="lb"/>
                    <pb n="15b"/>
責郢州安置<pc n="lb"/>
夏竦薨子安期奔喪至京師館中同舍謁見不哭坐榻<pc n="lb"/>
茶槖如平時又不引客入奠人皆訝之戊戌年安期死<pc n="lb"/>
數日子伯孫猶著衫帽接客無毁容愈肥澤焉<pc n="lb"/>
邢昺疾亟車駕幸其第其子于恩澤并乞不敕塟王居<pc n="lb"/>
白待制病猶子侍疾祈遺表奏薦焉<pc n="lb"/>
張詠自益州寄書與楊大年進奏院監官竊計之云益<pc n="lb"/>
州近經寇亂大臣密書相遺恐累我發視之無它語紙<pc n="lb"/>
                    <pb n="16a"/>
尾批云近日白超用事否乃繳奏之真宗初亦訝之以<pc n="lb"/>
示寇凖凖微笑曰臣知開封府有伍伯姓白能用杖都<pc n="lb"/>
下但翹楚者以白超目之每飲席浮大觥遂以為况真<pc n="lb"/>
宗方悟而笑<pc n="lb"/>
熊伯通有平蠻之功太常卿范純禮言至蜀中親聞其<pc n="lb"/>
事涓井蠻本誘之降降者百餘人本授計主簿程之元<pc n="lb"/>
兵官玉宣令毒之本猶慮其變也艤舟三十里外待之<pc n="lb"/>
密約云若事諧走馬相報元之等以曼陀羅花醉降者<pc n="lb"/>
                    <pb n="16b"/>
稍稍就擒令走馬報本本急拏舟順嘉陵江而下頃刻<pc n="lb"/>
至禽所斬尚未已也本就收此功朝廷賞擢以制兩廣<pc n="lb"/>
雄霸沿邉塘泊冬月載蒲葦悉用凌牀官員亦乗之<pc n="lb"/>
藝祖載誕營中三日香人莫不驚異至今洛中人呼應<pc n="lb"/>
天禪院為香孩児營<pc n="lb"/>
熈寜中張唐民登對其歸美上徳之辭云臣尋常只見紙<pc n="lb"/>
上堯舜今日乃見活堯舜也<pc n="lb"/>
<pc n="　"/>
                    <pc n="lb"/>
                    <pb n="17a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>談苑卷一<pc n="lb"/>
<pb n="17b"/>
                </p>
<p>
</p>
  </div>
<div>
<head>談苑卷二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>談苑卷二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>孔平仲<pc n="　"/>撰<pc n="lb"/>
熈河之師上意甚欲得木征以内殿崇班錢五千貫購<pc n="lb"/>
之熈寜六年木征降于常河諾城王韶奏以為令王君<pc n="lb"/>
萬韓存寳招呼李憲奏以為與燕逹納其欵韶憲争功<pc n="lb"/>
隙由此啓上嘗對召惠卿稱憲禽木征之功盖憲之面<pc n="lb"/>
奏詳于韶之條奏故也安南之師上欲遣憲與趙禼往<pc n="lb"/>
                    <pb n="1a"/>
韶時在樞府與王安石共争之由是罷憲而遣郭逺上<pc n="lb"/>
不平二公之争使憲舉河西既而逵敗績而憲有功故<pc n="lb"/>
上益以憲為可用焉髙若訥作中丞與小黄門同監修<pc n="lb"/>
祭器遂同書奏状議者非一<pc n="lb"/>
寳元中夏英公以陳恭公不由儒科驟躋大用心不平<pc n="lb"/>
之恭公亦傾英公英公除集賢有䑓章恭公啓換為樞<pc n="lb"/>
密使英公知之意愈怏怏是時西北有警英公能結内<pc n="lb"/>
官又得上心乃撰一䇿題如䇿試制科者教仁宗以試<pc n="lb"/>
                    <pb n="1b"/>
兩府大臣欲以窮恭公之不學也一日仁宗御資政殿<pc n="lb"/>
見兩府出此題署云付陳執中等兩府跽受開讀次已<pc n="lb"/>
見小黄門設矮卓子具筆硯矣英公色欲揮翰其餘皆<pc n="lb"/>
愕然相視末知所為宋鄭公徐奏曰陛下所問皆臣等<pc n="lb"/>
夙夜謀謨之事臣等不職陛下責之可也若䇿試乃朝<pc n="lb"/>
廷所以待草茅之臣臣備位執政不可下同諸生乞歸<pc n="lb"/>
中書令中書密院各具所見以對仁宗俛首面赤云極<pc n="lb"/>
是極是既退恭公謂鄭公曰適来非公之言㡬至狼狽<pc n="lb"/>
                    <pb n="2a"/>
鄭公曰某為國惜體非為諸君地也中書所對皆出鄭<pc n="lb"/>
公之筆極攻密院之失是時顯立仇讐矣人言紛紛英<pc n="lb"/>
公不自安欲晦其迹又撰一䇿題故為語言參差或失<pc n="lb"/>
黏或不對欲如禁中親制者教仁宗以䇿試兩府兩制<pc n="lb"/>
然間有三兩句絶好處人亦識其為英公詞也仁宗寛<pc n="lb"/>
容亦聽之一日召兩府兩制對扵迎陽門又出此題付<pc n="lb"/>
之然英公之迹終不能晦焉<pc n="lb"/>
孫奭尚書侍讀仁宗前上或左右瞻視或足敲踏牀則<pc n="lb"/>
                    <pb n="2b"/>
拱立不讀以此奭每讀書則上體貌益荘王隨佞佛在<pc n="lb"/>
杭州常對聾長老誦所作偈此僧既聵離席引首㡬入<pc n="lb"/>
其懐實則不聞也隨嘆賞之以為禪機之妙<pc n="lb"/>
仁宗祫享之際雪寒特甚上奉玉露腕侍祠諸臣袖手<pc n="lb"/>
執笏見上恭䖍皆恐惕揎袖<pc n="lb"/>
神宗以星變祗懼許人上封事言得失於是王安禮上<pc n="lb"/>
書語頗訐直上微不悦以示王珪珪曰觀安禮所言皆<pc n="lb"/>
是臣等執政後来事無一字及安石所為者其意盖怨<pc n="lb"/>
                    <pb n="3a"/>
望安石在外専欲譏切臣等耳安禮毎對臣言云似爾<pc n="lb"/>
名位我亦須做上笑曰大用豈不在朕而安禮狂妄自<pc n="lb"/>
許如此後一年安禮自翰林學士遷尚書右丞<pc n="lb"/>
修内前渉子木計用方團三千三百條再差職方員外<pc n="lb"/>
郎陳昭素計之只用三百條京城侵竊之弊如此昭素<pc n="lb"/>
勾當三司修造案半年減十五萬議者云可罷陜西買<pc n="lb"/>
木一年雷太簡判設案御厨每日支麵一萬斤後㸃檢<pc n="lb"/>
每日剰支六千斤先日宰羊二百八十後只宰四十頭<pc n="lb"/>
                    <pb n="3b"/>
江鄰㡬云南郊賞給舊七百萬今一千二百萬官人俸<pc n="lb"/>
皇祐中四千貫今一萬二千貫合同司歳㑹支左藏庫<pc n="lb"/>
錢八九萬貫近歳至三十五六萬貫禄令皇太子料錢<pc n="lb"/>
千貫無公主料錢例宋次道云李長主在宫中請十千<pc n="lb"/>
晩年増至七百千福康出降後月給千貫<pc n="lb"/>
景徳中天下二萬五千寺今三萬九千寺陳述古判祠<pc n="lb"/>
部云章伯鎮勘㑹省案歲給椽燭十三萬條内酒坊祖<pc n="lb"/>
宗朝糯米八百石真廟三千石仁宗八萬石<pc n="lb"/>
                    <pb n="4a"/>
江南民言正旦晴萬物皆不成元豐四年正旦九江郡<pc n="lb"/>
天無片雲風日明快是年果旱又曰芒種雨百姓苦盖<pc n="lb"/>
芒種須晴明也春雨甲子赤地千里夏雨甲子乗船入<pc n="lb"/>
市乗船入市者雨多也又扵四月一日至四日卜一歲<pc n="lb"/>
之豐㓙云一日雨百泉枯言旱也二日雨傍山居言避<pc n="lb"/>
水也三日雨騎木驢言踏車取水亦旱也四日雨餘有<pc n="lb"/>
餘言大熟也禪師恵南嘗言上元一夕晴麻小熟兩夕<pc n="lb"/>
晴麻中熟三夕晴麻大熟若隂雨麻不登占亦如此云<pc n="lb"/>
                    <pb n="4b"/>
絶有效騐京東一講僧云雲向南雨潭潭雲向北老鸛<pc n="lb"/>
尋河哭雲向西雨没犁雲向東塵埃没老翁言雲向南<pc n="lb"/>
與西行則有雨向北與東行則無雨云亦有效騐大理<pc n="lb"/>
少卿杜純云京東人言朝霞不出門暮霞行千里言雨<pc n="lb"/>
後朝晴尚有雨也須晩晴乃真晴耳九江人畏下旬雨<pc n="lb"/>
云雨不肯止劉師顔視月占旱云月如懸弓少雨多風<pc n="lb"/>
月如仰瓦不求自下同州人謂雨沾足為爛雨<pc n="lb"/>
金陵夏氏能致紫姑神神能屬文其書畫似唐人應對<pc n="lb"/>
                    <pb n="5a"/>
機㨗蔣山法泉長老曰問仙姑求一偈子神云神拜来<pc n="lb"/>
不惜口中口你為説破泉曰試説看神曰咄泉曰也是<pc n="lb"/>
外學之流神曰法泉曰公案未了神曰將拄杖来良乆<pc n="lb"/>
書頌曰鍾山鍾山今古長閒天邉雲漠漠澗下水潺潺<pc n="lb"/>
或寫此一叚語寄示李之儀曰寃哉法泉被三姑摧折<pc n="lb"/>
之儀答曰法泉所謂雪上加霜也<pc n="lb"/>
司馬遷誤以子我為宰我又以燕簡公欲盡去諸大夫<pc n="lb"/>
而立其寵人作寵姬<pc n="lb"/>
                    <pb n="5b"/>
紫姑者厠神也金陵有致其神者沈遘嘗就問之即畫<pc n="lb"/>
粉為字曰文通萬福遘問仙姑姓答云姓竺南史竺法<pc n="lb"/>
明乃吾祖也亦有詩贈遘近黄州郭殿直家有此神頗<pc n="lb"/>
黠㨗每歲率以正月一日来二月二日去蘇軾與之甚<pc n="lb"/>
狎常問軾乞詩軾曰軾不善作詩姑書灰云猶裏猶裏<pc n="lb"/>
軾云軾非不善但不欲作爾姑云但不要及它新法便<pc n="lb"/>
得也<pc n="lb"/>
人畜鷺鷥雖馴熟然至飲秋水則飛去京師夏間競養<pc n="lb"/>
                    <pb n="6a"/>
銅觜至九月多死鴟生三子内一子則鷹也然鴟多生<pc n="lb"/>
兩子也<pc n="lb"/>
小池中魚至九月十月間宜取投大水中不爾冬間俱<pc n="lb"/>
凍死鯇魚惟食草人刈草以飼之至八月則不食至三<pc n="lb"/>
月復食如初<pc n="lb"/>
馬子烝其母則生駁馬此逆亂之氣所為也<pc n="lb"/>
鷄舌香即丁香也日華子云雞舌香治口氣故郎官含<pc n="lb"/>
雞舌香取其便於奏對正是今之丁香舌方五香連翹<pc n="lb"/>
                    <pb n="6b"/>
湯用雞舌香千金五香連翹湯無雞舌香却有丁香最<pc n="lb"/>
為明騐俗醫取乳香中如柿核無氣味者謂之雞舌香<pc n="lb"/>
殊無干渉新補本草重出二物盖考之未精也海東麻<pc n="lb"/>
子大如蓮實陜西極邉枸杞大可柱葉長數寸人有在<pc n="lb"/>
韶州見自然銅黄如金粉價直於金卲化及為髙麗國王<pc n="lb"/>
治藥云人參極堅用斧斷之香馥一殿今之醫者治病<pc n="lb"/>
少效殆亦藥材非良也<pc n="lb"/>
仁宗朝王珪上言請以正月為端月為與上名音相近<pc n="lb"/>
                    <pb n="7a"/>
也<pc n="lb"/>
歐陽永叔作校勘時夢入一廟於庭下謁神與丁元珍<pc n="lb"/>
同列而元珍在上廟前有石馬無一耳後責夷陵元珍<pc n="lb"/>
為判官同謁黄牛廟元珍職官在縣令上廟前有石馬<pc n="lb"/>
無一耳宛如昔夢所見焉<pc n="lb"/>
陳州有顓頊廟狄青知州日夢廟中有榜題曰宰相蔡<pc n="lb"/>
確確是時方為舉人青訪知姓字召見之語以所夢云<pc n="lb"/>
善自愛確後果相神宗皇帝<pc n="lb"/>
                    <pb n="7b"/>
王汾作館職忤王荆公意判鼓院凡四年家貧俸薄累<pc n="lb"/>
乞外任不許一夕夢神告之曰子欲得郡須求元公是<pc n="lb"/>
時元厚之為參知政事汾亟往禱之厚之云荆公意思<pc n="lb"/>
不婉順未可議也然荆公屢争事不合恐旦夕出矣姑<pc n="lb"/>
少俟之未㡬荆公果出金陵吳冲卿當國汾又禱即日<pc n="lb"/>
得兖州到官數月尋繹此夢所謂元公乃兖州也<pc n="lb"/>
林希於章衡榜下及第在期集處劉庠相揖云久欲相<pc n="lb"/>
見有小事言之希問其故曰庠嘗夢登第在公後三名<pc n="lb"/>
                    <pb n="8a"/>
故識公也希自計唱第時劉庠始在第三甲以前舉不<pc n="lb"/>
曾赴殿試今舉直赴殿試例降一等作第四甲頭又隔<pc n="lb"/>
數十名方喚到希以希嘗為南廟解元仁宗令升綴第<pc n="lb"/>
三甲未至第五甲喚到李寔寔南省解元也仁宗又令<pc n="lb"/>
升綴第三甲既而又令置希之上明日唱明經第張巨<pc n="lb"/>
已於第四甲進士登科又中明經是時中兩科者例升<pc n="lb"/>
一等於是升綴第三甲未自希數至劉庠正是第三名<pc n="lb"/>
凡兩日之間更四人者方符一夢焉<pc n="lb"/>
                    <pb n="8b"/>
元豐間内臣李憲專領西方之事葉康直為轉運使以<pc n="lb"/>
糧草不辦一日有御寳劄子付憲葉康直遽斬訖奏憲<pc n="lb"/>
近習也秘而不宣自料云不過中夕必别有指揮中夕<pc n="lb"/>
扣門甚急果有劄子葉康直至以上劄示之云須至奉<pc n="lb"/>
押矣遂枷項送渭州取勘既而康直卒無事任使如故<pc n="lb"/>
今以龍閤作帥秦州<pc n="lb"/>
王荆公初拜僕射握壻蔡卞手曰吾止於此乎昔年作<pc n="lb"/>
舉人時夢升一㕔事人指其榜有僕射㕔字曰他日君<pc n="lb"/>
                    <pb n="9a"/>
當為此官今夢騐矣官制行換為特進元祐初加司空<pc n="lb"/>
卞幸其夢之不應也公讓不拜半年方報再讓又數月<pc n="lb"/>
方報此告下公薨八日矣竟終於特進焉卞為予言如<pc n="lb"/>
此<pc n="lb"/>
王曾在青州為舉人時或令賦梅花詩曾詩云而今末<pc n="lb"/>
説和羮用且向百花頭上開識者已許曾必状元及第<pc n="lb"/>
仕宦至宰相<pc n="lb"/>
王琪知歙州呉感作折紅梅小詞寄之云山花冷落何<pc n="lb"/>
                    <pb n="9b"/>
曾折一曲紅梅字字香<pc n="lb"/>
王介甫有江寧夾口詩云茅屋滄洲一酒旗午烟孤起<pc n="lb"/>
隔林炊江清日暖蘆花轉恰似春風桞絮時人或題之<pc n="lb"/>
於壁續其後云江南村裏老翁子不解吟他富貴詩荆<pc n="lb"/>
公聞之但笑而已<pc n="lb"/>
劉攽貢甫性滑稽喜嘲謔與王汾同在館中汾病口吃<pc n="lb"/>
攽為之賛曰恐是昌家又疑非𩔖未聞雄鳴只有艾氣<pc n="lb"/>
周昌韓非揚雄鄧艾皆古之吃者也熈寧中為考官出<pc n="lb"/>
                    <pb n="10a"/>
臨民以教思無窮論舉人上請曰此卦大象如何攽曰<pc n="lb"/>
要見大象當詣南御苑馬黙為䑓官彈奏輕薄不當置<pc n="lb"/>
在文館攽曰既云馬黙豈合驢鳴吕嘉問提舉市易曾<pc n="lb"/>
布劾其違法反得罪嘉問治事如故攽曰豈意曾子避<pc n="lb"/>
席望之儼然嘉問字望之<pc n="lb"/>
石中立字曼卿初登第有人訟科塲覆考落數人曼卿<pc n="lb"/>
是其數次日被黜者皆受三班借職曼卿為詩曰無才<pc n="lb"/>
且作三班士請士争如録事叅従此罷稱鄉貢進且須<pc n="lb"/>
                    <pb n="10b"/>
走馬東西南後試館職為直學士性滑稽善戲謔嘗出<pc n="lb"/>
馭者又失鞍馬驚曼卿墜地従吏遽扶掖升鞍曼卿曰<pc n="lb"/>
賴我石學士若瓦學士豈不破次遷郎官有上官弼郎<pc n="lb"/>
中勸以謹口對曰下官口干上官鼻何事一日又改授<pc n="lb"/>
禮部郎中時相勉之曰主上以公清通詳練故授此職<pc n="lb"/>
宜減削詼諧對曰某授誥云特授禮部郎中餘如故以<pc n="lb"/>
此不敢減削天禧為員外郎時西域獻獅子畜于御苑<pc n="lb"/>
日給羊肉十五斤率同列往觀或曰吾輩忝預郎曹反<pc n="lb"/>
                    <pb n="11a"/>
不及一獸石曰若何不知分彼乃苑中獅子吾曹園外<pc n="lb"/>
狼耳安可並耶續除叅政在中書堂一相曰取宣水来<pc n="lb"/>
石曰何也曰宣徽院水甘冷石曰若司農寺水當呼為<pc n="lb"/>
農水也坐者大笑<pc n="lb"/>
王汾嘲劉攽云常朝多喚子盖常朝知班吏多云班班<pc n="lb"/>
謂之喚班攽應聲曰寒食每尋君盖呼汾為墳耳元祐<pc n="lb"/>
二年辛雍自光禄寺丞移太常博士顧子敦自給事中<pc n="lb"/>
除河朔漕付以治河京師語曰治禮已差辛博士修河<pc n="lb"/>
                    <pb n="11b"/>
仍用顧將軍子敦好談兵人謂之顧將軍也<pc n="lb"/>
蘇子瞻與姜濳同坐濳字至之先舉令云坐中各要一<pc n="lb"/>
物是藥名乃指子瞻曰君藥名也問其故對曰子蘇子<pc n="lb"/>
瞻應聲曰君亦藥名也君若非半夏便是厚朴問其故<pc n="lb"/>
曰非半夏厚朴何故謂之薑製之<pc n="lb"/>
李公擇於秘書省種竹云使後人見之曰此李文正手<pc n="lb"/>
植之竹也盖自許他日諡文正也劉貢父適聞之曰李<pc n="lb"/>
文政不特能繫筆又善種竹邪是時京師有李文政善<pc n="lb"/>
                    <pb n="12a"/>
繫筆士大夫多用之<pc n="lb"/>
邢恕有文學辯論然多不請而教人士大夫謂之邢訓<pc n="lb"/>
竟坐教朝士上書奪中書舍人出知隨州後自襄州移<pc n="lb"/>
領河陽彭器資作告詞云勉蹈所聞無煩多訓盖譏之<pc n="lb"/>
也<pc n="lb"/>
孫莘老為御史中丞不甚言事以疾辭位得宫觀劉貢<pc n="lb"/>
父作告詞云未得聞生之竒論今乃以疾而固辭亦譏<pc n="lb"/>
之也<pc n="lb"/>
                    <pb n="12b"/>
朝士趙昶有兩婢善吹笛知藤州日以丹砂遺子瞻子<pc n="lb"/>
瞻以蘄笛報之并有二曲其詞甚美云木落淮南雨晴<pc n="lb"/>
雲夢日斜風裊又云自桓伊不見中郎去後孤負秋多<pc n="lb"/>
少斷章云為使君洗盡蠻風瘴雨作清霜曉昶曰子瞻<pc n="lb"/>
罵我矣昶南雄州人意謂子瞻以蠻風譏之<pc n="lb"/>
劉子儀侍郎三入翰林意望兩府頗不懌移疾不出朝<pc n="lb"/>
士問候者但云虚熱上攻石中立在坐云只消一服清<pc n="lb"/>
涼散便安矣盖謂兩府始得青涼傘也張唐公諡錢思<pc n="lb"/>
                    <pb n="13a"/>
公作文墨公諸子服絰邀執政訴之石中立指其幼者<pc n="lb"/>
云此東山一寸金也<pc n="lb"/>
林瑀王洙同作直講林謂王曰何相見之濶也王曰遭<pc n="lb"/>
此霖雨瑀云今後轉更疎濶也王曰何故答云逢這短<pc n="lb"/>
晷盖譏王之侏儒<pc n="lb"/>
館中鐡火罩鄭天體戲王原叔云此王將軍兠鍪亦謂<pc n="lb"/>
其侏儒也<pc n="lb"/>
狄青王伯庸同在樞密府王常戲狄之湼文云愈更鮮<pc n="lb"/>
                    <pb n="13b"/>
明狄云莫愛否奉贈一行伯庸為之大慙<pc n="lb"/>
真宗東封訪天下隠士得杞人楊朴上問曰卿臨行有<pc n="lb"/>
人贈詩否朴對曰臣妻一首云更無落魄耽杯酒切莫<pc n="lb"/>
猖狂愛詠詩今日捉將官裏去這囘斷送老頭皮上大<pc n="lb"/>
笑使之復還山<pc n="lb"/>
梁灝八十二歲雍熈二年状元及第謝啓云白首窮經<pc n="lb"/>
少伏生之八歲青雲得路多太公之二年後終秘書監<pc n="lb"/>
真宗朝李沆王旦同執政四方奏報祥瑞沆固滅裂之<pc n="lb"/>
                    <pb n="14a"/>
如有災異則再三數陳以為失徳所招上意不悦旦退<pc n="lb"/>
謂沆曰相公何苦違戾如此似非將順之意沆曰自古<pc n="lb"/>
太平天子志氣侈盛非事奢侈則耽酒色或崇釋老不<pc n="lb"/>
過以此數事自敗今上富於春秋須常以不如意事裁<pc n="lb"/>
挫之使心不驕則可為持盈守成之主沆老矣公它日<pc n="lb"/>
當見之旦猶不以為然至晩年東封西祀禮無不講時<pc n="lb"/>
沆已薨旦繪像事之毎胸中鬱鬱則摩腹環行曰文靖<pc n="lb"/>
文靖盖服其先識也文靖沆諡也<pc n="lb"/>
                    <pb n="14b"/>
駕頭者祖宗即位時所坐也相傳寳之中使出外勾當<pc n="lb"/>
皆責知委状敢妄奏它事皆伏軍令祖宗舊制也<pc n="lb"/>
真宗禁銷金自東封歸杜偼伃者昭憲太后之姪女也<pc n="lb"/>
迎駕服之上怒送太和宫出家由此人莫敢犯<pc n="lb"/>
陸經多與人寫碑銘頗得濡潤人有問子履近日所寫<pc n="lb"/>
㡬何對曰近日寫甚少總在街上喝道行裏<pc n="lb"/>
施黔州多白花蛇螫人必死縣中板簿有退丁者非蛇<pc n="lb"/>
傷則虎殺之也州連蠻獠三月草長蛇盛則蛇防戌至<pc n="lb"/>
                    <pb n="15a"/>
九月草衰蛇向蟄則又防秋矣居民造毒藥取蛇倒懸<pc n="lb"/>
之以刀刺其鼻下以器盛其血第一滴下用以毒人立<pc n="lb"/>
死故也取第二第三四者每血一滴以麪和作四丸中<pc n="lb"/>
此毒者先吐血須㬰五臟壅滿潰爛李純之少監云惟<pc n="lb"/>
朱砂膏可治此毒純之以藥救人無數仍刻其方以示<pc n="lb"/>
土民<pc n="lb"/>
吳長文使遼遼人打圍無所獲忽得一鹿請南使觀之<pc n="lb"/>
須㬰剥剔了已昏夜矣數兵煑其骨食之皆嘔血呉左<pc n="lb"/>
                    <pb n="15b"/>
丞留雙腎於銀器中云此最補煖旦欲薦之翌日銀器<pc n="lb"/>
内皆黒色乃毒矢所斃爾不敢洩埋之而去遼地大寒<pc n="lb"/>
匕箸必於湯中蘸之方得入口不爾與熱肉相沾不肯<pc n="lb"/>
脱石鑑奉使不曾蘸箸以取榛子沾脣如烙皮脱血流<pc n="lb"/>
淋漓衣服上<pc n="lb"/>
丁諷病廢常令兩女奴掖侍見客於堂中諷之病以好<pc n="lb"/>
色既廢亾賴益求妙年殊質以厭其心客出不能送又<pc n="lb"/>
令一婢子送至中門曰謝訪以故賔客之至者加多乃<pc n="lb"/>
                    <pb n="16a"/>
愈於未病時盖其来不專為諷也<pc n="lb"/>
宰臣食邑滿萬始封國公<pc n="lb"/>
郊禮前省内官衣錦後省衣繡<pc n="lb"/>
後苑銀作鍍金為水銀所薰頭手俱顫賣餅家窺爐目<pc n="lb"/>
皆早昏賈谷山采石人石未傷肺肺焦多死鑄錢監卒<pc n="lb"/>
無白首者以辛苦故也<pc n="lb"/>
丁諷以館職病風廢於家一旦有妄傳諷死者京師諸<pc n="lb"/>
公競致奠儀紙酒塞門諷曰酒且留之紙錢一任别作<pc n="lb"/>
                    <pb n="16b"/>
使用諷方乏資由是獲美醖盈室焉<pc n="lb"/>
石曼卿王氏壻也以館職通判海州官滿載私鹽兩船<pc n="lb"/>
至夀春託知州王子野貨之時禁網寛賖曼卿亦不為<pc n="lb"/>
人所忌於是市中公然賣學士鹽<pc n="lb"/>
真皇上僊執政因對奏冦凖與南行一郡丁謂至中書<pc n="lb"/>
云雷州司户王曾叅政云適来不聞有此指揮丁云居<pc n="lb"/>
停主人宜省言語王悚息而已盖王是時僦冦宅而居<pc n="lb"/>
晏殊言作知制誥日誤宣入禁中時真宗已不豫出一<pc n="lb"/>
                    <pb n="17a"/>
紙文書視之乃除拜數大臣殊奏云臣是外制不敢越<pc n="lb"/>
職上頷之召到學士錢惟演殊奏臣恐洩漏乞只宿學<pc n="lb"/>
士院翌日麻出皆非向所見者深駭之而不敢言也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>談苑卷二<pc n="lb"/>
<pb n="17b"/>
                </p>
<p>
</p>
  </div>
<div>
<head>談苑卷三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>談苑卷三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>孔平仲<pc n="　"/>撰<pc n="lb"/>
真宗上僊明肅召兩府入諭之一時號泣明肅曰有日<pc n="lb"/>
哭在且聽處分議畢王曾作參政當秉筆至云淑妃為<pc n="lb"/>
皇太妃曾卓筆云適来不聞此語丁崖州曰遺詔可改<pc n="lb"/>
邪衆皆不敢言明肅亦知之始惡丁而嘉王曾之直也<pc n="lb"/>
澶淵之幸陳堯叟有西蜀之議王欽若賛金陵之行持<pc n="lb"/>
                    <pb n="1a"/>
遲未決遣訪宼凖凖云惟有熱血相潑爾浸潤者云殊<pc n="lb"/>
無愛君之心講和之後兵息民安天意悦豫而欽若激<pc n="lb"/>
以城下之盟欲報東門之役既弗之許則説以神道設<pc n="lb"/>
教鎮服人心祥符中所講禮文悉起於此也<pc n="lb"/>
丁謂在崖州方奕棋其子哭而入云適聞有中使渡海<pc n="lb"/>
將至矣謂笑曰此王欽若使人来嚇我爾使至謝恩畢<pc n="lb"/>
乃傳宣撫問<pc n="lb"/>
夏守恩作殿帥舊例諸營馬糞錢分納諸帥守恩受之<pc n="lb"/>
                    <pb n="1b"/>
夫人别要一分王徳用作都虞候獨不受又章獻上僊<pc n="lb"/>
内官請坐甲王獨以為不須興國寺東火張耆樞相宅<pc n="lb"/>
近須兵防衛王不與以此數事作樞宻副使<pc n="lb"/>
省試王射虎侯賦云講君子必争之藝飾大人所變之<pc n="lb"/>
皮貴老為其近於親賦云覩兹黄耉之状𩔖我嚴君之<pc n="lb"/>
容試官大噱<pc n="lb"/>
永叔云開封多為皇親所擾送一卒云為鵓鴿飛而不<pc n="lb"/>
下<pc n="lb"/>
                    <pb n="2a"/>
韓魏公嘗夢崔侍郎在客位及覺問客將有何官客云<pc n="lb"/>
崔縣尉在客位乃崔台符也台符明法出身致位通顯<pc n="lb"/>
官制行合作尚書而只除刑部侍郎寄禄至光禄大夫<pc n="lb"/>
後奪一官終於正議大夫正議大夫亦侍郎也<pc n="lb"/>
魏氏有李後主畫竹題跋甚多其一云宗孟噪清臣誠<pc n="lb"/>
同一觀又有李書云元豐卒酉清明後三日中書昭文<pc n="lb"/>
位觀傳正邃明邦直志道三公執政張誠一武人用事<pc n="lb"/>
者耳<pc n="lb"/>
                    <pb n="2b"/>
程戡侍即自言為御史時接伴遼使張觀中丞教之曰<pc n="lb"/>
待之以禮答之以簡戡佩服其言或云不然使人見人<pc n="lb"/>
語簡便生疑心激惱人不若曠然以誠接之<pc n="lb"/>
吕文靖教馬子山云事不要做到十分子山初未諭其<pc n="lb"/>
後語人云一生只用此一句不盡李若谷教一門生云<pc n="lb"/>
清勤和緩門人曰清廉勤瘁和同則聞命矣緩安可為<pc n="lb"/>
也李公曰天下甚事不是忙後壊了韓稚圭教一門生<pc n="lb"/>
云穏審著大事將做小事做小事將做大事看胡瑗教<pc n="lb"/>
                    <pb n="3a"/>
人心中稍疑事便不要做永叔言觀人題壁便可知其<pc n="lb"/>
文章<pc n="lb"/>
熈寜中福建賊廖恩攻剽數郡殺害捕盗官東南為之<pc n="lb"/>
騷然凡恩所經渉監司守將皆坐貶絀其餘相連得罪<pc n="lb"/>
者不可勝計既乃招降予官朝廷以其悍勇頗任使之<pc n="lb"/>
一旦恩至三班院供家状云自出身歴任以来竝無公<pc n="lb"/>
私過犯有一班行李師益亦同供状乃云前任信州廵<pc n="lb"/>
檢為廖恩事勒停都下相傳以為笑焉<pc n="lb"/>
                    <pb n="3b"/>
杜祁公為樞密使内降某人與近上班行停之數日同<pc n="lb"/>
列促之不聽中使宣催公翌日奏某人是誰奏請容商<pc n="lb"/>
量初不宣諭再三論之方云是貴妃誕育時產媪之子<pc n="lb"/>
又再三論之只除三班借職又求監都商税院公奏云<pc n="lb"/>
此係三司舉官一歲四十萬貫税額堅持不可猶得南<pc n="lb"/>
排岸<pc n="lb"/>
大内都知張惟吉請諡禮官以吉前持温成喪不當居<pc n="lb"/>
皇儀殿一夕争之至明時宰阿䛕順旨惟吉頓足泣下<pc n="lb"/>
                    <pb n="4a"/>
縁此得諡忠惠陳執中以不正諫前事至死禮官諡曰<pc n="lb"/>
榮靈<pc n="lb"/>
晏丞相知南京王琪張亢為幕客泛舟湖中只以諸妓<pc n="lb"/>
自隨晏公把柁王張操篙琪南方人知行舟次第至橋<pc n="lb"/>
下故使船觸柱而横厲聲呼曰晏梢使柁不正也<pc n="lb"/>
范希文知鄧州是時法網踈濶監司尚預游宴張去惑<pc n="lb"/>
為提㸃刑獄醉中起舞既而曰啓諫議壊了提刑也<pc n="lb"/>
朱柬之自言作滁州推官時歐陽永叔為太守杜彬作<pc n="lb"/>
                    <pb n="4b"/>
倅曉音律永叔自琅琊山幽谷亭醉歸妓扶歩行前引<pc n="lb"/>
以樂彬自亭下舞一曲破直到州衙前凡一里餘永叔<pc n="lb"/>
詩云杜彬琵琶皮作絃元祐五年彬子焯在金陵或問<pc n="lb"/>
皮何以作絃焯云永叔詩詞之過也琵琶誠好乃國初<pc n="lb"/>
老聶工造世間只有四面今尚收藏在家但無皮絃事<pc n="lb"/>
爾<pc n="lb"/>
朱柬之云昔年為宿州符離令孫元規以節副安置每<pc n="lb"/>
来縣中打毬射弓後以禮部侍郎致仕英宗即位起知<pc n="lb"/>
                    <pb n="5a"/>
慶州元規私語朱云當時作樞副以不讀温成冊出<pc n="lb"/>
於水闗外濮王送書相别稱羙其節槩亦有書答之後<pc n="lb"/>
来騐書乃英宗詢翰今日一起其端自此人事倚伏不<pc n="lb"/>
可知也<pc n="lb"/>
唐子正桂州人為舉人時入京道中遇一道人服破敝<pc n="lb"/>
人皆疑其盜也疎之道人者辭去留一詩與蔡州門卒<pc n="lb"/>
候唐過予之騐其日乃辭去之日也相去已十程矣詩<pc n="lb"/>
曰知汝有心求富貴到頭無分學神仙又云直待角龍<pc n="lb"/>
                    <pb n="5b"/>
危燕會好来黄壁卧林泉後三十年子正以太子中舍<pc n="lb"/>
通判邕州交阯入城子正自縊於官舍壁下乃熈寜九<pc n="lb"/>
年正月二日也歲在丙辰故曰角龍正月二日危月燕<pc n="lb"/>
直日故曰危燕予児童時已聞此詩騐於三十年後乃<pc n="lb"/>
知交阯一覆三州殺人無數亦非偶然爾<pc n="lb"/>
賈易以諌官責知懐州替鄭佾赴闕李之儀夢鄭佾依<pc n="lb"/>
舊知懐州數數對親朋言此夢既而易以到官上表再<pc n="lb"/>
貶知廣徳軍佾已知單州待闕尚逺自言于朝廷復以<pc n="lb"/>
                    <pb n="6a"/>
懐州還佾之儀之夢遂騐<pc n="lb"/>
吳充病贅仁宗見之揜鼻既而諭執政者曰充病矣其<pc n="lb"/>
後執政進擬差除不敢公去充但於姓名下小書病字<pc n="lb"/>
以是終仁宗世充罕至京師一旦神宗即位充歴踐二<pc n="lb"/>
府日在上左右其贅比舊加大宂且腥甚而上不惡焉<pc n="lb"/>
則夫命之至也雖病也有物盖之矣<pc n="lb"/>
滕元發云一善醫者云取本草白字藥服之多騐蘇子<pc n="lb"/>
容云黑字是後人益之<pc n="lb"/>
                    <pb n="6b"/>
宋次道云唐三百年惟薛苹為滑帥田𢎞正為魏帥興<pc n="lb"/>
河役力省工倍它時未嘗略為患也<pc n="lb"/>
館中同列疾王文穆使陳越寝如文穆之屍石中立作<pc n="lb"/>
文穆之妻哭其傍餘人歌虞殯於前後欽若聞之密奏<pc n="lb"/>
將盡逐之王文正持其奏不下<pc n="lb"/>
蘇渙郎中押伴夏人云賣銀五千兩買樂人幞頭四百<pc n="lb"/>
枚薰衣香龍腦朱砂凡數百兩及買綾為壁衣<pc n="lb"/>
陳執中作相杜祁公引年一表便許止除少師物論喧<pc n="lb"/>
                    <pb n="7a"/>
然富彦國在鄆葉道卿在青皆不平之執中守亳病甚<pc n="lb"/>
累表乞致仕不允移曹南卧京第者踰年又五年方許<pc n="lb"/>
致仕是時富公作相欲矯前事耳<pc n="lb"/>
猴部頭猿父也衣以俳優服常在昭宗側梁祖受禪張<pc n="lb"/>
御筵引至坐側熟視梁祖忽奔走號躑褫其衣冠全忠<pc n="lb"/>
大怒叱令殺之唐之舊臣無不愧怍<pc n="lb"/>
陳靖為吏部員外郎曉三命自言官髙夀長一旦卒附婢<pc n="lb"/>
子語平生最厚薛向向往見之婢子冠帶而出語言動<pc n="lb"/>
                    <pb n="7b"/>
作真靖也向問吏部平生自知命何乃至此答云某甚<pc n="lb"/>
有官夀皆如術數但以不塟父母乃被尅折既而泣下<pc n="lb"/>
向欲質以一事乃問以隂中善惡之報靖言世間所傳<pc n="lb"/>
皆不誣也只如張退傳官職夀康人所仰望然酆都造<pc n="lb"/>
獄明年三月成矣不可不戒也向密記其説明年車駕<pc n="lb"/>
游池宣召張士遜士遜至向適於稠人中望見之以為<pc n="lb"/>
士遜精健如此鬼語乃妄言耳明日聞士遜薨矣<pc n="lb"/>
郭逵伐交州行師無紀律其所措置殆可笑也進兵有<pc n="lb"/>
                    <pb n="8a"/>
日矣乃付諸將文字各一大軸謂之將軍下令字畫甚<pc n="lb"/>
細節目甚繁又戒諸將不得漏洩諸將近燈火竊觀之<pc n="lb"/>
徐禧嘗見之云如一部尚書多禧三日夜讀之方竟則<pc n="lb"/>
諸將倉猝之際何暇一一觀也内一事云一交人好乘象<pc n="lb"/>
象畏猪聲仰諸將多養猪如象到以錐刺猪猪既作聲<pc n="lb"/>
象自退走<pc n="lb"/>
余靖不修飾作諌官乞不修開寳㙮時盛暑上入内云<pc n="lb"/>
被一汗臭漢薫殺噴唾在吾面上<pc n="lb"/>
                    <pb n="8b"/>
永叔夢為鸜鵒飛在樹上意甚快悦聞榆莢香特異永<pc n="lb"/>
叔嘗自言上有一兄未晬而卒母哭之慟夢神人别以<pc n="lb"/>
一子授之白毫滿身母既娠白毫無數永叔生毛漸退<pc n="lb"/>
落<pc n="lb"/>
宋庠罷叅鄭戩罷樞葉清臣罷計吳安道罷尹盖吕文<pc n="lb"/>
靖惡其黨盛也時數公多以短封廋詞相往来如青骨<pc n="lb"/>
不識字米蓆子作版之𩔖青骨謂蔣堂時諺謂知制誥<pc n="lb"/>
為識字待制為不識字楊吉作發運以餉權要得户部<pc n="lb"/>
                    <pb n="9a"/>
副使<pc n="lb"/>
李昭遘修撰自河中移知晉州云母夫人年八十矣事<pc n="lb"/>
姑二十年唯梳髪髻姑亡始戴冠今士大夫家子婦三<pc n="lb"/>
日已冠而與姑宴飲矣<pc n="lb"/>
吕文穆薄遊一縣胡旦隨父宰邑客有譽吕舉其詩云<pc n="lb"/>
挑盡寒燈夢不成胡笑曰乃是一渇睡漢耳吕明年中<pc n="lb"/>
甲寄聲胡曰渇睡漢状元及第矣胡答曰待我明年第<pc n="lb"/>
二人及第輸君一籌次榜果中首選<pc n="lb"/>
                    <pb n="9b"/>
舉子以巨軸獻胡旦旦覽之曰㫖哉㫖哉<pc n="lb"/>
王介得知常州劉貢甫以語謔之介曰貢甫非豈弟君<pc n="lb"/>
子乎貢甫曰雖非豈弟君子却是打爺知州常州風俗<pc n="lb"/>
毆父有橋名曰打爺橋<pc n="lb"/>
白黒簡心此東漢書語也或以命謝師直之告譏其好<pc n="lb"/>
奕也<pc n="lb"/>
蔡立知江州後娶崔氏生一女前妻一子娶袁轂之女<pc n="lb"/>
病瘵而死凴於崔氏之女凡語言皆怨其後母之薄也<pc n="lb"/>
                    <pb n="10a"/>
云人死皆有一蟲轉以付人以與崔氏之女又以其先<pc n="lb"/>
亾母勸之令勿自殘賊親戚今不與矣其始已議攅殯<pc n="lb"/>
袁氏云吾無児女它日誰塟我者不如焚我也比至火<pc n="lb"/>
作之時𡊮氏所凴之語忍痛之聲聞於外焉<pc n="lb"/>
沈文通説故三司副使陳洎卒後婢子附語云坐不塟<pc n="lb"/>
父母當得為貴神今為賤鬼足脛皆生長毛<pc n="lb"/>
福州奏販鹽賊謀者四五人従者四十人大理斷官趙<pc n="lb"/>
衍審刑詳議祝諌盡斷死罪衍尋卒臨命自語曰寃枉<pc n="lb"/>
                    <pb n="10b"/>
殺人祝諌通判揚州未幾亦卒<pc n="lb"/>
知江州瑞昌縣畢従範素健無所苦一夕㑹客客前燭<pc n="lb"/>
皆明惟従範前燭數易屢滅是夕暴病卒盖隂氣先有<pc n="lb"/>
所薄爾<pc n="lb"/>
知䖍州朝議李大夫自云凡二十五子今所有一子也<pc n="lb"/>
其母以屢失子於病風作時嚙臂志之比再生子齒痕<pc n="lb"/>
隠然在其臂乃知輪㢠廻再生之説為不誣爾<pc n="lb"/>
太祖建隆六年議改元語宰相勿用前代舊號改元乾<pc n="lb"/>
                    <pb n="11a"/>
徳後於内人鏡背有乾徳之號學士陶榖曰此偽蜀年<pc n="lb"/>
號也太祖由是益重儒士<pc n="lb"/>
國家開寳中錢文曰宋通元寳至寳元中則曰皇宋通<pc n="lb"/>
寳近世錢文皆著年號惟此二錢不然者以年號有寳<pc n="lb"/>
字故也<pc n="lb"/>
太宗時宋白賈黄中李至吕䝉正蘇易簡五人同拜翰<pc n="lb"/>
林學士承㫖扈蒙贈詩云五鳳齊飛入翰林其後皆為<pc n="lb"/>
名臣<pc n="lb"/>
                    <pb n="11b"/>
御史䑓故事三院御史言事必先白中丞自劉子儀為<pc n="lb"/>
中丞始榜䑓中御史有所言不須先白中丞至今如此<pc n="lb"/>
真宗雖以文詞取士然必視其器識每賜進士及第必<pc n="lb"/>
召髙第三四人竝列於庭更察其形神磊落者始賜第<pc n="lb"/>
一人及第或取其所試文詞有理趣者徐奭鑄鼎象物<pc n="lb"/>
賦云足惟下正詎聞公餗之欹傾鉉乃上居實取王臣<pc n="lb"/>
之威重遂以為第一蔡齊置器賦云安天下於覆盂其<pc n="lb"/>
功可大遂以為第一<pc n="lb"/>
                    <pb n="12a"/>
故事學士在内中院吏朱衣雙引太祖朝李昉為學士<pc n="lb"/>
太宗在南衙朱衣一人前引昉因去其一往時學士入<pc n="lb"/>
劄子不著姓但云學士某盛度丁度竝為學士遂著姓<pc n="lb"/>
以别之後皆著姓<pc n="lb"/>
吕文穆公䝉正為相有朝士藏古鑑能照二百里欲因<pc n="lb"/>
弟獻以求知公曰吾面不過楪子大安能照二百里聞<pc n="lb"/>
者歎服以為賢於李衞公逺矣<pc n="lb"/>
唐人奏事非表非状者謂之榜子亦曰録子今謂之劄<pc n="lb"/>
                    <pb n="12b"/>
子<pc n="lb"/>
真宗臨軒䇿士夜夢下有菜一苖甚盛與殿基相髙及<pc n="lb"/>
拆第一卷是乃蔡齊上見其容貌曰得人矣特詔執金<pc n="lb"/>
吾七人清道自齊始<pc n="lb"/>
范仲淹字希文知開封府事决事如神京師謡曰朝廷<pc n="lb"/>
無憂有范君京師無事有希文每奏事多陳治亂歴詆<pc n="lb"/>
大臣不法言者以仲淹離間君臣落職知饒州寳元中<pc n="lb"/>
元昊叛上知其才兼文武起帥延安日夕訓練精兵賊<pc n="lb"/>
                    <pb n="13a"/>
聞之曰無以延州為意今小范老子腹中有數萬甲兵<pc n="lb"/>
不比大范老子可欺也戎人呼知州為老子大范謂雍<pc n="lb"/>
也後知慶州時王師定川之敗議㸃鄉軍仲淹令刺其<pc n="lb"/>
手及兵罷還慶路皆復得為農上以四路諸招討委之<pc n="lb"/>
仲淹與韓琦謀必欲収復靈夏横山之地邉上謡曰軍<pc n="lb"/>
中有一韓西賊聞之心骨寒軍中有一范西賊聞之驚<pc n="lb"/>
破膽元昊聞而懼之遂稱臣<pc n="lb"/>
陳堯佐字希元修真宗實録特除知制誥舊制須召試<pc n="lb"/>
                    <pb n="13b"/>
唯楊億與堯佐不試而授兄堯叟弟堯咨皆舉進士第<pc n="lb"/>
一時兄弟貴盛當世少比堯佐退居鄭圃尤好詩賦張<pc n="lb"/>
士遜判西京以牡丹花及酒遺之堯佐答曰有花無酒<pc n="lb"/>
頭慵舉有酒無花眼懶開正向西園念蕭索洛陽花酒<pc n="lb"/>
一時来<pc n="lb"/>
狄青字漢臣元昊叛屢將兵出戰四年間大小二十五<pc n="lb"/>
陣八中流矢人呼為狄天使上觀其儀表曰朕之關張<pc n="lb"/>
也於是有敵萬之稱謂以一足以敵萬也初青在軍伍<pc n="lb"/>
                    <pb n="14a"/>
間韓魏公范文正公一見之皆稱其有將相之器果能<pc n="lb"/>
為國立功為時名將<pc n="lb"/>
王旦字子明為翰林學士嘗奏事下殿真宗目送之曰<pc n="lb"/>
與朕致太平必斯人也後拜平章事外撫諸邊内安百<pc n="lb"/>
姓官吏得職天下富庶頌聲洋溢旦之力也<pc n="lb"/>
石介字守道徂徕山人也文章學術天下宗師皆呼為<pc n="lb"/>
徂徕先生著宋頌十篇猗那清廟無以加也慶厯三年<pc n="lb"/>
天下所謂賢士大夫必用於兩府侍従䑓諌之官宋之<pc n="lb"/>
                    <pb n="14b"/>
用人於兹為盛介作慶厯聖徳詩<pc n="lb"/>
范文正公幼孤隨母適朱氏因冒朱姓後復本姓啓曰<pc n="lb"/>
志在投秦入境遂稱於張禄名非覇越乗舟乃效於陶<pc n="lb"/>
朱以范睢范蠡嘗改姓故也偽蜀范禹稱亦嘗冒張姓<pc n="lb"/>
謝啓云昔年上第誤標張禄之名今日故園復作范睢<pc n="lb"/>
之裔然不若文正謝啓之精切也<pc n="lb"/>
景徳中夏文荘公初授館職時方早秋上在拱辰殿按<pc n="lb"/>
舞命中使索新詞公立進喜遷鶯曰霞散綺月沉鈎簾<pc n="lb"/>
                    <pb n="15a"/>
捲未央樓夜涼河漢截天流宫闕鎖新秋瑤堦曙金莖<pc n="lb"/>
露鳳髓香和雲霧三千珠翠擁宸游水殿按梁州上大<pc n="lb"/>
悦<pc n="lb"/>
王文康公詩云棗花至小能成實桑葉雖柔解吐絲堪<pc n="lb"/>
笑牡丹如斗大不成一事又空枝亦重厚者之辭也<pc n="lb"/>
裴晉公作鑄劍㦸為農器賦云我皇帝嗣位三十載寰<pc n="lb"/>
海鏡清方隅砥平駈域中盡歸力穡示天下弗復用兵<pc n="lb"/>
則平淮西一天下已見於此賦矣<pc n="lb"/>
                    <pb n="15b"/>
范文正公作金在鎔賦云如令區别妍媸願為軒鑑若使<pc n="lb"/>
削平禍亂請就干將則公負將相器業文武全材亦見<pc n="lb"/>
於此賦矣公為水車賦云方今聖人在上五日一風十<pc n="lb"/>
日一雨則斯車也吾其不取意謂水車唯施於旱不旱<pc n="lb"/>
則無所施公在寳元康定間邉鄙有事驟加進擢晏静<pc n="lb"/>
則置而不用亦與水車何異<pc n="lb"/>
王沂公有物混成賦云不縮不盈賦象寜窮於廣狹匪<pc n="lb"/>
彫匪斵流形罔滯於盈虚則宰相陶鈞之意可見矣又<pc n="lb"/>
                    <pb n="16a"/>
云得我之小者散而為草木得我之大者聚而為山川<pc n="lb"/>
則擇任掄材使大小各得其所又可見矣<pc n="lb"/>
寇凖以員外郎奏事直言觸犯太宗怒而起凖遽以手<pc n="lb"/>
引赭袍請上復御坐親决其事乃退上嘉納之太宗曰<pc n="lb"/>
朕得寇凖如唐太宗得魏鄭公<pc n="lb"/>
太平興國七年季冬大雪上賜學士詩曰輕輕相亞凝<pc n="lb"/>
如酥宫樹花装萬萬株今賜酒卿時一盞玉堂閒話道<pc n="lb"/>
情無<pc n="lb"/>
                    <pb n="16b"/>
錢俶進寳帶太祖曰朕有三條帶與此不同俶請宣示<pc n="lb"/>
上笑曰汴河一條惠民河一條五丈河一條俶大愧服<pc n="lb"/>
夏英公言楊文公文如錦繡屏風但無骨耳議者謂英<pc n="lb"/>
公文譬如泉水迅急湍悍至於浩蕩汪洋不如文公也<pc n="lb"/>
田元均治成都有聲有訴訟其懦弱不能自伸者必委<pc n="lb"/>
曲問之蜀人謂之照天蠟燭<pc n="lb"/>
劉隨待制為成都通判嚴明通逹人謂之水晶燈籠<pc n="lb"/>
仁宗暑月不揮扇以拂子敺蚊蠅而已冬月不須爐醫<pc n="lb"/>
                    <pb n="17a"/>
者云體備中和之氣則然<pc n="lb"/>
姚跂囘云自来奉使北朝禮遇之厚無如王拱辰預釣<pc n="lb"/>
魚放鶻之會皇帝親御琵琶以侑酒是時先父館伴相<pc n="lb"/>
得甚歡拱辰謂先父曰南朝峭漢推吾異日先父為上<pc n="lb"/>
道此語上曰拱辰答問似此語言極多其才器不在人<pc n="lb"/>
下然識量不足難於逺到吾見奉使之人惟富弼不可<pc n="lb"/>
量也因問南朝如卿人才有㡬弼曰臣斗筲之器不足<pc n="lb"/>
道也本朝人才勝如臣者車載斗量不可數計察斯人<pc n="lb"/>
                    <pb n="17b"/>
大未可量也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="18a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>談苑卷三<pc n="lb"/>
<pb n="18b"/>
                </p>
<p>
</p>
  </div>
<div>
<head>談苑卷四</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>談苑卷四<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>孔平仲<pc n="　"/>撰<pc n="lb"/>
太祖大燕雨暴作上不悦趙普奏曰外面百姓正望雨<pc n="lb"/>
官家大燕何妨只是損得此陳設濕得此樂官衣裳但<pc n="lb"/>
令雨中作雜劇更可笑此時雨難得百姓快活時正好<pc n="lb"/>
飲酒燕樂太祖大喜宣令雨中作樂宣勸滿飲盡歡而<pc n="lb"/>
罷<pc n="lb"/>
                    <pb n="1a"/>
閣下法帖十卷淳化中所集其中多弔喪問疾唐國子<pc n="lb"/>
祭酒李浩所撰刋誤云短啟出于晉宋兵革之餘時國<pc n="lb"/>
禁書疏非弔喪問疾不得輒行尺牘故羲之書首云死<pc n="lb"/>
罪是違制令也<pc n="lb"/>
前世錢文未有草書者淳化中太宗始以宸翰為之既<pc n="lb"/>
成以賜近臣王元之有詩云謫官無俸突無烟唯擁琴<pc n="lb"/>
書盡日眠還有一般勝趙壹嚢中猶貯御書錢<pc n="lb"/>
元祐中元夕上御樓觀燈有御製詩時王禹玉蔡持正<pc n="lb"/>
                    <pb n="1b"/>
為左右相持正叩禹玉云應制上元詩如何使故事禹<pc n="lb"/>
玉曰鰲山鳳輦外不可使章子厚笑曰此誰不知後兩<pc n="lb"/>
日登對上獨賞禹玉詩云妙於使事詩云雪消華月滿<pc n="lb"/>
僊䑓萬燭當樓寳扇開雙鳳雲中扶輦下六鰲海上駕<pc n="lb"/>
山来鎬京春酒沾周宴汾水秋風陋漢才一曲昇平人<pc n="lb"/>
盡樂君王又進紫霞杯是夕以髙麗進樂又添一杯<pc n="lb"/>
山谷作茶磨銘云楚雲散盡燕山雪飛江湖歸夢従此<pc n="lb"/>
祛機<pc n="lb"/>
                    <pb n="2a"/>
京師上元放燈三夕錢氏納土進錢買兩夜今十七十<pc n="lb"/>
八夜是也<pc n="lb"/>
陶榖久在翰林意希大用其黨因對言榖宣力實多微<pc n="lb"/>
伺上㫖太祖曰翰林草制皆檢前人舊本俗所謂依様<pc n="lb"/>
畵葫蘆耳何宣力之有榖作詩曰官職須由生處有才<pc n="lb"/>
能不管用時無堪笑翰林陶學士年年依様畫葫蘆<pc n="lb"/>
真宗次澶淵曰敵騎未退天雄軍横截其後萬一陥沒<pc n="lb"/>
則河朔皆敵土也何人為朕守魏公曰智將不如福將<pc n="lb"/>
                    <pb n="2b"/>
王欽若福禄未艾宜以為守王公聞命茫然自失魏公<pc n="lb"/>
酌大白飲之曰上馬杯且曰參政勉之不日即為同列<pc n="lb"/>
王入魏敵騎滿野屯塞四門終日兀坐越七日敵退召<pc n="lb"/>
為平章事<pc n="lb"/>
陳恭公判亳州遇生日親族多獻老人星圖姪世修獨<pc n="lb"/>
獻范蠡游五湖圗且賛曰賢哉陶朱霸越平吳名遂身<pc n="lb"/>
退扁舟五湖公即日納節明日致仕<pc n="lb"/>
太祖嘗與趙普議事不合上曰安得宰相如桑維翰者<pc n="lb"/>
                    <pb n="3a"/>
與之謀乎普曰使維翰在陛下亦不用盖維翰愛錢也<pc n="lb"/>
上曰茍用其長當䕶其短措大眼孔小賜與十萬貫則<pc n="lb"/>
塞破屋子矣<pc n="lb"/>
慈聖光獻皇后薨上悲慕甚有姜識自言神術可使死<pc n="lb"/>
者復生上試其術數旬不效乃曰臣見太皇太后方與<pc n="lb"/>
仁宗宴臨白玉欄干賞牡丹無意復来人間也上知誕<pc n="lb"/>
妄但斥於郴州蔡承禧進挽詞曰天上玉欄花已折人<pc n="lb"/>
間方士術何施<pc n="lb"/>
                    <pb n="3b"/>
慶厯中西師末解晏元獻為樞密使大雪置酒西園歐<pc n="lb"/>
陽永叔賦詩云須憐鐡甲冷徹骨四十餘萬屯邉兵晏<pc n="lb"/>
曰昔韓愈亦能作言語赴裴度會但云園林窮勝事鐘<pc n="lb"/>
鼓樂清時不曽如此合閙<pc n="lb"/>
舊制宰相早朝上殿命坐有軍國大事則議之従容賜<pc n="lb"/>
茶而退自餘號令除拜刑賞廢置事無巨細並執状進<pc n="lb"/>
入止於禁中親覽批紙尾用御寳可其奏謂之印畫降<pc n="lb"/>
出奉行自唐至五代其制不改古所謂坐而論道者也<pc n="lb"/>
                    <pb n="4a"/>
國初范質王溥等自以前朝舊相居不自安共奏請中<pc n="lb"/>
書庶務大者具劄子面取進止朝退各行其事自是奏<pc n="lb"/>
御浸多或至旰昃賜坐啜茶之禮遂廢固不暇於論道<pc n="lb"/>
矣遂為定制<pc n="lb"/>
太祖以神武定天下儒學之士未甚進用及卜郊乗大<pc n="lb"/>
輅翰林學士盧多遜執綏偹顧問占對詳敏他日上曰<pc n="lb"/>
作宰相當用儒者盧果大用<pc n="lb"/>
真宗詔种放至闕韋布長揖宰執楊大年嘲曰不把一<pc n="lb"/>
                    <pb n="4b"/>
言裨萬乗秪义雙手揖三公上召楊曰卿安知無一言<pc n="lb"/>
裨朕乎出皁嚢十軸書乃放所奏也書曰十議所謂議<pc n="lb"/>
道議徳議仁議義議兵議刑議政議賦議安議危億曰<pc n="lb"/>
臣當負荆謝之<pc n="lb"/>
楊大年年十一舉神童至闕下叅政李至喜令賦朝京<pc n="lb"/>
闕詩有云七閩波𣺌邈雙闕氣岧嶤曉登雲外嶺夜渡<pc n="lb"/>
月中潮斷句云願秉清忠節終身立聖朝<pc n="lb"/>
元祐中祕閣上巳日集西池王仲至有詩張文濳和最<pc n="lb"/>
                    <pb n="5a"/>
工云翠浪有聲黄繖動春風無力彩衫垂秦少游云簾<pc n="lb"/>
幙千家錦繡垂王笑曰又待入小石調也<pc n="lb"/>
太宗善奕棋諌臣乞竄待詔賈𤣥於南州者言𤣥每進<pc n="lb"/>
新圖妙勢悦惑明主恐壅遏萬幾上曰朕非不知聊避<pc n="lb"/>
六宫之惑耳<pc n="lb"/>
太宗三子真宗第三封夀王詔一異僧徧相諸公僧已<pc n="lb"/>
見七王惟夀王未起僧奏曰徧覲諸公皆不及夀王上<pc n="lb"/>
曰卿未見安知之僧曰適見三僕立于門皆將相材器<pc n="lb"/>
                    <pb n="5b"/>
其僕即爾主可知矣三僕乃張相耆楊相崇勲郭太尉<pc n="lb"/>
承祐也<pc n="lb"/>
李侍讀仲容善飲號李萬囘真宗飲量無敵欲對飲則<pc n="lb"/>
召公一夕上命巨觥仲容曰告官家免巨觥上因問何<pc n="lb"/>
故謂天子為官家仲容述蔣濟萬幾論三皇官天下五帝<pc n="lb"/>
家天下兼皇帝之徳故曰官家上大喜曰真所謂君臣<pc n="lb"/>
千載一遇也<pc n="lb"/>
陳文惠公堯佐與弟堯叟俱位至宰相弟堯咨尤精弧<pc n="lb"/>
                    <pb n="6a"/>
矢自號小由基祥符中守荆南囘其母馮氏曰汝典名<pc n="lb"/>
藩有何異政堯咨曰路當衝要將迎殆無虚日然弓矢<pc n="lb"/>
衆無不服母曰汝父以忠孝裨補國家不務仁政善化<pc n="lb"/>
而專卒伍一夫之役以杖杖之金魚墜地<pc n="lb"/>
太祖問王官侍講曰秦王學業何如曰近日所作文詞<pc n="lb"/>
甚好上曰帝王家兒不必要㑹文章但令通曉經義知<pc n="lb"/>
古今治亂他日免為侮文弄法吏欺罔耳<pc n="lb"/>
古者三公開閤而郡守比古諸侯亦有閤故有閤下之<pc n="lb"/>
                    <pb n="6b"/>
稱前輩與大官書多呼執事與足下劉子元與宰相書<pc n="lb"/>
曰足下韓退之與張僕射書曰執事即其例也記室本<pc n="lb"/>
王侯賔佐之稱他人不可通用惟執事則指左右之人<pc n="lb"/>
尊卑皆可通稱及自卑逹如云座前尤非也閤下降殿<pc n="lb"/>
下一等座前降几前一等豈可僭用哉<pc n="lb"/>
韓魏公知泰州卧疾數日忽曰適夢以手捧天者再其<pc n="lb"/>
後援英宗於藩邸翼神廟於春宫<pc n="lb"/>
國朝翰林學士佩金帶朱衣吏一人前道兩府則兩人<pc n="lb"/>
                    <pb n="7a"/>
笏頭帶佩魚曰重金居兩制久者則曰眼前何日赤腰<pc n="lb"/>
下甚時黄處内庭久者又曰眼赤何時兩腰黄甚日重<pc n="lb"/>
李藩未第時有僧告曰公是紗籠中人藩問其故曰凡<pc n="lb"/>
宰相𠖇司必立其像以紗籠䕶之後果至台輔<pc n="lb"/>
昆吾山有獸如兔食銅鐡膽腎皆如鐡吳國武庫中兵<pc n="lb"/>
刃俱盡而封署如故得雙兔殺之有鐡膽腎方知兵刃<pc n="lb"/>
為食乃鑄腎為二劍雄為干將雌為莫耶<pc n="lb"/>
王嚴光有才不逹自號釣鰲客廵遊都邑求麻鐡之資<pc n="lb"/>
                    <pb n="7b"/>
以造釣具有不應者輒録姓名置篋中曰下釣時取此<pc n="lb"/>
等懞漢為餌其狂誕𩔖此張祜謁李紳亦稱釣鰲客李<pc n="lb"/>
怒曰既解釣鰲以何為竿曰以虹為竿以何為鈎曰以<pc n="lb"/>
日月為鈎以何為餌曰以短李相為餌紳黙然厚贈之<pc n="lb"/>
士人初登第必展歡宴謂之燒尾説者云虎化為人惟<pc n="lb"/>
尾不化須為燒去乃得成人又説新羊入羣諸羊抵觸<pc n="lb"/>
不相親附燒其尾乃定又説魚躍龍門化龍時必須雷<pc n="lb"/>
電為燒其尾乃化<pc n="lb"/>
                    <pb n="8a"/>
李封為延陵令吏人有罪不加杖罰但令裹碧巾以辱<pc n="lb"/>
之州鄉大以為恥竟不捶一人<pc n="lb"/>
葉法善有道術居𤣥真觀一日會數朝士滿座思酒忽<pc n="lb"/>
有一人敲門稱麴秀才突入坐少年秀美談論不凡法<pc n="lb"/>
善濳以小劍擊之應手墮地化為瓶榼中有美酒遂共<pc n="lb"/>
飲之皆曰麴生風味不可忘也<pc n="lb"/>
韓退之詩云且宜勤買抛青春國史補云酒有郢之富<pc n="lb"/>
水烏程之若下滎陽之土窟春富平之石凍春劍南之<pc n="lb"/>
                    <pb n="8b"/>
燒春杜子美詩云聞道雲南麴米春裴鉶傳竒亦有酒<pc n="lb"/>
名松醪春乃知唐人名酒多以春<pc n="lb"/>
桞子厚詩云盛時一失貴反賤桃笙葵扇安可常不知<pc n="lb"/>
桃笙為何物因閲方言宋魏之間簟謂之笙乃悟桃笙<pc n="lb"/>
以桃竹為簟也<pc n="lb"/>
歐公嘗曰少時有僧相我耳白于面名聞天下脣不著<pc n="lb"/>
齒無事得謗其言頗騐耳白于面則衆所共見脣不著<pc n="lb"/>
齒余不敢問公不知何也<pc n="lb"/>
                    <pb n="9a"/>
睂州有人家畜數百魚深池中以塼甃四圍皆屋凡三<pc n="lb"/>
十餘年一日天晴無雷池中忽發大聲如風雨皆躍起<pc n="lb"/>
羊角而上不知所往舊説不以龜守則為蛟龍所取余<pc n="lb"/>
以謂蛟龍必因風雨疑此魚圏局三十餘年日有騰㧞<pc n="lb"/>
之志精神不衰久而自然逹理<pc n="lb"/>
上元燃燈或云沿漢祠太一自昬至晝故事梁簡文帝<pc n="lb"/>
有列燈賦陳後主有光壁殿遥詠山燈詩唐明皇先天<pc n="lb"/>
中東都設燈文宗開成中以燈迎太后則是唐以前歲<pc n="lb"/>
                    <pb n="9b"/>
不常設<pc n="lb"/>
唐日厯上元三年三月勑云制勑施行既為永式皆白<pc n="lb"/>
紙多有蠧食自今尚書省頒下諸司及州下縣竝用黄<pc n="lb"/>
紙書之<pc n="lb"/>
唐徐堅撰初學記中山劉子儀愛其書曰非止初學真<pc n="lb"/>
可為終身記耳<pc n="lb"/>
吕蒙正方應舉就舍建隆觀㳂幹入洛鎖室而去自冬<pc n="lb"/>
渉春方囘啓戸視之牀前槐枝叢生高二三尺蒙茸合<pc n="lb"/>
                    <pb n="10a"/>
抱是年登科十年作相<pc n="lb"/>
唐内庫有青酒杯紋如亂絲其薄如紙以酒注之温温<pc n="lb"/>
然有氣相次如沸湯名之曰自暖杯<pc n="lb"/>
龜兹國進一枕色如馬腦枕之則十洲三島四海五湖<pc n="lb"/>
盡在夢中明皇因名為游仙枕<pc n="lb"/>
李太白少時夢筆頭生花後天才贍逸名聞天下<pc n="lb"/>
新進士及第以泥金書帖子報其家謂之喜信至文宗<pc n="lb"/>
時遂寝此儀<pc n="lb"/>
                    <pb n="10b"/>
宫中寒食時競立鞦韆為樂明皇呼為半仙之戲<pc n="lb"/>
宋璟愛民恤物時人謂之有脚陽春言所至之處如陽<pc n="lb"/>
春及物也<pc n="lb"/>
李白與人談論皆成句讀如春葩麗藻燦于齒牙時人<pc n="lb"/>
號為粲花之論<pc n="lb"/>
都人士女正月十五後乗車跨馬郊野中為探春之宴<pc n="lb"/>
唐明皇命相先以八分書書姓名金甌覆之<pc n="lb"/>
有書生謁李林甫云管子文後化為筆<pc n="lb"/>
                    <pb n="11a"/>
郭子儀自同州歸詔大臣就宅作軟脚局<pc n="lb"/>
院中有雙鵲棲於玉堂之後海棠樹每學士會食必徘<pc n="lb"/>
徊翔集或鳴噪必有大詔令或宣召之事因謂之靈鵲<pc n="lb"/>
故晁翰林詩云却聞靈鵲心應喜并予詩云靈鵲先依玉<pc n="lb"/>
樹棲蓋為此也<pc n="lb"/>
賞花釣魚三館惟直館預坐校理以下賦詩而退太宗<pc n="lb"/>
時李宗諤為校理作詩云戴了宫花賦了詩不容重見<pc n="lb"/>
赭黄衣無憀却出宫門去還似當年下第時上即令赴<pc n="lb"/>
                    <pb n="11b"/>
宴自是校理而下皆與會也<pc n="lb"/>
祥符八年蔡文忠状元及第上視其秀偉顧宰相曰得<pc n="lb"/>
人矣因詔金吾給騶從傳呼状元始于此也<pc n="lb"/>
吕公弼申公之次子始秦國妊娠而疾將去之醫工陳<pc n="lb"/>
遜煑藥將熟已三鼓坐而假寐忽然鼎覆再煑再覆方<pc n="lb"/>
就榻夢神人被金甲持劍叱曰在胞者本朝宰相汝何<pc n="lb"/>
人也敢以毒加害遜懼而悟以白相國後生公弼熈寧<pc n="lb"/>
中位樞密使<pc n="lb"/>
                    <pb n="12a"/>
前輩作花詩多比美女如曰若教解語應傾國任是無<pc n="lb"/>
情也動人黄魯直酴䕷詩云露濕何即試湯餅日烘荀<pc n="lb"/>
令炷爐香乃比美丈夫淵材作海棠詩云雨過温泉浴<pc n="lb"/>
妃子露濃湯餅試何郎意尤工也<pc n="lb"/>
元厚之少時夢人告曰異日須兄弟數人同在翰林厚<pc n="lb"/>
之自思素無兄弟疑夢不然熈寧中學士者五人先後<pc n="lb"/>
同在翰林韓持國維陳和叔繹鄧文約綰楊元素繪并<pc n="lb"/>
厚之名皆從系始悟兄弟之説<pc n="lb"/>
                    <pb n="12b"/>
古者未有紙削竹木以書姓名故謂之刺後以紙書故<pc n="lb"/>
謂之名紙唐李徳裕為相極其貴盛人之加禮改具銜<pc n="lb"/>
候起居之状謂之門状<pc n="lb"/>
後趙石季龍置戲馬觀觀上安詔書用五色紙銜于木<pc n="lb"/>
鳳之口而頒行之故羅隠曰鎖闥千里更無人到絲綸<pc n="lb"/>
五色惟其鳳銜<pc n="lb"/>
古者朝宴衮服中有白紗中單百官郊享服中有明衣<pc n="lb"/>
皆汗逐之状漢髙祖與項羽戰争之際汗透中單改名<pc n="lb"/>
                    <pb n="13a"/>
汗衫<pc n="lb"/>
三代以韋爲筭袋盛筭子及小刀磨石等魏易爲龜袋<pc n="lb"/>
唐永徽中四品官竝給隨身魚天后改魚爲龜唐初卿<pc n="lb"/>
大夫沒追取魚袋永徽中勑生平在官用爲褒飾沒則<pc n="lb"/>
収之情意不忍五品以上薨魚更不追取<pc n="lb"/>
古有革帶反揷垂頭秦二世始名腰帶唐髙祖詔令向<pc n="lb"/>
下揷垂頭取順下之義<pc n="lb"/>
官銜之名當時選曹補授須存資歴開奏之時先具舊<pc n="lb"/>
                    <pb n="13b"/>
官名品於前次書擬官於後使新舊相銜不斷故曰官<pc n="lb"/>
銜亦曰頭銜如人口銜物取其連續之意如馬有銜以<pc n="lb"/>
制其首前馬已進後馬續来相次不絶古人謂之銜尾<pc n="lb"/>
相屬即其義也<pc n="lb"/>
婦人面飾用花子起自上官昭容以掩㸃跡大厯以前<pc n="lb"/>
士大夫妻多妬悍者婢妾小不如意輒印面故有月㸃<pc n="lb"/>
錢<pc n="lb"/>
梁職儀八座尚書以紫紗裹手版垂白絲於首如筆通<pc n="lb"/>
                    <pb n="14a"/>
志曰僕射尚書手版以紫衣裹之名曰笏梁中世以来<pc n="lb"/>
唯八座執笏者白筆綴頭以紫嚢之其餘公卿但執手<pc n="lb"/>
版陳希烈不便執笏騎馬以帛裹令左右執之于右座<pc n="lb"/>
云便爲將来故事<pc n="lb"/>
蔡州丁氏精於女工每七夕禱以酒果忽見流星墜筵<pc n="lb"/>
中明日𤓰上得金梭自是巧思益進<pc n="lb"/>
寇莱公守北門遼使經由問曰相公望重何以不在中<pc n="lb"/>
書答曰主上以朝廷無事北門鎖鑰非凖不可<pc n="lb"/>
                    <pb n="14b"/>
齊李崇爲兖州刺史州多盗崇乃村置一樓樓懸一鼓<pc n="lb"/>
盗發之處槌鼓亂擊諸村始聞者撾鼓一通次聞者復<pc n="lb"/>
撾以爲莭俄頃之間聲布百里伏其險要無不擒獲諸<pc n="lb"/>
村置鼓樓自此始也<pc n="lb"/>
宋孝王問司天膺之後魏北齊赦日樹金雞事膺之曰<pc n="lb"/>
按海中星占云天雞星動爲有赦北齊赦日令武庫設<pc n="lb"/>
金雞於闕門右撾鼓千聲宣赦建金雞或云起於西京<pc n="lb"/>
吕光究其旨盖西方主兊爲澤雞者巽之神巽爲號令<pc n="lb"/>
                    <pb n="15a"/>
故合二物制其形揭長竿使衆人覩之<pc n="lb"/>
選人不得乗馬入宫門天聖中選人爲館職始歐陽永<pc n="lb"/>
叔輩皆自左掖門下馬入館時號歩行學士<pc n="lb"/>
江南徐鉉善小篆映日視之書中心有一縷濃墨正當<pc n="lb"/>
其中至屈折處亦當中無偏側乃筆鋒直下不倒側故<pc n="lb"/>
鋒常在畫中此用筆之法也<pc n="lb"/>
古人以散筆作隷書謂之散隷蔡君謨以散筆作草書<pc n="lb"/>
謂之散草或曰飛草其法皆生於飛白亦自成一家也<pc n="lb"/>
                    <pb n="15b"/>
北方有白鴈似鴈而小色白秋深至則霜降河北人謂<pc n="lb"/>
之霜信杜甫詩云故國霜前白鴈来即此意也<pc n="lb"/>
老杜詩曰笋根稚子無人見唐人食笋詩云稚子脱錦<pc n="lb"/>
棚駢頭玉香滑則稚子爲笋明矣故一名曰稚子<pc n="lb"/>
白樂天每作詩令一老嫗解之問曰解否嫗曰解則録<pc n="lb"/>
之不解則又改之故唐末之詩近于鄙俚<pc n="lb"/>
太宗好文每進士及第賜聞喜宴御製詩遂爲故事仁<pc n="lb"/>
宗詩尤多有云寒儒逢景運報國合何如<pc n="lb"/>
                    <pb n="16a"/>
今人謂駔儈爲牙本謂之互郎主互市事也唐人書互<pc n="lb"/>
作牙牙似牙字因轉爲牙今人謂萬爲方千為撇但數<pc n="lb"/>
目可按故能存本字不然亦若牙牙耳<pc n="lb"/>
山谷云作詩正如雜劇初時布置臨了須打諢方是出<pc n="lb"/>
塲盖是讀秦少章詩惡其終篇無所歸也<pc n="lb"/>
謝朓云好詩圓羙流轉如彈丸故東坡云中有清圓句<pc n="lb"/>
銅丸飛柘彈盖詩貴圓也然圓熟多失之平易老硬多<pc n="lb"/>
失之乾枯能不失二者之間則可與古詩者竝驅矣<pc n="lb"/>
                    <pb n="16b"/>
王元長曰小兒五歲曰鳩車之戯七歲曰竹馬之游<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="17a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>談苑卷四<pc n="lb"/>
<pb n="17b"/>
                </p>
<p>
</p>
  </div>
        </body>
</text>
</TEI>