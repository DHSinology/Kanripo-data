<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>珍席放談卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>珍席放談卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>髙晦叟<pc n="　"/>撰<pc n="lb"/>
國初循舊制節度使班綴在卿監之下太祖命升于龍<pc n="lb"/>
墀内今官至觀察使則禮秩與待制等而元戎位列六<pc n="lb"/>
曹尚書之次居翰林學士之上得其宜矣唐制文武雜<pc n="lb"/>
任作節度使還朝為省監長貳者間有如顔魯公自江<pc n="lb"/>
西囬充刑部侍郎叚成公涇原還領司農卿之𩔖是已<pc n="lb"/>
亦一時之良矩也初外戚罕有建節者太祖時杜審進<pc n="lb"/>
                    <pb n="1a"/>
以元舅之尊窮老纔得節度使本朝之制節度州為三<pc n="lb"/>
品刺史州為五品蓋五品州則軍事也而命官乃為防<pc n="lb"/>
禦使則以防禦團練使領刺史州盖本唐制至節度州<pc n="lb"/>
則非賜旄鉞不以命之若觀察使盖與節度使相須觀<pc n="lb"/>
察繫州節度繫軍節度可以兼觀察觀察視節度則降<pc n="lb"/>
殺矣<pc n="lb"/>
神宗鼎新官制建尚書分六曹以莅事制落成之日命<pc n="lb"/>
左右僕射赴都省禮上依唐制百官致恭以見王禹玉<pc n="lb"/>
                    <pb n="1b"/>
蔡持正為二揆尚書拜于副階之上而荅拜御史中丞<pc n="lb"/>
諸曹侍郎以下拜於庭中而跪於堂上以受其參上即<pc n="lb"/>
聞之翌日登對語及訝不如儀也厥後登庸者亦不復<pc n="lb"/>
沿襲矣<pc n="lb"/>
故事知制誥待制權發遣三司使事賜金帶韓玉汝以<pc n="lb"/>
待制分畫河東地界事畢陳睦以校理使髙麗還追職<pc n="lb"/>
修撰亦各被賜近時梁材叔胡師文黄師是之徒皆待<pc n="lb"/>
制並賜雜學士帶亦優禮也<pc n="lb"/>
                    <pb n="2a"/>
舊制公卿士大夫引年者隨其品秩髙下例進散官致<pc n="lb"/>
仕内外制雜學士前執政官帶職名前宰相帶使弼致<pc n="lb"/>
仕自熙寧元豐始也<pc n="lb"/>
石表之以前參知政事自資政殿大學士吏部侍郎太<pc n="lb"/>
子少傅致仕田宣簡後以樞使罷事觀文殿學士尚書<pc n="lb"/>
左丞乞致仕亦除太子少傅職任雖殊而恩秩一等前<pc n="lb"/>
後失于比儗耶輕重繫于當時耶<pc n="lb"/>
神宗朝王公帶觀文殿大學士在金陵府及生日有㫖<pc n="lb"/>
                    <pb n="2b"/>
契勘有無所賜禮物樞宻院具到宰臣樞宻使帶平章<pc n="lb"/>
事并使相生日支賜則例進呈特令依在外使相例賜<pc n="lb"/>
昔趙忠獻拜太師西京養疾國朝故事非帶同平章事<pc n="lb"/>
無生辰賜物例太宗以普故相特示異數遣使就賜是<pc n="lb"/>
時自當舉此以聞不知何以遺忘之也本朝舊相不帶<pc n="lb"/>
平章事生日錫之以禮物唯二公爾<pc n="lb"/>
本朝小使臣供奉官而下皆𨽻宣徽院院使之恩禮遂<pc n="lb"/>
同二府而班在樞宻副使之上至雍熙中置三班院專<pc n="lb"/>
                    <pb n="3a"/>
領小使臣授任而宣徽使如舊其後班綴下樞副矣為<pc n="lb"/>
使者不勝計賜重金帶唯王君貺爾<pc n="lb"/>
舊令郡守監司通判隨其服色借紫或緋而不垂魚按<pc n="lb"/>
唐制借緋即佩銀魚借紫即佩金魚亦入銜位書之其<pc n="lb"/>
法似可襲矣<pc n="lb"/>
哲宗未親政日宰相吕大防屢更先朝官制事極不經<pc n="lb"/>
以左右字分有無出身人則右職者分當贓汚而不足<pc n="lb"/>
怪責矣何其不思之甚也朝廷之士弗聞一言論其疎<pc n="lb"/>
                    <pb n="3b"/>
舛出於畏附而然耶果以為中理而無說耶至上獨攬<pc n="lb"/>
權綱方命有司復行故典而斥去謬舉天下韙之班固<pc n="lb"/>
謂霍光曰不學無術大防豈非其儔乎<pc n="lb"/>
凡詔書徳音立后建儲行大誅討拜免三公宰相樞宻<pc n="lb"/>
使命將曰制並用白麻紙不使印百官立班宣讀故謂<pc n="lb"/>
之白麻亦曰宣麻杜子美有詩云紫誥追三代黄麻似<pc n="lb"/>
六經<hi>按杜甫贈張垍詩紫誥仍兼綰黄麻似六經此作追三代未詳所本</hi>黄麻不覩所出<pc n="lb"/>
盖唐貞觀以詔勅多蠧始用黄麻紙書冩爾名與白麻<pc n="lb"/>
                    <pb n="4a"/>
相𩔖而事則殊矣<pc n="lb"/>
公式舊唯中書門下今唯尚書省發勑書曰故牒諸州<pc n="lb"/>
出補牒亦稱故牒自餘省臺寺監文移皆云謹牒不易<pc n="lb"/>
之制也獨䕫州路轉運司公牒輒書故字諸道監司文<pc n="lb"/>
檄未嘗有𩔖是者也前後主者但相承行無顧條理而<pc n="lb"/>
更革者<pc n="lb"/>
近時上官復謁屬僚刺字多云起居某官避參之卑也<pc n="lb"/>
夫參辭上下通行之制所為起居者其禮至重嫌輕而<pc n="lb"/>
                    <pb n="4b"/>
增重誠為倒置得非循襲其常弗之思乎<pc n="lb"/>
唐京師錢陌八十五自河而南八十五燕代皆以八十<pc n="lb"/>
為陌漢王章建言官司出錢陌減其三今則凡官司出<pc n="lb"/>
入悉用七十七陌謂之省陌者是已獨封贈錢輸官帑<pc n="lb"/>
陌猶用八十乃唐時餘制也<pc n="lb"/>
太祖召陳圖南對便殿恩禮甚渥問曰昔堯舜之為天<pc n="lb"/>
下今可至否對曰堯舜土階三尺茅茨不剪其迹似不<pc n="lb"/>
可及然能以清淨為治則今之堯舜也上善其對清淨<pc n="lb"/>
                    <pb n="5a"/>
之言起於老莊世多以為道家虛元之說其源蓋出於<pc n="lb"/>
乾坤易簡之道堯舜繇之修已以安百姓者也希夷舉<pc n="lb"/>
之以荅睿問可為仁人之言其利溥也豈髙引逺遯方<pc n="lb"/>
外泛泛之流可攀企哉太祖嘉納帝道日隆聖敬日躋<pc n="lb"/>
偃武修文函夏奠枕視唐虞無問然矣<pc n="lb"/>
太祖常下詔吏員繁而求事之治俸禄薄而責人以廉<pc n="lb"/>
甚無謂也與其冗員而重費不若省官以益俸非獨垂<pc n="lb"/>
一時之訓足以為萬世之制<pc n="lb"/>
                    <pb n="5b"/>
仁宗臨軒清問賢良之士蘇轍策畧曰陛下近嵗以來<pc n="lb"/>
宫中貴姬已至千數歌舞飲酒歡樂失節坐朝不聞諮<pc n="lb"/>
議便殿無所顧問從官奏曰陛下恭儉未嘗若是轍言<pc n="lb"/>
狂誕恐累盛徳乞行黜落帝曰設制科本求直言蘇轍<pc n="lb"/>
小官敢言特命收選夫人主言動轍雖妄說果能誑天<pc n="lb"/>
下之人哉置而不論仍嘉其能賁以恩寵容諫納善堯<pc n="lb"/>
舜禹湯無以過也<pc n="lb"/>
章聖嘗謂輔弼曰諸州長吏或廉而肆虐或察而滋擾<pc n="lb"/>
                    <pb n="6a"/>
或掊歛以為公或曠職以為恕此何由致治四者世人<pc n="lb"/>
不獨不非而反獲休譽多矣安得廉而弗厲察而弗擾<pc n="lb"/>
公而弗侵恕而弗廢之士與上共理耶<pc n="lb"/>
田宣簡况有言士君子修身起家易始終盡善難始終<pc n="lb"/>
盡善易世徳相繼難噫士當窮時艱勤自奮往往能之<pc n="lb"/>
暨其志得欲充喪其素操盖亦弗稀或已克終而子孫<pc n="lb"/>
殞家聲者多是公語足以為士大夫之良規也<pc n="lb"/>
楊文公嘗云人之操履無若誠實此曾子平日三省其<pc n="lb"/>
                    <pb n="6b"/>
身之道而孟子所謂仰不愧於天俯不怍於人者也君<pc n="lb"/>
子允蹈其可後乎<pc n="lb"/>
王沂公嘗云是非曲直在聽斷之審請以藥物喻之醫<pc n="lb"/>
方謂藥物有相使相反者如甘草為國老以性能和衆<pc n="lb"/>
藥故湯劑中不論寒温多用之而斑猫有毒相反若用<pc n="lb"/>
之則致害人時以為名論噫攻疾者投藥相反患止一<pc n="lb"/>
身經國者用人相反弊及天下弗可忽也<pc n="lb"/>
李糓有言壯年仕宦忌於太速肌體患於太豐早速早<pc n="lb"/>
                    <pb n="7a"/>
豐莫能致逺物理自然也而斯乃分定匪繫乎人雖不<pc n="lb"/>
速不豐有可得耶若謂爵禄用巧心强力必能駛取則<pc n="lb"/>
誤矣盖有經營而即如其意者是亦命也適與幸㑹焉<pc n="lb"/>
蘇文忠有言人之仕宦但只作郎官典郡自無患害也<pc n="lb"/>
盖位髙責重常近顛躓理自然耳正人居要路則忘身<pc n="lb"/>
許國知之必為羣小側目乘伺間隙邪人知重權則營<pc n="lb"/>
私罔上言者抵罪貫盈難揜終致發揚邪正不𩔖皆所<pc n="lb"/>
以貽禍也公言約而㫖深矣<pc n="lb"/>
                    <pb n="7b"/>
龎潁公嘗云大臣尤當祇畏繩墨豈可自恃貴重亂天<pc n="lb"/>
子法此談足以為鉅人藥石也嘗思法非為君子設世<pc n="lb"/>
之君子冒而弗憚將何以禦中人之下者哉士大夫有<pc n="lb"/>
審顧憲章不少踰閑者人或嗤以為拘出矩度以肆放<pc n="lb"/>
而無所恤者或推以為才果其然乎若人知法之可虞<pc n="lb"/>
則世無招尤速累者矣若舉皆避於法則世無能保厥<pc n="lb"/>
躬者矣繫所自處也先賢云上順公法下順人情故稱<pc n="lb"/>
循吏可不謂之才乎<pc n="lb"/>
                    <pb n="8a"/>
趙中令舉官詞人有見其故藁但云某當公事如私事<pc n="lb"/>
愛惜官物如己物誠簡切也世之從仕者多汲汲然營<pc n="lb"/>
私謀已心惟恐後治公事豈嬰思慮主官物弗入顧盻<pc n="lb"/>
苐務因循茍且以度嵗時而僥倖襲以成風恬莫怪也<pc n="lb"/>
能如公所舉則州邑必無稽違帑廪寧有侵蠧矣推士<pc n="lb"/>
者往往為過情溢美之談曲相藻飾是非可否未免失<pc n="lb"/>
真視中令得無愧乎<pc n="lb"/>
孫宣公一代之名儒也乆在經筵嘗取無逸篇繪圖以<pc n="lb"/>
                    <pb n="8b"/>
進真廟援唐明皇時故事爾夫無逸周公所以戒成王<pc n="lb"/>
欲知先業之艱難而罔可怠豫王道之持盈守成而致<pc n="lb"/>
長乆安寧之道也宜其置左右起居出入觀瞻念慮焉<pc n="lb"/>
㓂萊公以將相穹崇歴鎮方面諭擯紹者遇有過客造<pc n="lb"/>
請常以同年小録與參狀俱呈若其人聨牓而年在已<pc n="lb"/>
上者雖州縣小官亦展茵席以叙拜禮惇舊如此近時<pc n="lb"/>
同年事分一空得公之彷彿者可以厚浮俗而為佳話<pc n="lb"/>
矣<pc n="lb"/>
                    <pb n="9a"/>
㓂萊公當國契丹入境河朔戒嚴朝論二三未知適從<pc n="lb"/>
獨公勸上親幸澶淵得以振士氣章聖面諭擘畫邊事<pc n="lb"/>
及駕起與不起至何處者準條四事以對曲盡機要其<pc n="lb"/>
狀右奏語云陛下睿智淵深聖猷宏逺固以坐籌而决<pc n="lb"/>
勝尚猶虚已以詢謀兼彼契丹頗乏糧糗雖持甲兵之<pc n="lb"/>
衆必懐首尾之憂豈敢不顧大軍乃圖深入然亦慮其<pc n="lb"/>
兇狡須至過有防虞由是宸衷决從其策不惑鑾輿順<pc n="lb"/>
動敵兵北歸議者以冦公之功烈崛然第一信不誣矣<pc n="lb"/>
                    <pb n="9b"/>
㓂公性尚華侈夏英公亦然夏嘗語門下客曰萊公自<pc n="lb"/>
奉豪奢而世弗非者至某則云云者多何也客對曰舊<pc n="lb"/>
傳㓂公在鎮暇日與僚屬出郊圍坐席上聞馱鐸聲遣<pc n="lb"/>
介問之乃一縣令代還行李經由公即召同席從容宴<pc n="lb"/>
賞侍中今待入京士大夫與出都之人禮數已自加損<pc n="lb"/>
况其他歟宜乎物論之不同矣竦黙然乆之夫虚心下<pc n="lb"/>
士弗論髙卑踈昵者無賢不肖悉皆推尚曲意輕重欲<pc n="lb"/>
收人情者譽未必至而毁亦莫可逃也<pc n="lb"/>
                    <pb n="10a"/>
李文定年四十方登第陳康肅守鄞時猶在場屋多與<pc n="lb"/>
之遊每題壁則書布衣李迪捧硯其後李相國而陳方<pc n="lb"/>
建節升沉淹滯盖叵測也<pc n="lb"/>
劉温叟岳之子也以父名岳終身不聽樂李文正一代<pc n="lb"/>
之賢人也嘗云禮不諱嫌名二名不偏諱劉不登嵩華<pc n="lb"/>
諸岳則可矣而諱岳不聽樂無乃過歟夫岳與樂比其<pc n="lb"/>
他嫌名異矣耳聞管弦愉樂之音冒父之嫌名而弗顧<pc n="lb"/>
人子安乎禮以義起豈必須典制顯禁然後避也縁人<pc n="lb"/>
                    <pb n="10b"/>
情論之未為過爾<pc n="lb"/>
楊文公在翰林母處外被疾請告不待報即去上遣中<pc n="lb"/>
使賜御封藥洎金帛以賜謂輔臣曰億侍從官安得如<pc n="lb"/>
此自便王文正對曰億本寒士先帝賞其詞學寘在館<pc n="lb"/>
殿陛下矜容不然顛躓乆矣然近職不當居外地遂除<pc n="lb"/>
太常少卿分司夫近侍輕肆而聖君優假大臣又善為<pc n="lb"/>
之地真幸遇矣<pc n="lb"/>
王文正公宇量鴻曠絶倫在相府日未還第間上遣中<pc n="lb"/>
                    <pb n="11a"/>
使錫御酒十器方踰閫内厥兄亟令詣國封首取二壺<pc n="lb"/>
其婦云此上賜也俟相公歸視即持去兄怒挈梃擊壺<pc n="lb"/>
皆碎醖流盈地夫人怒之不令却掃公歸見之問其故<pc n="lb"/>
左右具道所以然徐語國封曰人生光景幾許時其間<pc n="lb"/>
何用校計餘無他言兄與國封黙愧也<pc n="lb"/>
張文定守江陵嵗大旱田稼將敗民憂艱食公自府宇<pc n="lb"/>
率僚佐炎日中拖紳端笏撤盖徒步至承天寺佛舍匄<pc n="lb"/>
雨升殿焚香祀拜才終甘澤飄零霈然霑足邦人舞泳<pc n="lb"/>
                    <pb n="11b"/>
遂獲有秋故老尚能傳道其事以相語至誠感格如是<pc n="lb"/>
之駛也<pc n="lb"/>
王沂公罷政柄以相節守西都屬縣兩簿尉同詣府參<pc n="lb"/>
公見之將命者喝放參訖請升階啜茶二人皆新第經<pc n="lb"/>
生不閑儀遂拜於堂上既去左右申舉非儀公卷其狀<pc n="lb"/>
語之曰人拜有甚惡噫大臣包荒固非淺丈夫之可望<pc n="lb"/>
也<pc n="lb"/>
吕文靖當國一日歸自中書欲發奏牘令子弟開堂印<pc n="lb"/>
                    <pb n="12a"/>
莫知所在家人駭顧公黙然但命緘扄如故而已翌日<pc n="lb"/>
至政事堂用印印在如故盖主吏時或竊用自是防察<pc n="lb"/>
謹嚴奸勿能措若即暴揚窮治則非惟貽中外譏笑而<pc n="lb"/>
牽連抵罪者亦多矣世皆服公之識度絶人逺甚也<pc n="lb"/>
吕文靖慶厯在相府乆病昭陵手詔曰古人言髭可療<pc n="lb"/>
疾雖無痊驗今朕剪髭與夷簡合湯藥表予意也昔白<pc n="lb"/>
傅詠唐太宗剪髭燒藥賜功臣李勣嗚咽思殺身其渥<pc n="lb"/>
儷矣君臣之間至恩如此雖殺身詎足以報况勣之阿<pc n="lb"/>
                    <pb n="12b"/>
諛但為謀身之地哉白傅之言不亦過歟<pc n="lb"/>
范文正公賢髙一代踐更貴仕至登政府常務賙賑宗<pc n="lb"/>
族以逮孤逺薨之日家無餘貲窀穸有期素相厚善者<pc n="lb"/>
韓富田裴諸公各出金帛之助狄武襄常在麾下早被<pc n="lb"/>
知鑒時位樞席賻贈倍腆於諸公夐然有古風槩悠悠<pc n="lb"/>
之交非其比也<pc n="lb"/>
范文正公王佐才世所髙仰弗踰大用未究所藴而亡<pc n="lb"/>
時論悵惜後三十餘年子純仁自同知樞宻院事拜相<pc n="lb"/>
                    <pb n="13a"/>
搢紳多以為宜非如前輩英聲茂實實在人耳目中屬<pc n="lb"/>
望以相天下者也盖文正位弗稱才公議未契一旦嗣<pc n="lb"/>
續登庸輿情慰厭爾與魯人欲臧孫達之有後幾矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>珍席放談卷上<pc n="lb"/>
<pb n="13b"/>
                </p>
<p>
</p>
  </div>
<div>
                <head>珍席放談卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>珍席放談卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>髙晦叟<pc n="　"/>撰<pc n="lb"/>
哲宗嗣統宣仁權同聽斷蔡持正以故相典安陸暇日<pc n="lb"/>
偶作小詩數篇朝散郎吴處厚守漢陽鄰封也平日深<pc n="lb"/>
嗛蔡秉政時不相推引購得詩本輙以己意曲加注釋<pc n="lb"/>
以為意在怨訕如其私說飛驛上聞禍起不測遂竄嶺<pc n="lb"/>
外時上相吕大防等居輔弼之地皆緘黙顧忌無所論<pc n="lb"/>
辯奉行而已惟右揆范堯夫奏疏理列又與王正仲簾<pc n="lb"/>
                    <pb n="1a"/>
前再三為之辯解不克囘己行之制而二公亦各罷去<pc n="lb"/>
天下士論靡不賢其人也噫人臣效情與夫媮合者臨<pc n="lb"/>
事則可見矣可弗察哉<pc n="lb"/>
范文正殿餘杭時有一近臣同路宴公于堂以其家聲<pc n="lb"/>
樂相娛繼出俳優男女紛揉褒語交至恠而問其男女<pc n="lb"/>
誰何主人答云児曹爾公不懌避席即去王荆公具書<pc n="lb"/>
其事于策真可謂直筆矣<pc n="lb"/>
富文忠楊隱甫皆晏元獻公婿也公在二府日二人已<pc n="lb"/>
                    <pb n="1b"/>
升貴仕冨每詣謁則書室中㑹話竟日家膳而去楊或<pc n="lb"/>
來見則坐堂上置酒從容出姬侍奏絃管按歌舞以相<pc n="lb"/>
娛樂人以是知公待二婿之重輕也二婿之功名年位<pc n="lb"/>
亦自不相倫矣<pc n="lb"/>
冨文忠以累朝舊相出鎮河陽龍圖韓贄自西京被召<pc n="lb"/>
孟洛相去不及百里雖非入都正驛而迂行止一舍爾<pc n="lb"/>
韓未戒行馳書于公欲因而假道三城以通典謁公報<pc n="lb"/>
拒之意謂侍從被召不當曲程先展私覿慮招物議大<pc n="lb"/>
                    <pb n="2a"/>
臣于事避慎如此飛謗其能及乎<pc n="lb"/>
富文忠卜宅洛陽勝偉冠於西都王君貺相繼起第又<pc n="lb"/>
復過之也然而富公年七十即上印綬乞骸致政優佚<pc n="lb"/>
自喜家居十朞太原公雖嘗暫止其間老猶任事擁節<pc n="lb"/>
旄殿方面亟匄歸甚切未俞而終於鎮名圃廣厦虚設<pc n="lb"/>
爾有而不知足失其所以有者也<pc n="lb"/>
韓忠獻冨文忠立朝傑然無出其右真社稷之衛邦家<pc n="lb"/>
之光也仁宗雖任之政府未幾皆出乆留於外四海士<pc n="lb"/>
                    <pb n="2b"/>
民繋望以為相者乆矣上亦終諒其賢嘉祐中相繼秉<pc n="lb"/>
鈞軸簮緌列辟林麓潜夫拭目延頸競欲觀聽弛張遲<pc n="lb"/>
遲未有聞見或切語而私恠踰年行祫享大禮於赦文<pc n="lb"/>
中列廢置者數十事皆興利蠲害之端人同慶幸視其<pc n="lb"/>
措畫可知其故也世方知二公不即變更盖有待焉因<pc n="lb"/>
肆赦而推恵者非獨使編氓比戸曉然歸恩於上又免<pc n="lb"/>
郡縣數數遵承之煩莫不歎誦其徳業不羣也豈非君<pc n="lb"/>
子之道昭然日彰而宰相自有體者乎<pc n="lb"/>
                    <pb n="3a"/>
韓魏公未相時自政府出更歴方面乆之建節判相州<pc n="lb"/>
鄴臺公松楸所在也上謝表云鋪排牛酒燕故老於里<pc n="lb"/>
中羅列旌憧拜先臣於墓下一時之盛事也人子致位<pc n="lb"/>
若斯來臨鄉社所謂以顯父母者也<pc n="lb"/>
韓魏公在相府嘉祐中畿邑多蝗朝廷遣使分行督捕<pc n="lb"/>
時一朝士還闕見公面白縣雖有蝗全不食稼公識其<pc n="lb"/>
言之佞也遂問有遺種否佞者不期問此遽對遺種不<pc n="lb"/>
無公曰但恐來年令嗣不及尊君其人慚而退<pc n="lb"/>
                    <pb n="3b"/>
韓魏公秉尸鈞王陶游其門公亦素器之累歴從官及<pc n="lb"/>
為中丞未登二府怏怏有望於公引摭細故奏疏詆公<pc n="lb"/>
由此出守轉郡謝上表尤肆狂訐詞皆浮實至舉丁朱<pc n="lb"/>
崖以况公悖妄弗顧於理甚矣忿欲攻人失其所御一<pc n="lb"/>
旦至於是也由此大失望陶後雖復用於朝為訃相竟<pc n="lb"/>
不躋丞弼之列足為躁人鑑矣<pc n="lb"/>
潞公嘉祐中位元台時上偶違豫二府同宿於内一夕<pc n="lb"/>
有人欵禁闥告變公即命礱墨於盎呼其人至前濃塗<pc n="lb"/>
                    <pb n="4a"/>
面目驅出斬東華門外翌日都下帖然雖左右亦莫知<pc n="lb"/>
其上變者誰何也倉卒之間處非常之事如是足鎮服<pc n="lb"/>
中外絶人逺甚誠社稷之衛也<pc n="lb"/>
程康穆帥髙陽北使過部稱疾遣人白公欲著帽以見<pc n="lb"/>
公拒之報曰疾則可無相見見當如禮使人沮伏莫能<pc n="lb"/>
為辭深得鎮御之方也<pc n="lb"/>
范蜀公皇祐中知諫院陳恭公為相嬖妾笞殺一婢御<pc n="lb"/>
史奏論排斥不知所謂遂誣公私其女景仁上言朝廷<pc n="lb"/>
                    <pb n="4b"/>
設臺諫官使除讒慝非使為讒果如其言執中可斬不<pc n="lb"/>
然則言者亦可斬御史怒共劾其阿宰相范弗顧力論<pc n="lb"/>
其不然熙寜初歐文忠在政府言官亦誣其私子婦呉<pc n="lb"/>
氏惟沖卿以己女嘗辨於文疏餘無一言為明其罔衊<pc n="lb"/>
景仁之心豈特私於相國盖欲為朝廷别枉直惜事體<pc n="lb"/>
爾何其似之者鮮焉<pc n="lb"/>
蘇子美年二十一上疏極為切至後以祠㑹棄躓不振<pc n="lb"/>
未五十淪亡良可歎惋然而是亦韓文公所謂栁子厚<pc n="lb"/>
                    <pb n="5a"/>
少時不自貴重顧藉者也<pc n="lb"/>
侍郎郎廉叔清風峻節聞於一代嘗師朱頔沈天錫既<pc n="lb"/>
顯皆均俸及之每致書不稱官止云門生二人既沒又<pc n="lb"/>
賙其子為畢婚嫁告老還鄉未有居第漸治園廬號武<pc n="lb"/>
林居士其賢髙矣<pc n="lb"/>
宋莒公再入政府景文時以端明殿學士守成都輙繫<pc n="lb"/>
金方團笏頭帶言者上聞朝論欲究然否公白上云臣<pc n="lb"/>
乆備位二府累蒙賜帶曾寄遺祁兄弟之心覬其早被<pc n="lb"/>
                    <pb n="5b"/>
進用不期遂佩服爾事即中寝可謂善為辭也<pc n="lb"/>
宋莒公晩年景文奄謝諸姪成服公惡其縗縷太麤命<pc n="lb"/>
易去有一門客自言素辱恩遇願請以衣當日都下人<pc n="lb"/>
多傳笑近時有相國誕辰馳至賔次薦紳跪籠放生祝<pc n="lb"/>
夀之人相埒矣噫士迷深利喪失廉恥莫知自賤者何<pc n="lb"/>
獨斯焉古傳為要人或持溺器或驗便液盖不誣矣<pc n="lb"/>
夏文荘豪傑之流也然操行多疵清論寡與慶厯中自<pc n="lb"/>
前執政拜樞宻使言者排之不已即罷時石守道進聖<pc n="lb"/>
                    <pb n="6a"/>
徳頌其序云皇帝命得象殊為丞相竦樞宻使次云用<pc n="lb"/>
御史諫官十一疏追竦白麻又除襄為諫官天地人神<pc n="lb"/>
昆蟲草木無不喜躍皇帝退奸進賢發於至誠奮於睿<pc n="lb"/>
斷見於剛克公怏怏銜之深歲設水陸齋常旁設一位<pc n="lb"/>
立牌書曰夙世冤家石介人以謂益彰石之讜言勁節<pc n="lb"/>
而重自暴其醜也豈非忿懣内懐勿能制而未之思乎<pc n="lb"/>
神宗在御李端愿納節以少師致仕特給節度使俸之<pc n="lb"/>
半曹佾拜中書令特贈公使錢一萬貫朱衣雙引皆近<pc n="lb"/>
                    <pb n="6b"/>
朝待戚里之殊禮也<pc n="lb"/>
曽子宣吕吉甫同為内相與客啜茶注湯者頗數客云<pc n="lb"/>
爾為翰林司何故不解㸃茶吉甫即云翰林司若盡㑹<pc n="lb"/>
㸃茶則翰林學士須盡工文章也意譏子宣縁此遂相<pc n="lb"/>
失矣與武元衡在院中食𤓰驅蠅事頗不逺焉<pc n="lb"/>
哲宗紹隆丕搆拓大提封劉舜卿帥熙河出兵塞外破<pc n="lb"/>
敵壘擒其帥鬼章至庭下倨悍不拜竟弗能屈反善遇<pc n="lb"/>
之識者以謂若因其慢即時出於不測斬首以徇揚威<pc n="lb"/>
                    <pb n="7a"/>
示武則餘𩔖必沮勢喪氣乗機足以掃蕩也此正閫外<pc n="lb"/>
之事専之可也雖罪擅誅何避焉舜卿庸才不能建偉<pc n="lb"/>
然之事區區畏首畏尾圖全之策執俘以煩朝廷謬矣<pc n="lb"/>
人君何賴焉<pc n="lb"/>
魏文帝云文人相輕自古而然翰墨之流貴已忽人其<pc n="lb"/>
源乆矣無足恠惟自視有餘裕者不然如韓退之未嘗<pc n="lb"/>
弗推子厚杜子美未嘗弗稱太白豈區區務取勝也<pc n="lb"/>
江南李後主善詞章能書畫皆臻妙絶是時紙筆之𩔖<pc n="lb"/>
                    <pb n="7b"/>
亦極精緻世傳尤好玉屑牋於蜀主求牋匠造之唯六<pc n="lb"/>
合水最宜於用即其地製作今本土所出麻紙無異玉<pc n="lb"/>
屑盖所造遺範也<pc n="lb"/>
王元之詞學器識度越當代太宗深所器異而天資忠<pc n="lb"/>
勁知無不言言無所徇始以知制誥坐事貶商州團練<pc n="lb"/>
副使還朝上曰王文章俊頴人罕偕者但性剛直不甚<pc n="lb"/>
容物命宰相召戒之後又繼𬒳貶斥皆以論議也嘗為<pc n="lb"/>
三黜賦云一生幾日八年三黜始貶商於親老且疾兒<pc n="lb"/>
                    <pb n="8a"/>
未免乳<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>擁樹六百里之窮山唯毒蛇與贙虎歴二<pc n="lb"/>
稔而生還幸舉族而無苦再謫滁上吾親已喪几筵未<pc n="lb"/>
收旅櫬未塟泣血就路痛彼蒼兮安仰移郡印於淮海<pc n="lb"/>
信靡盬而鞅掌旋號赴於國哀亦事居而送往叨四入<pc n="lb"/>
於掖垣何寵禄之便蕃今去齊安髪白目昬吾子有孫<pc n="lb"/>
始笑未言去無騎乗留無田園羝羊觸藩老鶴乗軒不<pc n="lb"/>
我知者猶謂乎郎官貴而郡守尊也於戲令尹無愠吾<pc n="lb"/>
之所師下恵不耻吾其庶幾卞和之刖吾乃完肌曹沫<pc n="lb"/>
                    <pb n="8b"/>
之敗吾非輿尸緘金人之口復白圭之詩細不宥兮過<pc n="lb"/>
可補思而行兮悔可追慕康侯之晝接兮茍無所施徒<pc n="lb"/>
錫馬而胡為効仲尼之日省兮茍無所為雖歎鳳而奚<pc n="lb"/>
悲夫如是屈于身兮不屈其道任百謫而何虧吾當守<pc n="lb"/>
正直兮佩仁義期終身以行之公之志斯可識矣然而<pc n="lb"/>
直之為行可晦而弗可恃臯陶所謂直而温叔向以直<pc n="lb"/>
及難是已<pc n="lb"/>
元之表啓精緻如諸縣豐登全無公事一家飽暖盡荷<pc n="lb"/>
                    <pb n="9a"/>
君恩三神山上曾陪鶴駕之游六學士中獨有漁翁之<pc n="lb"/>
歎人多傳誦知制誥被謫未幾復職謝牘云階前藥樹<pc n="lb"/>
重吟謝客之詩觀裏桃花免動劉郎之歎此句尤微婉<pc n="lb"/>
也<pc n="lb"/>
田宣簡公天資寛明忠厚海内之賢帥平凉日置酒與<pc n="lb"/>
僚屬相集路分都監雍元規者酌飲踰常言色失度曳<pc n="lb"/>
裾離席而逰詰旦方悟愧畏不勝即馳詣公深自咎謝<pc n="lb"/>
公温然軟語以存慰之既去尚慮其内弗安也後數日<pc n="lb"/>
                    <pb n="9b"/>
諭副帥范恪宴兵官于西池席半贈以詩曰醒時莫憶<pc n="lb"/>
醉時事今日休言昨日非池上風光宜共釂勸君不要<pc n="lb"/>
半酣歸元規幾于感泣方寜處矣論者莫不歎公之徳<pc n="lb"/>
量足以容物大過人也<pc n="lb"/>
宣簡嘗過箕山望潁水有詩云先生嘗此傲明時緑岫<pc n="lb"/>
清波萬古竒應有好名心未息灘頭洗耳欲人知帝以<pc n="lb"/>
天下讓若自得而無待於外則遜避而已烏用洗耳哉<pc n="lb"/>
洗耳乃欲暴揚其髙風於四方萬世也公能探其情矣<pc n="lb"/>
                    <pb n="10a"/>
宣簡初登大科通守金陵日有李琵琶者本建康伶人<pc n="lb"/>
國除時十餘歲逮兹近八十因宴席呼出猶能飲巨觥<pc n="lb"/>
陳叙平昔歴厯可聽辭容不甚追愴若無情人又云後<pc n="lb"/>
主喜音藝選教坊之尤者號别勅都知日夕侍宴自稱<pc n="lb"/>
父喜琵琶名冠别選王師圍城未䧟間後主猶未輟樂<pc n="lb"/>
但云甚迷公有詩卒章曰曲終甚喜詢前事自言本是<pc n="lb"/>
都知子當時此地最繁華酒酣不覺恣矜誇若使斯人<pc n="lb"/>
解感傷豈能終老愛琵琶誠如所謂矣以其無情所以<pc n="lb"/>
                    <pb n="10b"/>
道往事奏舊曲而不悲淪落泥塗而長年也古詩云寡<pc n="lb"/>
欲罕所闕味薄真自幸又曰多情真薄命容易即囬腸<pc n="lb"/>
噫於物味濃而情勿遷者未嘗不為身之累焉亦賤分<pc n="lb"/>
致然己莫能而取舍爾若李琵琶在人間幸未必不多<pc n="lb"/>
而命未必不厚也<pc n="lb"/>
楊文公入省校試天下士既出真廟問云聞卿都堂簾<pc n="lb"/>
中哄笑何故對曰有舉人上請堯舜是幾事臣答以有<pc n="lb"/>
疑時不要使因此同僚皆以為笑上為之動容范蜀公<pc n="lb"/>
                    <pb n="11a"/>
嘗書于簡在南唐時已著斯事矣侍郎楊鸞乃國相湯<pc n="lb"/>
恱之妹婿問恱曰堯舜不知幾件事荅云如此疑事不<pc n="lb"/>
要使噫荒唐之流多矣何獨此子耶<pc n="lb"/>
冨文忠當軸殿帥闕進擬除授上謂公曰張茂實乆次<pc n="lb"/>
何不與選對曰茂實雖可任曽同臣北使恐致物議故<pc n="lb"/>
不敢引用上曰朝廷公舉何恤人言遂被擢御史中丞<pc n="lb"/>
韓絳不知所以奏論其事果如文忠之說彈其非公丞<pc n="lb"/>
相即日家居拜章引咎云觀絳所言皆中臣病無路可<pc n="lb"/>
                    <pb n="11b"/>
逃於斧鉞胡顔再覲於宸旒盖上自知本末不假剖析<pc n="lb"/>
爾絳由是謫去猶堅乞出外歐陽永叔時為内制批荅<pc n="lb"/>
云事縁曖昧語渉中傷遽罷憲司以釋羣惑雖朕之不<pc n="lb"/>
明不敏能為卿而辨之而卿亦何嫌何疑遂將去朕而<pc n="lb"/>
不顧避辭已確敦喻亦勤其體予懷復安厥位使天下曉<pc n="lb"/>
然知朕任賢而無貳也君臣相與至矣然而非歐之筆<pc n="lb"/>
亦莫能發揮人主之誠意如此之著切而使大臣釋然<pc n="lb"/>
感通也<pc n="lb"/>
                    <pb n="12a"/>
韓富二公功與夫當世人望不啻古之王佐也天下無<pc n="lb"/>
賢不肖稱韓冨二公亦素相厚韓嘗寄詩文忠云二州<pc n="lb"/>
連結子孫契十載同馳忠義名治平間韓位元台富為<pc n="lb"/>
樞相舉錯之間事有矛盾由是失歡而弗顧相繼而去<pc n="lb"/>
位音問慶弔亦皆闊略所謂勢疑則隙生力侔則亂起<pc n="lb"/>
豈虚言乎名賢尚爾况庸人哉<pc n="lb"/>
馮當時為舉子時卷中詠温泉云他如氷雪爾如湯他<pc n="lb"/>
學安流爾沸揚人事如今貴和合莫將寒暑苦參商平<pc n="lb"/>
                    <pb n="12b"/>
生多可少怪于物無忤志見于此篇矣<pc n="lb"/>
文潞公守成都獻燈籠錦於温成宫中都下傳其新異<pc n="lb"/>
代還輔政繼而宰國唐子方為言官舉貢錦事廷斥其<pc n="lb"/>
姦詞甚鯁忤天子震怒而不懾左右之人靡不為之惴<pc n="lb"/>
惴也坐是竄逐嶺外李師中有詩送行云孤忠自許時<pc n="lb"/>
不與獨立敢言人所難去國一身輕似葉髙名千載重<pc n="lb"/>
如山並游英俊顔何厚未死奸諛骨已寒天意若思安<pc n="lb"/>
社稷肯教夫子不生還人有易未字作尚者盖有所諱<pc n="lb"/>
                    <pb n="13a"/>
爾當時義夫志士非獨欽唐之孤節勁氣而亦重李之<pc n="lb"/>
銳然樂善成美矣後子方聲問寖揚禄位益顯為御史<pc n="lb"/>
中丞俛黙以養譽望而無所建明不若前時之國爾忘<pc n="lb"/>
家也李遂貽書誚其故索取昔年所送之詩可謂直諒<pc n="lb"/>
之友焉噫士之微時以忠義自處奮振身名一旦踐更<pc n="lb"/>
要地冒榮固寵為私己之謀勿變其操者尠可責止於<pc n="lb"/>
唐歟<pc n="lb"/>
王荆公登庸謝表云念善俗之方姑務徐徐而改革思<pc n="lb"/>
                    <pb n="13b"/>
愛日之義又將汲汲以施為公之志於是可見矣世之<pc n="lb"/>
言者謂公得君專天下之政弛張庶務峻切而弗以漸<pc n="lb"/>
致異論蠭起果知公乎<pc n="lb"/>
荆公在政府鼎新百度真大有為也有小詩云金明池<pc n="lb"/>
道栁參天投老歸來聽管絃飽食大官猶昔日夕陽流<pc n="lb"/>
水思茫然此乃失意無聊者語也公方君臣相遇謀合<pc n="lb"/>
計從不應有此句識者頗恠之也其後去國乆居閑地<pc n="lb"/>
遂如所詠爾荆公深知吕吉甫力薦於上遽位要津不<pc n="lb"/>
                    <pb n="14a"/>
數年同在政府勢焰相軋遂致嫌隙吕並不安謂人曰<pc n="lb"/>
恵卿讀儒書只知仲尼之可尊㸔外典只知佛之可貴<pc n="lb"/>
今之世只知介甫之可師不意為人讒失平日之歡且<pc n="lb"/>
容恵卿善去人有達其言於公者公聞之語其子元澤<pc n="lb"/>
曰吕六却如此使人不忍其子答云公雖不忍人將忍<pc n="lb"/>
公矣公黙然夫父子天資厚薄相遼冝其道之至妙莫<pc n="lb"/>
能相傳授也<pc n="lb"/>
五代僣亂之國十竊帝號而不奉正朔者七江南楊溥<pc n="lb"/>
                    <pb n="14b"/>
李昪蜀王建孟知祥南漢劉陟閩中王延鈞河東劉崇<pc n="lb"/>
耳宋元憲歐文忠皆言得錢鏐時封落星石為寳應山<pc n="lb"/>
制稱寳正六年疑錢氏亦嘗改元稱帝而後諱之也歐<pc n="lb"/>
公又云閱呉越與諸國往來書多皆無稱帝事竊意當<pc n="lb"/>
時稱帝改元獨施於境内不見於四方焉不然則安得<pc n="lb"/>
全無旁見之迹也<pc n="lb"/>
太原劉氏舊城雖已殘廢而餘址巋然形勢山聳當時<pc n="lb"/>
匝合及四十里氣槩雄壯可想也周世宗征之不克祖<pc n="lb"/>
                    <pb n="15a"/>
宗相繼親御六師方縶頑童以區區一隅之力抗中原<pc n="lb"/>
全盛之鋒非恃金湯雄壮安能遷延歲月耶四陲要地<pc n="lb"/>
今雖壁壘整固或寖增大能與彼相𩔖則非惟足以待<pc n="lb"/>
冦之來冦亦自潜戢矣<pc n="lb"/>
章聖卜地建玉清昭應宫望氣者宻以語人其地當出<pc n="lb"/>
二天子人未然之不乆宫災鞠為殘燼即其廢址作睦<pc n="lb"/>
親宅以居宗室永厚永裕二帝降生邸中相繼潜躍以<pc n="lb"/>
福蒼生術士往日所占果不妄矣<pc n="lb"/>
                    <pb n="15b"/>
文靖長於知人世能道其事者王仲儀故相子待制年<pc n="lb"/>
未四十一日謁公簮紳騎從華奕公二子窺之相與羡<pc n="lb"/>
慕公知而語曰汝輩何愛王某對云以其少年榮達耳<pc n="lb"/>
又告之曰爾曹皆當逺過斯人二子者晦叔寳臣一宰<pc n="lb"/>
相一樞宻使鑒裁之精如此<pc n="lb"/>
丁晉公竄朱崖到海上遇異人頗道平生休咎有驗又<pc n="lb"/>
云公但無慮非乆當復北歸以夀終公叩其由答曰公<pc n="lb"/>
食料中尚有羊數口食之未既爾後果來旋以正卿分<pc n="lb"/>
                    <pb n="16a"/>
司然後逝人之飲醊可肆心而越分乎<pc n="lb"/>
王逵為湖南轉運使永州何僊姑者曾遇異人得道術<pc n="lb"/>
迹甚竒恠士大夫多訪其居王行部至永要詣舟中留<pc n="lb"/>
宿數夕魏瓘帥長沙與之不協遂聞諸朝云逵取無夫<pc n="lb"/>
婦人宿于船由是罷魏所言雖險妄而逵為使者舉措<pc n="lb"/>
殊弗逺嫌取人指目亦未得無罪焉古人於寡婦之子<pc n="lb"/>
非有見焉不與之友可弗念哉<pc n="lb"/>
賈文元未及誕彌之月母夢人遺之一冠既寤猶記其<pc n="lb"/>
                    <pb n="16b"/>
形制繪以示人乃貂蟬冠也後公位躋侍中告薨王荆<pc n="lb"/>
公作挽詞云天上貂蟬曽夢賜歸魂應侍紫陽宫述其<pc n="lb"/>
事也<pc n="lb"/>
張鄧公在相位喪閨女几上書薄福字趙恱道止一子<pc n="lb"/>
守成都日化去得訃冩寃家字于書背制服哀慟已而<pc n="lb"/>
無復悲思茲亦近時宗工中之達者也<pc n="lb"/>
王元之淳化中在禁從八月晦日夢賦詩上前既寤惟<pc n="lb"/>
記一句云九日山中見菊花莫喻其然也翌日授商州<pc n="lb"/>
                    <pb n="17a"/>
團練副使孟冬初抵官所菊紛盈於目神先告乎竟淹<pc n="lb"/>
徊於翰林坎坷於外弗踰大用而亡亦詩䜟爾豈偶然<pc n="lb"/>
哉<pc n="lb"/>
冨文忠甲辰年丙寅月丙午日癸巳時生韓忠獻戊申<pc n="lb"/>
年庚申月庚申日庚辰時生昔有善術者云冨命可及<pc n="lb"/>
九分韓不及一二分功名禄位弗相上下論者莫以為<pc n="lb"/>
然厥後忠獻薨時才年六十文忠還政優㳺自適十年<pc n="lb"/>
方捐館夀八十始信術之精㣲也<pc n="lb"/>
                    <pb n="17b"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="18a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>珍席放談卷下<pc n="lb"/>
<pb n="18b"/>
                </p>
<p>
</p>
  </div>
        </body>
</text>
</TEI>