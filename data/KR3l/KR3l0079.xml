<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>歸潛志卷一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
金海陵庶人讀書有文才為藩王時嘗書人扇云大柄<pc n="lb"/>
若在手清風滿天下人知其大志正隆南征至維揚望<pc n="lb"/>
江左賦詩云屯兵百萬西湖上立馬呉山第一峯其志<pc n="lb"/>
氣亦不淺<pc n="lb"/>
宣孝太子世宗子章宗父也追諡顯宗好文學作詩善<pc n="lb"/>
                    <pb n="1a"/>
畫人物馬尤工迄今人間多有存者<pc n="lb"/>
章宗天資聰悟詩詞多有可稱者宫中絶句云五雲金<pc n="lb"/>
碧拱朝霞樓閣峥嶸帝子家三十六宫簾盡捲東風無<pc n="lb"/>
處不楊花真帝王詩也命翰林待制朱瀾侍夜飲詩云<pc n="lb"/>
夜飲何所樂所樂無諠譁三杯淡醽醁一曲冷琵琶坐<pc n="lb"/>
久香成穂夜深燈欲花陶陶復陶陶醉鄉豈有涯聚骨<pc n="lb"/>
扇詞云㡬股湘江龍骨痩巧様翻騰疊作湘波皺金鏤<pc n="lb"/>
小鈿花草鬭翠絛更結同心綬金殿日長承宴久招來<pc n="lb"/>
                    <pb n="1b"/>
暫喜清風透忽聽傳宣須急奏輕輕褪入香羅袖又擘<pc n="lb"/>
橙為軟金杯詞風流紫府郎痛飲烏紗岸柔輭九迴腸<pc n="lb"/>
冷怯玻瓈盌纖纖白玉葱分破黄金彈借得洞庭春飛<pc n="lb"/>
上桃花面嘗為鐵券行數十韻筆力甚雄又有送張建<pc n="lb"/>
致仕歸弔王庭筠下世詩具載飛龍記中<pc n="lb"/>
豫王允中世宗第四子也好文善歌詩有樂善老人集<pc n="lb"/>
行於世<pc n="lb"/>
宻國公璹字仲實世宗之孫越王允功之子也幼有俊<pc n="lb"/>
                    <pb n="2a"/>
才能詩工書自號樗軒居士宣宗南渡防忌同宗親王<pc n="lb"/>
皆有門禁公以開府儀同三司奉朝請家居止以講誦<pc n="lb"/>
吟詠為樂時時潛與士大夫唱酬然不敢彰露正大間<pc n="lb"/>
余入南京因訪僧仁上人㑹公至相見欣然其舉止談<pc n="lb"/>
笑真一老儒殊無驕貴之態後因造其第一室蕭然琴<pc n="lb"/>
書滿案諸子環侍無俗談可謂賢公子矣乃出其所藏<pc n="lb"/>
書畫數十軸皆世間罕見者後余適陳送以二詩甚佳<pc n="lb"/>
又為余先子集作後序一時文士如雷希顔元裕之李<pc n="lb"/>
                    <pb n="2b"/>
長源王飛伯皆游其門飛伯嘗有詩云宣平坊裏榆林<pc n="lb"/>
巷便是臨淄公子家寂寞畫堂豪貴少時容詞客聴琵<pc n="lb"/>
琶葢實録也天興初北兵犯河南公已卧疾予候之因<pc n="lb"/>
諭及時事公曰敵勢如此不能支止可以降心從順全<pc n="lb"/>
吾祖宗如得完顔氏一族歸我國中使女直不滅則善<pc n="lb"/>
矣餘復何望乎後數月薨五子㓜曰守禧字慶之年少<pc n="lb"/>
亦有俊才作詩與字畫亦可喜狀貌白晳丰神秀徹如<pc n="lb"/>
仙人公特鍾愛嘗㑹予指其書畫曰將以付斯人公薨<pc n="lb"/>
                    <pb n="3a"/>
崔立之變皇族皆聚於禁中將北遷慶之病死年未三<pc n="lb"/>
十公平生詩文甚多晩自刋其詩三百首樂府一百首<pc n="lb"/>
號如菴小藁趙閑閑序之行於世其佳句有聞閑閑再<pc n="lb"/>
起為翰林云蓮炬光中久廢吟一朝超擢睿恩深四朝<pc n="lb"/>
耆舊大宗伯三紀聲名老翰林人道蛟龍得雲雨我知<pc n="lb"/>
麋鹿强冠襟寳巖谾谷西窻夢不信秋來不上心又過<pc n="lb"/>
胥相墓云亭亭華表立朱門始信征南宰相尊下馬讀<pc n="lb"/>
碑人不識夷山髙處望中原甚有唐人逺意又絶句孟<pc n="lb"/>
                    <pb n="3b"/>
津休道濁于涇若遇承平也敢清河朔㡬時桑柘底只<pc n="lb"/>
談王道不談兵不可謂無志者也<pc n="lb"/>
趙學士秉文字周臣磁州滏陽人少擢第作詩及字畫<pc n="lb"/>
有名王庭筠子端薦入翰林因言事忤㫖外補後再入<pc n="lb"/>
館為修撰待制轉禮部郎中出典岢嵐平定寜邊三郡<pc n="lb"/>
<hi>案金史本傳秉文以言事由翰林修撰出典平定寜邊二郡未嘗出典岢嵐其同知岢嵐州軍事猶在未召入</hi>
                    <pc n="lb"/>
<hi>為修撰之前元好問中州集傳亦與本傳同與此互異</hi>南渡為直學士遷侍讀拜<pc n="lb"/>
禮部尚書致仕再起為禮部改翰林學士天興改元夏<pc n="lb"/>
                    <pb n="4a"/>
四月卒年七十三<hi>案金史本傳天興改元之年五月壬辰卒年七十四與此志異</hi>公㓜<pc n="lb"/>
年詩與書皆法子端後更學太白東坡字兼古今諸家<pc n="lb"/>
學及晩年書大進詩専法唐人魁然一時文士領袖夀<pc n="lb"/>
考康寜爵位士大夫罕及焉性疎曠無機鑿治民鎮静<pc n="lb"/>
不生事在朝循循無異言家居未嘗有聲色之娛夫人<pc n="lb"/>
卒不再娶斷葷肉粗衣糲食不恤也酷好學至老不衰<pc n="lb"/>
後两目頗昬猶孜孜執巻抄録上至六經解外及浮屠<pc n="lb"/>
莊老醫藥丹訣無不究心其所著有太𤣥解老子解南<pc n="lb"/>
                    <pb n="4b"/>
華指要滏水集外集無慮數十萬言自號閑閑居士云<pc n="lb"/>
李翰林純甫字之純宏州襄隂人祖安上嘗魁西京進<pc n="lb"/>
士父采仲文卒于益都府治中公㓜頴悟異常兒初為<pc n="lb"/>
詞賦學後讀左氏春秋大愛之遂更為經義學踰冠擢<pc n="lb"/>
髙第名聲赫然為文法莊周左氏故其辭雄竒簡古人<pc n="lb"/>
皆宗之文風由此一變又喜談兵慨然有經世心泰和<pc n="lb"/>
南犯兩上疏䇿其勝負章宗咨異給送軍中後多如所<pc n="lb"/>
料宰執竒其文薦入翰林及北方兵起又上疏論事不<pc n="lb"/>
                    <pb n="5a"/>
報宣宗南渡再入翰林時丞相珠格髙琪<hi>案珠格舊作术虎今改</hi>
                    <pc n="lb"/>
擅權擢為左司都事公審其必敗以母老辭去俄而髙<pc n="lb"/>
琪誅死識者智之再入翰林連知貢舉正大末由取人<pc n="lb"/>
踰新格出倅坊州未赴改京兆府判官卒於南京年四<pc n="lb"/>
十七公為人聰敏于學無所不通少自負其才謂功名<pc n="lb"/>
可俯拾作矮柏賦以諸葛孔明王景畧自期由小官上<pc n="lb"/>
萬言書援宋為證甚切當路者以迂闊見抑士論惜之<pc n="lb"/>
中年度其道不行益縱酒自放無仕進意得官未嘗成<pc n="lb"/>
                    <pb n="5b"/>
考旋即歸𨼆居閒與禪僧士子遊惟以文酒為事嘯歌<pc n="lb"/>
袒裼出禮法外或飲數月不醒人有酒見招不擇貴賤<pc n="lb"/>
必往往輒醉雖沈醉亦未嘗廢著書至于談笑怒罵燦<pc n="lb"/>
然皆成文理天資喜士後進有一善極口稱推一時名<pc n="lb"/>
士皆由公顯于世又與之拍肩爾汝忘年齒相懽教育<pc n="lb"/>
撫摩恩若親戚故士大夫歸附號為當世龍門嘗自作<pc n="lb"/>
屏山居士傳末曰惟喜推借後進如周嗣明張瑴李經<pc n="lb"/>
王權雷淵余先子姓名<hi>劉從益</hi>宋九嘉皆以兄呼而居士<pc n="lb"/>
                    <pb n="6a"/>
使酒玩世人忤其意輒嫚罵之皆其志趣也其自贊曰<pc n="lb"/>
軀榦短小而芥視九州形容寢陋而蟻蝨公侯言語蹇<pc n="lb"/>
吃而連環可解筆札訛癡而挽回萬牛寧為時所棄不<pc n="lb"/>
為名所囚是何人也耶吾所學者浄名莊周晩自𩔖其<pc n="lb"/>
文凡論性理及闗佛老二家者號内藁其餘應物文字<pc n="lb"/>
如碑志詩賦號外藁葢擬莊子内外篇又解楞嚴金剛經<pc n="lb"/>
老子莊子又有中庸集解鳴道集解號為中國心學西<pc n="lb"/>
方文教數十萬言嘗曰自莊周後惟王績元結鄭厚與<pc n="lb"/>
                    <pb n="6b"/>
吾此其所學也每酒酣厯厯論天下事或談儒釋異同<pc n="lb"/>
雖環而攻之莫能屈世豈復有此俊傑人哉<pc n="lb"/>
雷翰林淵字希顔應州渾源人與余同里閈且姻家也<pc n="lb"/>
父思西仲名進士仕至同知北京轉運司註易行于世<pc n="lb"/>
公㓜喪父以孤童入太學讀書晝夜不休雖貧甚不以<pc n="lb"/>
介意從李屏山遊遂知名俄中髙第調涇州錄事坐髙<pc n="lb"/>
庭玉獻臣之獄㡬死後改東平遷東阿令授徐州觀察<pc n="lb"/>
判官興定末召為英王府文學俄入翰林為應奉拜監<pc n="lb"/>
                    <pb n="7a"/>
察御史言五事稱㫖又彈劾不避貴臣出巡郡邑所至<pc n="lb"/>
有威譽凡奸豪不法者立箠殺之坐此為小人所訟罷<pc n="lb"/>
去久之起為太學博士南京轉運司户籍判官遷翰林<pc n="lb"/>
修撰一夕暴卒年四十八<hi>案金史本傳亦云四十八與此志同元好問雷希顔墓銘</hi>
                    <pc n="lb"/>
<hi>卒年四十六與此志異</hi>公博學有雄氣為文章専法韓昌黎尤長<pc n="lb"/>
于叙事詩雜坡谷喜新竒好收古人書畫碑刻藏于家<pc n="lb"/>
甚富喜結交凡當途貴要與布衣名士無不往來居京<pc n="lb"/>
師賓客踵門未嘗去舍後進經公品題以為榮家無餘<pc n="lb"/>
                    <pb n="7b"/>
貲及待賓客豐腆甚莅官喜立名初登第攝令遂平一<pc n="lb"/>
邑大震嘗笞州魁吏州檄召不應罷去後凡居一職輒<pc n="lb"/>
震耀亦坐此仕不逹然士論未嘗不壯之嘗為文祭髙<pc n="lb"/>
公獻臣其詞髙古一時傳誦工于尺牘辭簡而甚文朋<pc n="lb"/>
友得之輒以為珍藏發書頃刻數十軸皆得體堪愛在<pc n="lb"/>
館諸同年友制辭皆摘其不及以箴之如誥商衡平叔<pc n="lb"/>
云將迎間有亦湏風節之自持誥聶天驥元吉云讀書<pc n="lb"/>
大可益人宜勤講學少年賦松菴詩曰菴中偃卧龍閲<pc n="lb"/>
                    <pb n="8a"/>
世鬚髯古人天共䕶持半夜起風雨過華山懐陳希夷<pc n="lb"/>
云五季乾坤半晦𠖇先生有意事澄清齁齁四十年來<pc n="lb"/>
睡開眼東方日已明又梅影云維摩丈室冷于冰千刼<pc n="lb"/>
蕭然無盡燈天女散花愁不寐夜深髙髻影鬅鬙人皆<pc n="lb"/>
傳之初善李屏山後善馮公叔獻後善髙公獻臣最後<pc n="lb"/>
善趙公周臣陳公正叔早與余先子交嘗同鄉校同太<pc n="lb"/>
學後同朝先子歿公寄挽詩有云鄉校聨裾春誦學上<pc n="lb"/>
庠同榻夜論心余因請為墓誌迄今余家有公書簡甚<pc n="lb"/>
                    <pb n="8b"/>
多也善飲啗未嘗見大醉間論事口吃而甚辯出竒無<pc n="lb"/>
窮真豪士也<pc n="lb"/>
宋翰林九嘉字飛卿夏津人少游太學有詞賦聲從屏<pc n="lb"/>
山游讀書為文有竒氣與雷希顔李天英相埒也至寧<pc n="lb"/>
初擢髙第厯闗中四邑以能稱召補省掾為當軸者所<pc n="lb"/>
忌求去已而為延安帥府所辟充經厯官召為南京右<pc n="lb"/>
巡院使風采甚著以不能事權要罷官俄入翰林為應<pc n="lb"/>
奉得風疾引去遭亂北還道病歿年未五十士大夫惜<pc n="lb"/>
                    <pb n="9a"/>
之飛卿為人剛直豪邁不羣能政能文甚為時望所屬<pc n="lb"/>
不幸中以病廢哀哉初召至南京時屏山亦在余每從<pc n="lb"/>
之游亂後余居八仙館與飛卿相邇日相見屬和其詩<pc n="lb"/>
猶在余槖中少時題太白泛月圖云江心月影盡一掬<pc n="lb"/>
船頭杯酒盡一吸夜深風露㸃宫袍天地之間一李白<pc n="lb"/>
可想見其意氣也文辭簡古法宋祁新唐書惜乎為吏<pc n="lb"/>
事所奪不多著性不喜佛雖從屏山游常與辯争在闗<pc n="lb"/>
中時因楊煥然赴舉書與屏山薦之曰煥然佳士往見<pc n="lb"/>
                    <pb n="9b"/>
吾兄慎無以佛老乃嫚之也屏山持之示交遊以為笑<pc n="lb"/>
其後西行余以序送之備論其守道不回今兹云亡豈<pc n="lb"/>
復見此挺特之士乎<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="10a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷一<pc n="lb"/>
<pb n="10b"/>
                </p>
<p>
</p>
  </div>
<div>
<head>歸潛志卷二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
李經字天英錦州人少有異才入太學肄業屏山見其<pc n="lb"/>
詩曰真今世太白也盛稱諸公間由是名大震字畫亦<pc n="lb"/>
絶人再舉不第拂衣歸南渡後其鄉帥有表至朝廷士<pc n="lb"/>
大夫識之曰此天英筆也朝議以武功就命倅其州後<pc n="lb"/>
不知所終天英為詩刻苦喜出竒語不蹈襲前人妙處<pc n="lb"/>
                    <pb n="1a"/>
人莫能及號無塵道人題太真圖云君前欲拜還未拜<pc n="lb"/>
花枝無力東風羞又夜雨云燈火萬家夜蕭蕭簾下聲<pc n="lb"/>
晚望云夕陽萬里眼人立秋黄中夜起云夜半不得月<pc n="lb"/>
河漢空星辰又歩雲意云一片崑崙心夕陽小煙樹又<pc n="lb"/>
四言云老峯蹙雲壁立挽秀林隂灑雨蒼蒼玉鬭虚明<pc n="lb"/>
滿鏡夜氣成晝此其詩體也<pc n="lb"/>
張瑴字伯玉許州人伯英運使弟也少有俊才美風姿<pc n="lb"/>
髯齊于腹為人豪邁不羈竒士也初入太學有聲從屏<pc n="lb"/>
                    <pb n="1b"/>
山游與雷李諸君及余先子善雅尚氣任俠不肯下人<pc n="lb"/>
再舉不中遂輟科舉計居許之郾城有園有田宅甚豐<pc n="lb"/>
日役使諸姪治生事而已則以詩酒自放偃然為西州<pc n="lb"/>
豪俠魁邑令過使皆下之喜稱人善交游有患難極力<pc n="lb"/>
挈扶俗子少不愜意輒嫚罵年四十餘不娶有一妾因<pc n="lb"/>
小過以鐵簡殺之嘗衣紫綺裘半醉坐堂上人望之如<pc n="lb"/>
神迨酒酣興發引紙落筆往往有天仙語後病腦疽死<pc n="lb"/>
年未五十麻九疇知㡬為文以祭辨其為人大畧少時<pc n="lb"/>
                    <pb n="2a"/>
與屏山飲燕市有詩云日日飲燕市人人識張鬍西山<pc n="lb"/>
日來好飲酒不下驢又云昨日上髙樓西山翡翠堆今<pc n="lb"/>
晩上西樓西山如死灰想見屏山老療饑西山隈餐盡<pc n="lb"/>
西山色髙樓空崔嵬又賦古鏡云軒姿古鏡黒如漆錦<pc n="lb"/>
華鱗皴秋雨濕人以為不減李長源云<pc n="lb"/>
周嗣明字晦之真定人叔昻字徳卿名士文章氣勢一<pc n="lb"/>
時流輩推之屏山最愛之嘗曰若徳卿操履端重學問<pc n="lb"/>
淳深真韓歐輩人也晦之為人有學長于議論自號放<pc n="lb"/>
                    <pb n="2b"/>
翁屏山嘗與作真贊與雷宋張李輩頡頏同余先子擢<pc n="lb"/>
第後從其叔北征在軍中軍敗俱縊死屏山贅談晦之<pc n="lb"/>
序也屏山送李天英詩云髯張元是人中龍喜如俊鶻<pc n="lb"/>
盤秋空怒如怪獸拔枯松更著短周時緩頰智囊無底<pc n="lb"/>
眼如月斫頭不屈面如鐵一説未終復一説勍敵相阨<pc n="lb"/>
已錚錚二豪同運又連衡屏山真欲樹降旌那得人間<pc n="lb"/>
有阿英阿英魁竒天下士筆頭風雨三千字醉倒謫仙<pc n="lb"/>
元不死時借竒兵攻二子可想見三人者也<pc n="lb"/>
                    <pb n="3a"/>
王權字士衡真定人又名之竒從屏山游屏山稱之為<pc n="lb"/>
人跌宕不羈喜功名博學無所不覽酣飲放歌人以為<pc n="lb"/>
狂屏山為作狂真贊與余先子同年進士然仕宦連蹇<pc n="lb"/>
晩召入朝為部勾當官俄辭為縣令未赴家魯山為縣<pc n="lb"/>
吏所辱憤惋發疾死貞祐初余先子攝許州幕時屏山<pc n="lb"/>
二張伯英伯玉雷魏諸公皆在焉日㑹飲為樂忽髙公<pc n="lb"/>
獻臣將赴河南來過諸公詣之及夕獨希顔士衡留宿<pc n="lb"/>
髙既去未㡬為主帥所誣陷以有異志逮捕諸黨與符<pc n="lb"/>
                    <pb n="3b"/>
下潁川械二公赴洛獄榜掠萬端㑹赦方得免然自兹<pc n="lb"/>
士衡無仕進之意矣<pc n="lb"/>
麻九疇字知㡬初名文純易州人㓜穎悟善草書能詩<pc n="lb"/>
號神童既長入太學刻苦自厲為趙閑閑李屏山所知<pc n="lb"/>
南渡後居郾蔡間入遂平西山讀書為經義學精甚興<pc n="lb"/>
定末試開封府詞賦乙經義魁再試南省復然聲譽大<pc n="lb"/>
振南都婦人小兒皆知名及廷試以誤絀士論惜之已<pc n="lb"/>
而𨼆居不為科舉計正大初門人王説王采苓俱中第<pc n="lb"/>
                    <pb n="4a"/>
上以其年㓜怪而問之且知知㡬為師近臣言其有才<pc n="lb"/>
學平章政事侯公摯翰林學士趙公秉文俱薦之特召<pc n="lb"/>
賜進士第以病不拜官告歸病已赴調授太常寺太祝<pc n="lb"/>
俄入翰林後以病去居郾久之北兵入河南知㡬挈其<pc n="lb"/>
孥入確山避亂後復出為兵士所得驅之北邊至廣平<pc n="lb"/>
病死知㡬為人耿介清苦雖居貧不妄干求卓然以道<pc n="lb"/>
自守然性隘狹交游少不愜意輒怒去葢處士之剛者<pc n="lb"/>
也初因經義學易後喜邵堯夫皇極書因學算數又喜<pc n="lb"/>
                    <pb n="4b"/>
卜筮射覆之術晩更喜醫方與名醫張子和游盡得其<pc n="lb"/>
學為文精宻巧健詩尤竒峭妙處似唐人常作透光鏡<pc n="lb"/>
篆韻詩人争傳冩後以避謗畏時忌持戒不作詩益潛<pc n="lb"/>
心為易學與張伯玉宋飛卿雷希顔李欽叔及余先子<pc n="lb"/>
善先子初攝令郾城日與唱酬為友後知㡬試開封先<pc n="lb"/>
子為御史監試而王翰林從之李翰林之純為有司因<pc n="lb"/>
相與讀舉子之文見其有雄麗者相謂曰是必知㡬因<pc n="lb"/>
擢為魁已而果然士林以得人相賀晩景為趙閑閑所<pc n="lb"/>
                    <pb n="5a"/>
知有送麻徴君序并詩云<pc n="lb"/>
辛愿字敬之河南人自號女几野人又號溪南詩老幼<pc n="lb"/>
嗜書苦學坐環堵數年由是六經百家無不通貫喜作<pc n="lb"/>
詩五言尤工人以為得少陵句法平生不為科舉計且<pc n="lb"/>
未嘗至京師砉然中州一逸士也為人質古不嫻世事<pc n="lb"/>
麻絛草履或倚杖讀書市中人訝之亦不恤嘗謂王鬱<pc n="lb"/>
飛伯曰王侯將相世所共嗜者聖人有以得之亦不避<pc n="lb"/>
然得之不以道與夫居之不能行己之志是欲澡其身<pc n="lb"/>
                    <pb n="5b"/>
而伏于厠也此言他人難聞子宜保之此可見其志趣<pc n="lb"/>
也貞祐初先子主長葛簿敬之素不識聞名來謁相得<pc n="lb"/>
甚懽及别厚贈之歸而買牛使其子躬耕以自給居女<pc n="lb"/>
几山下往來長水永寧間惟以吟詠講誦為事朝士大<pc n="lb"/>
夫願交而不得也正大中先子令葉復來游後歸洛下<pc n="lb"/>
病歿有詩數千首常在行槖中其佳句有云院静寛留<pc n="lb"/>
月牕虚細度雲又鶯銜晩色啼深樹燕掠春隂入短牆<pc n="lb"/>
又波揺朗月浮金鏡嶺隔華星斷玉繩又箕山潁水春<pc n="lb"/>
                    <pb n="6a"/>
風裏唤起巢由酒一杯又黄綺暫來為漢友巢由終不<pc n="lb"/>
是唐臣真處士詩也<pc n="lb"/>
趙宜禄字宜之忻州人㓜舉童子第及壯病目失明自<pc n="lb"/>
號愚軒居士髙才能詩其所讀書皆自少時不忘居西<pc n="lb"/>
山下以吟詠為樂名士無不與游趙李諸公甚重之屏山<pc n="lb"/>
嘗賦愚軒云我雖有眼不如無安得恰似愚軒愚後病<pc n="lb"/>
歿有愚軒集其題嵩陽歸𨼆圖云風煙萬頃一椽第丘<pc n="lb"/>
壑端能傲市朝窈窕雲山三兔穴飄颻風樹一鳩巢本<pc n="lb"/>
                    <pb n="6b"/>
來無取亦無與只合自漁還自樵三十六峯俱可𨼆願<pc n="lb"/>
從君後不湏招送辛敬之云李白久矣騎長鯨後五百<pc n="lb"/>
嵗之純生<pc n="lb"/>
史學字學優河南人昆弟三人兄才長亦知名學優之<pc n="lb"/>
學長于史傳地理工詩絶句殊妙年五十擢南省魁後<pc n="lb"/>
中廷策得主武陽簿頗有政聲再倅盧氏令病卒興定<pc n="lb"/>
末與余同試于廷始識之中夜棘圍談至旦後先子令<pc n="lb"/>
葉學優復來游先子歿學優寄挽詩未㡬亦下世有詩<pc n="lb"/>
                    <pb n="7a"/>
數百首其七夕云箱牛回馭錦機閒天下悲歡亦夢間<pc n="lb"/>
月夜並肩人不見蕭蕭風葉滿驪山又絶句石壁城頭<pc n="lb"/>
夜斬闗軟紅塵底曉催班道人一笑那知此門外清溪<pc n="lb"/>
屋上山又哭屏山云張侯新作九原人<hi>伯玉</hi>梁子今為戰<pc n="lb"/>
血塵<hi>仲涇父</hi>四海交游零落盡白頭扶杖哭之純<pc n="lb"/>
李獻能字欽叔河中人先世以武功顯仕至金吾衛上<pc n="lb"/>
將軍時號李金吾家迨欽叔昆弟皆以文學有名從兄<pc n="lb"/>
欽止獻卿先擢第繼以欽叔又繼以從兄欽若獻誠從<pc n="lb"/>
                    <pb n="7b"/>
弟欽用獻甫故李氏有四桂堂欽叔苦學博覽無不通<pc n="lb"/>
尤長于四六南渡擢南省魁後中宏詞遂入翰林為應<pc n="lb"/>
奉攷滿再留出為鄜州觀察判官再入選修撰正大末<pc n="lb"/>
授河中帥府經厯官北兵來攻軍敗奔陜又為陜府經<pc n="lb"/>
厯官天興改元陜亂見殺年四十三欽叔為人𦕈小而<pc n="lb"/>
黒色頗有髯善談論每敷説今古聲鏗亮可聽作詩有<pc n="lb"/>
志于風雅又刻意樂章在翰林院應機敏捷號得體趙<pc n="lb"/>
閑閑李屏山嘗曰李欽叔天生今世翰院材故諸公薦<pc n="lb"/>
                    <pb n="8a"/>
之不令出館嘗謂人曰吾㓜夢官至五品夀不至五十<pc n="lb"/>
後竟如其言異哉<pc n="lb"/>
冀禹錫字京父恵州龍川人㓜聰明絶倫年十九擢大<pc n="lb"/>
興魁入太學有聲弱冠登髙第時雷希顔宋飛卿皆同<pc n="lb"/>
榜號為得人京父入仕以能稱遇事風生老吏莫及初<pc n="lb"/>
主沈丘簿以年少喜交游飲酒遂為其令所乗坐廢再<pc n="lb"/>
調考柘二城皆主簿又以治聞由前過終不得京官朝<pc n="lb"/>
士屢薦之為當途者所沮居閒日與諸公宴游蒙昭雪<pc n="lb"/>
                    <pb n="8b"/>
得扶風丞因客睢陽為行樞宻院辟為都事末帝東遷<pc n="lb"/>
擢為應奉翰林文字充尚書省都事富察古納<hi>案舊作蒲察官</hi>
                    <pc n="lb"/>
<hi>奴今改</hi>之變與宰相李蹊同見殺年四十三<hi>案中州集傳云自投水中</hi>
                    <pc n="lb"/>
<hi>與此作見殺異又云年四十二與此作四十三異</hi>京父少年作詩鍛鍊甚工寫<pc n="lb"/>
畫亦勁健可喜其贈先子詩有云忠策萬言憂國獻好<pc n="lb"/>
詩千首課兒抄又哭先子云大才自古無髙位吾道何<pc n="lb"/>
人主後盟又醉鄉廣大寛留地仕路﨑嶇小作程散文<pc n="lb"/>
亦精緻嘗作余先子哀詞雷丈希顔善之<pc n="lb"/>
                    <pb n="9a"/>
王渥字仲澤後名仲澤太原人家世貴顯少游太學有<pc n="lb"/>
詞賦聲屢中髙選南渡後擢第為時帥所知故多在兵<pc n="lb"/>
間後辟令寧陵有治迹召為省掾因使宋至揚州應對<pc n="lb"/>
華敏宋人重之回為太學助教充樞宻院經歴官俄遷<pc n="lb"/>
右司都事稍見信用天興改元從持嘉喀齊喀<hi>案舊作赤盞合喜今</hi>
                    <pc n="lb"/>
<hi>改</hi>提兵出援武仙鄭州西遇北兵大戰歿于陣<hi>案金史完顔思</hi>
                    <pc n="lb"/>
<hi>烈傳思烈行省鄧州以渥為左右司員外郎從行故思烈自鄧入援渥在軍中諫勿躁進㡬為思烈所殺後戰</hi>
                    <pc n="lb"/>
<hi>歿思烈之陣然則渥所從者思烈非持嘉哈希與此志異</hi>性明俊不羈博學無所不<pc n="lb"/>
                    <pb n="9b"/>
通長于談論使人聴之忘倦工尺牘字畫遒美有晉人<pc n="lb"/>
風作詩多有佳句其過潁亭云九山西絡煙霞去一水<pc n="lb"/>
南吞澗壑流賓主唱酬空翠琰干戈横絶自滄洲又贈<pc n="lb"/>
李道人云簿領沈迷嫌我俗雲山放浪覺君賢又潁川<pc n="lb"/>
西湖云破除北客三年恨慚愧西湖五月春又過龍門<pc n="lb"/>
云詩成一大笑浩浩洪波東<pc n="lb"/>
李汾字長源先名讓字敬之太原人少游秦中喜讀史<pc n="lb"/>
書覽古今成敗治亂慨然有功名心工于詩専學唐人<pc n="lb"/>
                    <pb n="10a"/>
其妙處不減太白崔顥為人尚氣跌蕩不羈頗褊躁觸<pc n="lb"/>
之輒怒以是多為人所惡嘗以書謁行臺胥相國鼎胥<pc n="lb"/>
未之禮也長源後投以書盡發胥過惡胥大怒然以其<pc n="lb"/>
士人容之元光間游梁舉進士不中能詩聲一日動京<pc n="lb"/>
師諸公辟為史院書寫時趙閑閑為翰林雷希顔李欽<pc n="lb"/>
叔皆在院長源不下之諸公怒將逐去亦不屑後以病<pc n="lb"/>
目免歸後入南京上書言時事不報出客唐鄧㑹北兵<pc n="lb"/>
入境恒山公武仙署為掌書記在軍中金國亡長源勸<pc n="lb"/>
                    <pb n="10b"/>
仙歸宋未㡬為仙麾下所殺<hi>案金史本傳仙與㕘知政事完顔思烈相異同頗謀</hi>
                    <pc n="lb"/>
<hi>自安懼汾言論欲除之汾覺遁泌陽仙令總帥王徳追獲之鎖養馬平絶食而死又末帝本紀天興元年六月</hi>
                    <pc n="lb"/>
<hi>丁丑恒山公武仙殺士人李汾中州集傳恒山懼長源言論欲除之遁之泌陽竟為所害則殺李汾者武仙而</hi>
                    <pc n="lb"/>
<hi>此志𨼆其名于麾下與金史及中州集傳互異</hi>年未四十<hi>案金史本傳與此志同而中州集載李汾</hi>
                    <pc n="lb"/>
<hi>感寓述史雜詩五十首引曰正大庚寅予行年三十有八攷之此志汾卒于金亡之後金以天興三年亡正大</hi>
                    <pc n="lb"/>
<hi>庚寅下距天興三年凡五年則汾卒之年當四十有三四矣此志與本傳均云年未四十疑誤</hi>哀哉平<pc n="lb"/>
生詩甚多不自收集故往往散落其再過長安有云三<pc n="lb"/>
輔樓臺失歸燕上林花木怨啼鵑空餘一掬傷時淚暗<pc n="lb"/>
                    <pb n="11a"/>
墮昭陵石馬前又下第絶句云學劔攻書事两違回頭<pc n="lb"/>
三十四年非東風萬里衡門下依舊中原一布衣望少<pc n="lb"/>
室云圭影静涵秋氣老劔鋒横倚斗杓寒夏夜云鴉銜<pc n="lb"/>
暝色投林急螢曳餘光入草深鸛雀樓云白鳥去邊紅<pc n="lb"/>
樹小斷雲横處碧山多樂府歌行尤雄峭可喜<pc n="lb"/>
李夷字子遷後名倵字季武陳郡人出于兵家能刻苦<pc n="lb"/>
為學喜讀史書究古今成敗治亂尤喜武事習兵法擊<pc n="lb"/>
劒馳射有志于功名累舉詞賦不中改試經義復不售<pc n="lb"/>
                    <pb n="11b"/>
後將棄二科以武舉進身無何陳䧟死年四十二子遷<pc n="lb"/>
為人介特自守不羣然尚氣使酒剛甚平居循謹惟恐<pc n="lb"/>
傷人既醉雖王公大人嫚罵不恤為文尚竒澀喜唐人<pc n="lb"/>
作詩尤勁壯多竒語然不為鄉里所知貞祐末先子為<pc n="lb"/>
陳幕一見喜之為延譽諸公間後為麻知㡬雷希顔所<pc n="lb"/>
重東方後進皆推以為魁若侯季書伯威王飛伯杜仲<pc n="lb"/>
梁曹通甫輩皆以兄事與余最深子遷既死余嘗為哀<pc n="lb"/>
詞道其為人之詳平生詩不甚多不如意輒毁去嘗賦<pc n="lb"/>
                    <pb n="12a"/>
古鏡諸公稱之其詩曰盤盤古皇州夢斷繁華缺一鞭<pc n="lb"/>
春事忙耕山隴頭月土蝕背花暗蹄涔駭龍蹲鬚髯殆<pc n="lb"/>
欲張不敢著手捫星環紫極位劒外十三字細看清用<pc n="lb"/>
文<hi>其篆文云為清日用</hi>溟漠君墓誌夀堂鏁菱花引得阿紫家榛<pc n="lb"/>
煙夕霏時㡬照拂雙鴉神物汚雖久一日落吾手夀光<pc n="lb"/>
閲人多常有此客不呵呵吾戲云雅志踵先民鏡裏春<pc n="lb"/>
風面泉下今日塵九原不可作哲弟師有若摩挲一面<pc n="lb"/>
銅便有親炙樂又弔張伯玉云匣内青蛇亦悲吼意慿<pc n="lb"/>
                    <pb n="12b"/>
誰識抉雲材又贈赤腿王云石鼎夜聮詩句健布囊春<pc n="lb"/>
醉酒錢麄<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="13a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷二<pc n="lb"/>
<pb n="13b"/>
                </p>
<p>
</p>
  </div>
<div>
<head>歸潛志卷三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
侯策字季書先字君澤中山人少不喜學鬭雞走狗雄<pc n="lb"/>
鄉里南渡後慨然有為學心與一時名士游盡絶少年<pc n="lb"/>
事喜作詩刻苦自學自漢魏六朝唐宋人諸集無不研<pc n="lb"/>
究初為李子遷所知薦于余先子亦喜之王飛伯負其<pc n="lb"/>
材素少許可一見季書詩即加敬為人任俠尚氣然修<pc n="lb"/>
                    <pb n="1a"/>
謹無過失與余交最深久之居南頓家甚貧遇朋友傾<pc n="lb"/>
所有共樂天興改元陳亂失妻獨走大梁詣余㑹疾作<pc n="lb"/>
數月死諸朋友為買棺𦵏西城余為誌其墓刻石平生<pc n="lb"/>
詩甚多同王飛伯唱和南頓同余唱和梁園又喜效西<pc n="lb"/>
崑體甚有得其弔一貴人云歌翻薤露芻靈逺門掩秋<pc n="lb"/>
風甲第深又云峯前雨送閨中夢<hi>峯一作蓬</hi>樓上雲凝扇底<pc n="lb"/>
歌又明月花樓閒玉鳳秋風桂漏戞銅龍又九疑湘瑟<pc n="lb"/>
悲龍竹子夜秦簫隔鳳樓又幽鳥㺯音花覆地斷虹沈<pc n="lb"/>
                    <pb n="1b"/>
影水明河又詠雨云勢侵書帙湘芸潤聲入簾旌蠟炬<pc n="lb"/>
清又和飛伯云世事催人南去早夢魂失路北歸遲置<pc n="lb"/>
之唐人集中誰復疑其非也<pc n="lb"/>
雷琯字伯威坊州人父秀實亦名進士伯威博學能文<pc n="lb"/>
作詩典雅多有佳句時輩稱之初余過陽夏聞其名及<pc n="lb"/>
一見傾倒歡甚後伯威赴𦵏余先子淮陽為誄文雅澹<pc n="lb"/>
可喜余以示雷翰林竒之已而以家貧母老為國史院<pc n="lb"/>
書寫秩滿為八作使亂後南奔道為兵士所殺年未四<pc n="lb"/>
                    <pb n="2a"/>
十哀哉伯威為人議論刻深然于文字甚工細每酒酣<pc n="lb"/>
談説今古莫能窮又欲取竒異功名自喜亦不羈之士<pc n="lb"/>
也其詩多散落有游龍徳宫云千年金谷銅駝怨萬里<pc n="lb"/>
蜀天杜宇啼又明日清風一壺酒與君同酹信陵墳<pc n="lb"/>
王鬱字飛伯竒士也少余一嵗與余交最深儀狀魁竒<pc n="lb"/>
目光如鶻歩武翩然相者云病鶴狀貌也少居鈞臺閉<pc n="lb"/>
門讀書不接人事數載為文閎肆竒古動輒數千百言<pc n="lb"/>
法栁栁州歌詩飄逸有太白氣象初為御史程公震所<pc n="lb"/>
                    <pb n="2b"/>
知繼為李翰林欽叔麻徵君知㡬史盧氏學優嘉賞且<pc n="lb"/>
共為延譽藉藉正大初余先子令葉飛伯持諸公書來<pc n="lb"/>
投先子異其文置門下遂與余定交每觴酒讌遊無不<pc n="lb"/>
在已而入南京見趙雷諸公皆稱之不已布衣少年名<pc n="lb"/>
動京師後因下第西遊洛中余居淮陽凡三過留輒數<pc n="lb"/>
月唱酬談論相髙每相别輒以所著相寄且相商訂為<pc n="lb"/>
益正大末南京被圍復相守圍城中天興改元秋飛伯<pc n="lb"/>
忽過余别曰吾跧伏陷穽不自得今將突圍逺舉然生<pc n="lb"/>
                    <pb n="3a"/>
死未可知因出其所作王子小傳屬余曰兹不朽之託<pc n="lb"/>
也余不能止之而去三年不知存亡丙申嵗南遊遇交<pc n="lb"/>
遊輩説飛伯初為東諸侯兵士所得其將厚遇之飛伯<pc n="lb"/>
徑行不設機久之為其下所忌見殺臨終懐中出書曰<pc n="lb"/>
是吾平生著述可傳付中州士大夫王飛伯死矣計其<pc n="lb"/>
時年甫三十餘哭諸鎮陽葢飛伯為人雖聰頴絶人然<pc n="lb"/>
渉世日淺頗驁岸不通轍此所以不免予嘗見其舉止<pc n="lb"/>
言談無顧忌旁為<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然而飛伯益自信莫能戒以是常<pc n="lb"/>
                    <pb n="3b"/>
得謗議為俗人所憎迄今談其名不悦者多矣嗟乎以<pc n="lb"/>
斯人之才氣稍有鍛鍊其文章所至豈易量哉今而中<pc n="lb"/>
道摧折不迄于大成可以為斯文嘆其詩文往來與余<pc n="lb"/>
最多有淮陽唱和南頓聫句古賦銘贊書序數十首遭<pc n="lb"/>
亂皆在余槖中今仍略載其小傳云先生名青雄一名<pc n="lb"/>
鬱大興府人也十五代祖珪相唐太宗官侍中永寧郡<pc n="lb"/>
公曽祖衍金紫光禄大夫定海軍節度使兼萊州管内<pc n="lb"/>
觀察使祖彦信邠州宜禄尉父欽山東路轉運司鹽鐵<pc n="lb"/>
                    <pb n="4a"/>
判官先生始生之月夢神人自天而下開所負紫絲囊<pc n="lb"/>
賜一大鵰且云吾後必來取其鵰在地振羽一鳴驚而<pc n="lb"/>
寤訪諸卜者繇曰凜凛霜鶚賜上穹既文于外又剛中<pc n="lb"/>
法生貴子其應在公他日必作青雲之雄先生既生因<pc n="lb"/>
採其語為名字年十八父歿家素富貲累千金遭亂蕩<pc n="lb"/>
散無㡬先生殊不以為意發憤讀書是時學者惟事科<pc n="lb"/>
舉時文先生為文一掃積弊専法古人最早為麻徵君<pc n="lb"/>
九疇所賞其潛心述作未嘗輕求人知李欽叔過鈞臺<pc n="lb"/>
                    <pb n="4b"/>
得其所著傷魯麟導懐等賦并楊孝童碑王夢祥哀辭<pc n="lb"/>
大驚謄書徧薦于諸公先生之名始滿天下自此去鈞<pc n="lb"/>
臺放游四方又移𨼆陘山覃思古學正大五年先生年<pc n="lb"/>
二十五矣來游京師諸公倒屣争識其面宰相聞其名<pc n="lb"/>
取所作文章將薦之事中格樗軒<hi>皇叔密公璹</hi>閑閑朝廷二<pc n="lb"/>
大老皆致禮于先生交館之明年以两科舉進士不中<pc n="lb"/>
西遊洛陽放懐詩酒盡山水之歡先生平日好議論尚<pc n="lb"/>
氣自以為儒中俠所向敢為不以毁譽易心又自能斷<pc n="lb"/>
                    <pb n="5a"/>
大事其論學孔氏能兼佛老佛老為世害然有從事于<pc n="lb"/>
孔氏之心學者徒能言而不能行縱欲行之又皆執于<pc n="lb"/>
一隅不能周徧故嘗欲著書推明孔氏之心學又别言<pc n="lb"/>
之行之二者之不同以去學者之弊其論經學以為宋<pc n="lb"/>
儒見解最髙雖皆笑東漢之傳注今人惟蹈襲前人不<pc n="lb"/>
敢誰何使天然之智識不具而經世實用不宏視東漢<pc n="lb"/>
傳注尤為甚亦欲著書専與宋儒商訂其論為文以為<pc n="lb"/>
近代文章為習俗所蠧不能遽洗其陋非有絶世之人<pc n="lb"/>
                    <pb n="5b"/>
奮然以古作者自任不能唱起斯文故嘗欲為文取韓<pc n="lb"/>
栁之辭程張之理合而為一方盡天下之妙其論詩以<pc n="lb"/>
為世人皆知作詩而未嘗有知學詩者故其詩皆不足<pc n="lb"/>
觀詩學當自三百篇始其次離騷漢魏六朝唐人近皆<pc n="lb"/>
置之不論葢以尖慢浮雜無復古體故先王之詩必求<pc n="lb"/>
盡古人之所長削去後人之所短其論詩之詳皆成書<pc n="lb"/>
其論出處以為仕宦本求得志行其所知以濟斯民其<pc n="lb"/>
或進而不能行不若居髙養豪行樂自適不為世網所<pc n="lb"/>
                    <pb n="6a"/>
羈頗以李白為則先生受知最深者曰樗軒公完顔璹<pc n="lb"/>
閑閑公趙秉文余先子雷淵李獻能王若虚麻九疇史<pc n="lb"/>
學優程震宋九嘉其從游最久者曰李汾楊𢎞道元好<pc n="lb"/>
問魏璠張邦直杜仁傑曹君一雷琯冀禹錫張介王説<pc n="lb"/>
王采苓趙著張甫王鑄劉輯李仝劉源楊煥胡權圖克<pc n="lb"/>
坦公履<hi>案圖克坦舊作徒單今改</hi>吕鯤史環李倵侯策張傑劉郁左<pc n="lb"/>
坦牛汝霖珠格邃烏凌阿爽<hi>案珠格舊作术虎烏凌阿舊作烏林荅今改</hi>僧<pc n="lb"/>
性英諸公隨得書無次第至于心交者惟李冶劉祁二<pc n="lb"/>
                    <pb n="6b"/>
人而已八年先生復至京師十二月遇兵難京城被圍<pc n="lb"/>
先生上書言事不報明年四月圍稍解五月先生挺身<pc n="lb"/>
獨出逺𨼆名山不知所終<pc n="lb"/>
劉昻霄字景賢陵川人博學能文從屏山游與雷希顔<pc n="lb"/>
辛敬之元裕之善嘗由任子入官已而𨼆居洛西山水<pc n="lb"/>
間踰四十病卒<hi>案元好問劉景元墓銘曰以元光元年六月十三日春秋三十有八終與此志</hi>
                    <pc n="lb"/>
<hi>年踰四十有異而中州集傳又云卒年三十七則與其所作墓銘又自不同</hi>其詩有云嵗月<pc n="lb"/>
消磨詩硯裏河山浮動酒盃中迢迢萬里乾坤眼凜凜<pc n="lb"/>
                    <pb n="7a"/>
千年草木風元裕之嘗稱之余恨未之識也<pc n="lb"/>
珠格䆳字士𤣥先名玹字温伯女直納琳明安也<hi>案納琳明</hi>
                    <pc n="lb"/>
<hi>安舊作納隣猛安今改</hi>雖貴家刻苦為詩如寒士喜與士大夫游<pc n="lb"/>
初受學于辛敬之習左氏春秋後與侯季書交築室商<pc n="lb"/>
水大野中惡衣糲食以吟咏為事詩益工時余在淮陽<pc n="lb"/>
屢相從講學迨北兵入河南被命提兵戍亳州已而亳<pc n="lb"/>
亂見殺年未四十也少年詩云山連嵩少雲煙晩地接<pc n="lb"/>
崤函草樹秋其寄余云西湖風景昔同遊醉上蘭舟泛<pc n="lb"/>
                    <pb n="7b"/>
碧流楊栁風生潮水濶芙蕖烟盡野塘幽<hi>幽一作秋</hi>花邊落<pc n="lb"/>
日明金勒雲裏清歌繞畫樓今夜相思滿城月梁臺楚<pc n="lb"/>
水两悠悠又睢陽道中云又渡溵江二月時睢陽東下<pc n="lb"/>
思依依丘園寂寞生春草城闕荒凉對落暉去國十年<pc n="lb"/>
初避亂投荒萬里正思歸臨岐郤羡春來鴈亂逐東風<pc n="lb"/>
向北飛又書懐云闗中客子去遲遲飄泊炎荒两鬢絲<pc n="lb"/>
三楚樓臺淹此日五陵鞍馬想當時春風草長淮陽路<pc n="lb"/>
落日雲埋漢帝祠回首故鄉何處是北山天際緑參差<pc n="lb"/>
                    <pb n="8a"/>
甚有唐人風致<pc n="lb"/>
烏凌阿爽字肅孺女直世襲穆昆也<hi>案穆昆舊作謀克今改</hi>風神<pc n="lb"/>
瀟灑美少年性聰穎作竒語喜從名士游居淮陽日詣<pc n="lb"/>
余家夜歸其室抄寫諷誦終夕雖世族家甚貧為後母<pc n="lb"/>
所制踰冠未娶惡衣糲食恬如遇交遊杯酒豪縱可喜<pc n="lb"/>
余謂使其志不輟年稍長則當魁其輩流壬辰陳䧟赴<pc n="lb"/>
水死年未三十初賦鄴研詩有云上有丹錫花秋河碎<pc n="lb"/>
星斗磨研清且厲玉瑟鳴風牖又賦古尺云<hi>一云賦古子</hi>背<pc n="lb"/>
                    <pb n="8b"/>
逐一道十三虹赤鬣金麟何夭嬌飜思昨夜雷霆怒只<pc n="lb"/>
恐乗雲上天去又七夕曲云天上别離淚更多滿空飛<pc n="lb"/>
下清秋雨其才清麗俊拔似李賀惜乎不見其大成也<pc n="lb"/>
劉琢伯成中山人刻苦為學事母教弟以孝友聞朋友<pc n="lb"/>
居鄧州人甚重之正大初舉進士南京余始與相識俄<pc n="lb"/>
下第歸久之河南亂聞在武仙軍中仙使使宋回為所<pc n="lb"/>
殺哀哉作詩甚工有云吳蠶絲就方成繭楚栁絲飛又<pc n="lb"/>
作萍非淺淺者所能道也其過葉哭余先子詩亦佳<pc n="lb"/>
                    <pb n="9a"/>
史懐字季山陳郡人少游宕不羈然有才思年既壯乃<pc n="lb"/>
折節為學與名士李子遷侯季書王飛伯游作詩甚有<pc n="lb"/>
功冬日即事云簷雪日髙晴滴雨爐煙風定暖生雲亦<pc n="lb"/>
可喜也又作古劍詩極工陳陷死<pc n="lb"/>
劉昉字仲宣中山人讀書有才學作詩甚有可稱嘗作<pc n="lb"/>
睢陽八詠工甚居西華之小姚鎮時來游陳余識之遭<pc n="lb"/>
亂歿<pc n="lb"/>
髙永字信卿漁陽人倜儻尚氣輕財好交游頗讀書喜<pc n="lb"/>
                    <pb n="9b"/>
談兵文辭豪放長于論事嘗從屏山游與李長源元裕<pc n="lb"/>
之杜仲梁李稚川相善累舉不第家甚貧正大末余居<pc n="lb"/>
淮陽信卿持諸公書來謁因為定交留月餘西去未㡬<pc n="lb"/>
同在南京被圍嘗上書言事不報以病死自號應庵<pc n="lb"/>
胡權字直卿衛州人南渡有詩聲累舉不第貧甚性狂<pc n="lb"/>
狹不能容尋常人年過四十方娶嘗投余先子淮陽又<pc n="lb"/>
與余同試于京遭亂北歸以病卒<pc n="lb"/>
田永錫義州人叔思敬耀卿名進士永錫少有詩聲其<pc n="lb"/>
                    <pb n="10a"/>
過東坡墳詩云富貴一場春夜夢文章萬斛冷雲泉英<pc n="lb"/>
魂返卻眉山秀依舊春風草木天為人傳誦興定末同<pc n="lb"/>
余試南京擢第遭亂南奔在江淮間病卒<pc n="lb"/>
李澥字公渡相州人王黄華門生也自號六峯居士工<pc n="lb"/>
詩及字畫皆得法與黄華趙閑閑諸公游連蹇科場竟<pc n="lb"/>
不第至六十餘病歿時人言公渡賦不如詩詩不如字<pc n="lb"/>
字不如畫科舉賦最緊然文至最緊下也興定末與余<pc n="lb"/>
同試開封中選公渡甚喜有詩示余先子後云姓名偶<pc n="lb"/>
                    <pb n="10b"/>
脱孫山外文字幸為坡老知誰念三生李方叔欲將殘<pc n="lb"/>
喘寄鑪錘先子和答云瓶有儲糧髩有絲蹉跎歳晩坐<pc n="lb"/>
書癡輞川畫𨼆王摩詰錦里詩窮杜拾遺應舉尚陪新<pc n="lb"/>
進士主文多是舊相知春闈看決魚龍陣未必尖錐勝<pc n="lb"/>
鈍錐士林相傳以為笑談<pc n="lb"/>
劉勲字少宣雲中人初名訥字辯老與其兄漢老俱工<pc n="lb"/>
詩㓜隨官居濟南二十餘載後南渡居陳數與余先子<pc n="lb"/>
唱酬為人俊爽滑稽每尊俎間一談一笑可喜科舉連<pc n="lb"/>
                    <pb n="11a"/>
蹇竟不第年五十餘陳䧟死平生詩甚多大概尖新長<pc n="lb"/>
于對屬其佳句有云午風襟袖如秋早甲夜闌干得月<pc n="lb"/>
多又濟南泛舟云人行著色屏風裏舟在迴紋錦字中<pc n="lb"/>
又上先人云南山有後傳能賦北闕無人繼敢言送余<pc n="lb"/>
赴試云文章四海名父子孝友一門佳弟兄又贈王清<pc n="lb"/>
卿云長拖酒債杜工部新有詩聲侯校書贈馬元章云<pc n="lb"/>
曽著麻鞋見天子敢將道服襯朝衣又車轂春雷震屋<pc n="lb"/>
山馬蹄亂雹響柴闗何時得個茅庵子不在車塵馬足<pc n="lb"/>
                    <pb n="11b"/>
間又畫馬末云神物世間尋不見五陵春草色萋萋仲<pc n="lb"/>
兄譙字庭老亦好古作詩不凡<pc n="lb"/>
甯知微字明甫宿州人博學無所不知尤長于史事劇<pc n="lb"/>
談古今治亂或諸家文章厯厯不可窮援筆為詩文亦<pc n="lb"/>
敏贍可喜舉經義連不中遷居淮陽與余遊二載家積<pc n="lb"/>
書萬巻載以行麻知㡬及余先子皆重之後還鄉遭亂<pc n="lb"/>
不知所在或云渡淮在南中余嘗有西游詩四十餘篇<pc n="lb"/>
明甫取而觀一夕盡和其韻以見示其間佳句甚多<pc n="lb"/>
                    <pb n="12a"/>
崔遵字懐祖燕人父建昌字萬卿名進士懐祖少有詞<pc n="lb"/>
賦聲所交皆名士累舉不第南渡輟科舉不為居嵩山<pc n="lb"/>
下以讀書作詩為事正大末北兵入河南懐祖為兵所<pc n="lb"/>
得脅令往招洛陽見殺嘗有詩云青山似有十年舊小<pc n="lb"/>
雪又為三日留元裕之稱之<pc n="lb"/>
曹恒字君章應州人髙丞相汝礪之壻也少讀書不喜<pc n="lb"/>
為科舉計惟孤介不肯事富貴人南渡居大梁葺軒種<pc n="lb"/>
竹號友直余先子為作記賦之又好收古人書畫器物<pc n="lb"/>
                    <pb n="12b"/>
藹然有士君子風遭亂病歿有子之謙擢第<pc n="lb"/>
王賓字徳卿亳州人擢第為虹令有聲入為省掾坐事<pc n="lb"/>
罷遭亂還鄉㑹兵變賓起率衆據城復屬金朝已而見<pc n="lb"/>
殺<hi>案中州集傳云亳州為單父軍楊春所據春以事出賓與故譙縣尉王進反正朝廷授進集慶軍節度使</hi>
                    <pc n="lb"/>
<hi>賓同知軍事後又為行部尚書金史本傳載賓罷歸鄉里後亳州軍變賓約城中軍民復其州哀宗嘉之授賓</hi>
                    <pc n="lb"/>
<hi>同知節度使哀宗遷蔡賓奉迎于州北之髙安擢為刑部尚書及鎮防軍崔復哥王六千之徒擐甲譁譟拽賓</hi>
                    <pc n="lb"/>
<hi>往市中害之竝視此志所叙較詳而此志既叙其復城仍似以省掾終殆由傳聞未備也</hi>為人恢諧<pc n="lb"/>
輕脱嗜酒無威儀詩頗工有上先子云致君有道莫如<pc n="lb"/>
                    <pb n="13a"/>
律敢諫不行猶得名<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷三<pc n="lb"/>
<pb n="13b"/>
                </p>
<p>
</p>
  </div>
<div>
<head>歸潛志卷四</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷四<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
王元朗字子元𢎞州人余髙祖南山翁壻也家世貴顯<pc n="lb"/>
才髙以詩酒自豪擢第得官輒歸不樂仕宦與余曽祖<pc n="lb"/>
西岩子多唱酬其明妃詩云環珮魂歸青冡月琵琶聲<pc n="lb"/>
斷黒江秩漢家多少邊征將泉下相逢也自羞甚為人<pc n="lb"/>
所傳<pc n="lb"/>
                    <pb n="1a"/>
劉仲尹字致君號龍山遼陽人李欽祖外祖也少擢第<pc n="lb"/>
終管義軍節度副使<hi>案中州集傳以潞州節度副使召為都水監丞卒與此志所云終節</hi>
                    <pc n="lb"/>
<hi>度副使異</hi>能詩學江西諸公其墨梅詩云髙髻長眉滿漢宫<pc n="lb"/>
君王圖玉按春風龍沙萬里王家女不著黄金買畫工<pc n="lb"/>
為人所傳又有梅影詩云五换嚴更三唱雞小樓天淡<pc n="lb"/>
月平西風簾不著闌干角瞥見傷春背面啼<pc n="lb"/>
陳君可永寧人有梅影詩云隔牕疑是李夫人江月多<pc n="lb"/>
情為返魂不似丹青舊顔色十分憔悴立黄昬<pc n="lb"/>
                    <pb n="1b"/>
王特起字正之代州崞縣人少工詞賦有聲年四十餘<pc n="lb"/>
方擢第作詩極髙嘗有龍徳聫句為時所稱又題楊叔<pc n="lb"/>
玉所藏雙峯競秀圖云龍頭矗雙角駞背堆寒峯諸公<pc n="lb"/>
嘉其破的晩年取一側室留别一樂章喜遷鶯至今傳<pc n="lb"/>
之東樓歡宴寄遺簪綺席題詩羅扇月枕雙欹雲牕同<pc n="lb"/>
夢相伴小花深院舊歡頓成陳迹翻作一番新怨素秋<pc n="lb"/>
晩聴陽闗三疊一樽相餞留戀情繾綣紅淚洗妝雨濕<pc n="lb"/>
棃花面雁底闗河馬頭星月西去一程程逺但願此心<pc n="lb"/>
                    <pb n="2a"/>
如舊天也不違人願再相見老生涯分付藥爐經巻餘<pc n="lb"/>
詩惜不多見嘗為沁源令政頗嚴後為司竹監官疾卒<pc n="lb"/>
劉昻字次霄濟南人有才譽以先有劉昻字之昻故號<pc n="lb"/>
小劉之昻泰和南征作樂一闋為時所傳其詞曰蠆鋩<pc n="lb"/>
極螗臂展敢盟寒似洞庭彭蠡狂瀾天兵小試萬蹄一<pc n="lb"/>
飲楚江乾捷書飛上九重天春滿長安舜文明唐日月<pc n="lb"/>
周禮樂漢衣冠洗五川烟瘴江山全蜀下也劍闗何用<pc n="lb"/>
一泥丸有人傳信日邊來都䕶先還終鄒平令<pc n="lb"/>
                    <pb n="2b"/>
金國初有張六太尉者鎮西邊有一士人鄧千江者獻<pc n="lb"/>
一樂章望海潮云雲雷天塹金湯地陜名藩自古臯蘭<pc n="lb"/>
繡錯雲屯山形米聚喉襟百二河闗鏖戰血猶殷見陣<pc n="lb"/>
雲冷落時有鵰盤静塞樓頭曉月猶是玉弓彎看看定<pc n="lb"/>
逺西還有元戎閫令上將齋壇甌脱晝空兜鈴夕舉甘<pc n="lb"/>
泉夜報平安吹笛虎牙閒但宴陪珠履歌按雲鬟未討<pc n="lb"/>
先零醉魂長繞賀蘭山太尉贈以白金百星其人猶不<pc n="lb"/>
愜意而去詞至今傳之<pc n="lb"/>
                    <pb n="3a"/>
髙左司庭玊字獻臣遼東人少擢第入官有能聲吏事<pc n="lb"/>
明敏人莫能及尤俶儻重氣節敢為為左司郎中譽甚<pc n="lb"/>
重一時人士推仰焉貞祐初出為河南府治中主帥温<pc n="lb"/>
徳亨福興<hi>案徳亨舊作迪罕今改</hi>奸偽人也公臨事不少遜讓遂<pc n="lb"/>
交惡是時北兵圍燕都事已迫四方無勤王師公獨慨<pc n="lb"/>
然有赴援意屢以言激福興福興憚之因誣以有異志<pc n="lb"/>
輒收赴獄名士如龎才卿雷希顔辛敬之皆連繫拷掠<pc n="lb"/>
無實然公竟為福興所困死獄中餘會赦得釋公既卒<pc n="lb"/>
                    <pb n="3b"/>
朝命下除公河南路安撫副使代福興士夫痛憤後朝<pc n="lb"/>
廷知其寃謫福興逺郡昭雪之屏山于人材少許可至<pc n="lb"/>
論公獨以為真濟世材又言其學術端正可以為吾儒<pc n="lb"/>
砥柱時之不幸為奸人所害屏山以詩哭之甚哀雷希<pc n="lb"/>
顔又為文以祭述其事為時所稱屏山又將文其碑未<pc n="lb"/>
著死後其子屬之雷公雷公以其仇人猶在亦未著死<pc n="lb"/>
迄今事狀不詳惜哉公詩亦髙余家有數十篇遭亂失<pc n="lb"/>
去嘗記其中秋詩有云跳上玉龍背抱得銀蟾光亦竒<pc n="lb"/>
                    <pb n="4a"/>
語也<pc n="lb"/>
楊尚書雲翼字之美平定人先擢詞賦第又經義魁入<pc n="lb"/>
仕能官練逹吏事通材也南渡為翰林學士吏部尚書<pc n="lb"/>
御史中丞將大拜以風疾止再為學士卒<hi>案大金國志亦云終于翰</hi>
                    <pc n="lb"/>
<hi>林學士攷金史本傳正大三年二月復為禮部尚書兼侍讀三年卒金百官志翰林院侍讀學士從三品翰林</hi>
                    <pc n="lb"/>
<hi>學士正三品云兼侍讀則與兼翰林學士不同況以禮部尚書兼侍讀則禮部尚書乃其正秩又案元好問楊</hi>
                    <pc n="lb"/>
<hi>文獻神道碑亦稱二月復為禮部尚書兼侍讀明年復知益政院四年知禮部貢舉以攷試勞心遘疾明年八</hi>
                    <pc n="lb"/>
<hi>月之七日卒不云以翰林學士終其為翰林學士則在正大元年本傳與神道碑所謂復為禮部尚書者正由</hi>
                    <pc n="lb"/>
                    <pb n="4b"/>
<hi>翰林學士復任禮部耳與此志所云終于翰林學士異</hi>士論惜之公篤學于九流<pc n="lb"/>
無不通又善天文算學博洽人莫及嘗上疏諫宣宗南<pc n="lb"/>
征鞫獄以寛恕待士謙甚士無賢不肖稱焉晚年與趙<pc n="lb"/>
閑閑齊名為一時人物領袖且屢知貢舉多得人南渡<pc n="lb"/>
時詔皆公筆其應制白兎詩云光揺玉斗三千丈氣傲<pc n="lb"/>
金風五百霜又弔余先子有云清華方翰府憔悴忽佳<pc n="lb"/>
城其餘文字甚多家有集子恕<pc n="lb"/>
龐户部鑄字才卿遼東人少擢第仕有能名南渡為翰<pc n="lb"/>
                    <pb n="5a"/>
林待制遷户部侍郎坐游貴戚家出倅東平擢京兆路<pc n="lb"/>
轉運使卒博學能文工詩書藹然為一時名士其題楊<pc n="lb"/>
秘監雪谷曉裝圖云溪流咽咽山昬昬前山後山同一<pc n="lb"/>
雲天公談𤣥玉屑噴散為花雨白紛紛詩翁痩馬之何<pc n="lb"/>
許忍凍吟詩太清苦老奴寒縮私自語作奴莫作詩奴<pc n="lb"/>
苦木僵石橋鳥不飛山路益深詩益竒老奴忍哭憐公<pc n="lb"/>
癡不知詩好將何為楊侯胸中富丘壑醉裏筆端驅雪<pc n="lb"/>
落如何不把此詩翁畫向草堂深處著<pc n="lb"/>
                    <pb n="5b"/>
張運使彀字伯英許州人少擢第以謹愿純厚著名嘗<pc n="lb"/>
為監察御史言奸臣赫舍哩執中事<hi>案赫舍哩舊作紇石烈今改</hi>士<pc n="lb"/>
論壯之後以母喪歸居許之西城有園圃號小斜川花<pc n="lb"/>
木泉石𨼆然一佳處公日在其間行吟坐嘯客至一觴<pc n="lb"/>
一詠盡歡襟韻翛然君子儒也尋判隰州刺史召為户<pc n="lb"/>
部郎中<hi>案金史本傳召為刑部郎中與此異</hi>同知河南府遷平陽路轉運<pc n="lb"/>
使卒公莅官以廉俸禄未嘗妄糜布衣蔬食泊如也性<pc n="lb"/>
友愛弟瑴才髙相與甚歡所蓄稱其所用獨好收古人<pc n="lb"/>
                    <pb n="6a"/>
器物所在購求以是叢子蒙古鏡尤多其様製不可徧<pc n="lb"/>
識字畫勁古有顔平原風詩學黄魯直格嘗贈余先子<pc n="lb"/>
詩云丘垤孰與南山尊公卿皆出山翁門遺文人共師<pc n="lb"/>
夫子隂徳天教有是孫問禮庭中新有桂忘憂堂下舊<pc n="lb"/>
多萱人間樂事君兼有歌我新詩侑夀樽此斜川時事<pc n="lb"/>
也赴隰州被召時又寄詩有句云溪口急流裁燕尾山<pc n="lb"/>
腰世路轉羊腸到郡莅官才九日過家上冢正重陽<pc n="lb"/>
陳司諫規字正叔絳州人弱冠擢第南渡為監察御史<pc n="lb"/>
                    <pb n="6b"/>
上宣宗十事直言當時得失忤㫖出為徐州帥府經厯<pc n="lb"/>
官正大初收用舊人召為右司諫數上書論事改刑部<pc n="lb"/>
郎中以事罷再為𥙷闕<hi>案金史本傳正大元年召為右司諫數上章言事尋權吏部郎</hi>
                    <pc n="lb"/>
<hi>中未嘗任刑部郎中志云以事罷攷之本傳則亦以吏部銓選事為王京所訐罷後尋為補闕與此志以刑部</hi>
                    <pc n="lb"/>
<hi>郎中罷異</hi>復拜司諫言事不少衰朝望甚重凡宫中舉事上<pc n="lb"/>
曰恐陳規有言近臣竊議惟畏陳正叔挺然一時直士<pc n="lb"/>
也後出為中京副留守<hi>案元鮮于樞困學齋雜錄謂規終于右司諫與此志異</hi>未<pc n="lb"/>
赴卒于圍城士論惜之公為人剛毅質實有古人風篤<pc n="lb"/>
                    <pb n="7a"/>
學至老不廢晩喜為詩與趙雷諸公唱酬其弔人詩有<pc n="lb"/>
云驄馬餘威行尚避仙鳧善政去猶思人以為破的初<pc n="lb"/>
先人見其所上十事嘆曰此宰相材也<hi>案金史本傳云渾源劉從益見</hi>
                    <pc n="lb"/>
<hi>其所上八事嘆曰宰相材也與此志作十事有異攷本傳自貞祐三年至正大五年數上章言事而條陳八事</hi>
                    <pc n="lb"/>
<hi>在貞祐四年七月一曰責大臣以身任安危二曰任臺諫以廣耳目三曰崇節儉以答天意四曰選守令以結</hi>
                    <pc n="lb"/>
<hi>民心五曰博謀羣臣以定大計六曰重官賞以勸有功七曰選將帥以明軍法八曰練士卒以振兵威反覆陽</hi>
                    <pc n="lb"/>
<hi>論㡬三千字詔付尚書省謂所言多不當尋出為徐州帥府經厯官叙載甚詳必無遺其二事者此志以八為</hi>
                    <pc n="lb"/>
<hi>十據下文言余復從之游自非傳聞未審當是傳寫偶訛</hi>惜乎朝廷不能用後同朝<pc n="lb"/>
                    <pb n="7b"/>
相見甚懽未㡬先人下世余復從之游每論及時事輒<pc n="lb"/>
憤惋葢傷其言之不行也死之日家無一金知友為𦵏<pc n="lb"/>
之<pc n="lb"/>
許司諫古字道真河間人父安仁字子静名士汾陽軍<pc n="lb"/>
節度使公少擢第南渡為侍御史時丞相珠赫髙琪擅<pc n="lb"/>
權變亂祖宗法度公上章劾之上知其忠常庇翼凡有<pc n="lb"/>
奏下尚書省輒去其姓名然竟為髙琪所中貶鳳翔幕<pc n="lb"/>
正大初召為補闕遷左司諫<hi>案金史本傳但云削官四階解職未嘗著貶鳳翔幕</hi>
                    <pc n="lb"/>
                    <pb n="8a"/>
<hi>官趙秉文滏水集為哀宗撰許道真致仕制有云朕初即大位稔聞直聲起之于田里退閒之間超之于侍從</hi>
                    <pc n="lb"/>
<hi>論思之地葢追述其削官之後復召為補闕也若削官之後曽貶鳯翔幕官哀宗召之為補闕則制内不當云</hi>
                    <pc n="lb"/>
<hi>起之于田里退閒矣然此志有初貶鳯翔幕先子送之以詩云云後為鳳翔録事先子又寄之以詩云云自非</hi>
                    <pc n="lb"/>
<hi>無據考古削官四階在興定三年下距哀宗初年凡七載其貶鳯翔幕後或乞休而歸哀宗初年乃召之于田</hi>
                    <pc n="lb"/>
<hi>里退閒如制所云乎</hi>言事稍不及昔時後致仕居嵩山下病卒平<pc n="lb"/>
生好為詩及書然不為士大夫所重公論但稱其直云<pc n="lb"/>
初貶鳳翔朝士畏髙琪故皆不敢與言余先子時為提<pc n="lb"/>
舉南京𣙜貨事獨以詩送之有云有晉必無楚两雄難<pc n="lb"/>
                    <pb n="8b"/>
並驅向來既發藥其可止半途又曰君年迫桑榆隻身<pc n="lb"/>
憂患餘雙親白楊拱同氣紫荆枯貧無孟光舂醉無驥<pc n="lb"/>
子扶惟有忠義名可與天壤俱葢欲堅其初志也聞者<pc n="lb"/>
竦然多傳之後由叔麟之為鳳翔録事先人又寄以詩<pc n="lb"/>
云寄語多言唐諫議生還記取李師中亦此意也<pc n="lb"/>
趙尚書思文字庭玉中山人與其弟庭秀庭直皆名進<pc n="lb"/>
士公少擢第為省掾從完顔福興守燕都福興死奔詣<pc n="lb"/>
南京行宫擢侍御史出為汝州防禦使<hi>案元好問禮部尚書趙公神道</hi>
                    <pc n="lb"/>
                    <pb n="9a"/>
<hi>碑思文以貞祐三年達汴梁特授太府丞興定二年陞同知西安軍節度使並行六部郎中事四年始内除右</hi>
                    <pc n="lb"/>
<hi>司諫兼侍御史是思文初達汴梁未嘗即為侍御史與此志所云奔詣南京行宫擢侍御史詳畧互異又神道</hi>
                    <pc n="lb"/>
<hi>碑貞祐五年由侍御史出知虢州軍事虢州刺史六年五月召為吏部郎中翰林院修撰元光改元陞同知南</hi>
                    <pc n="lb"/>
<hi>京路轉運使正大元年移同知中京留守事四年正月改同知開封府事五年始為汝州防禦使與此志擢侍</hi>
                    <pc n="lb"/>
<hi>御史出為汝州防禦使亦詳畧迥異</hi>遷集慶軍節度所在鎮静吏民賴之<pc n="lb"/>
公暇以詩酒為樂好吹笛多著樂章為人傳誦南渡後<pc n="lb"/>
士大夫有典郡之榮者不及也正大末召為禮部尚書<pc n="lb"/>
卒為侍御史時與余先子同臺為禮部時予始一識也<pc n="lb"/>
                    <pb n="9b"/>
為人寛厚有君子之風<pc n="lb"/>
蕭尚書貢字真卿京兆人少為名進士時號三蕭南渡<pc n="lb"/>
為户部尚書後致仕還鄉卒公博學嘗注史記又著蕭<pc n="lb"/>
氏公論數萬言評古人成敗得失甚有理<pc n="lb"/>
史翰林公奕字宏文<hi>案中州集傳公奕字季宏滏水集史少中碑亦稱公奕字曰季宏與</hi>
                    <pc n="lb"/>
<hi>此志異</hi>大名人工書有能名自號嵗寒堂主人正大初為<pc n="lb"/>
翰林修撰又充益政院官為上諫書後致仕居亳卒<hi>案中</hi>
                    <pc n="lb"/>
<hi>州集傳公奕以直學士致仕卒與此志為翰林修撰充益政院官致仕互異</hi>重厚人也<pc n="lb"/>
                    <pb n="10a"/>
崔翰林禧字伯善衛州人與屏山同年進士也長于史<pc n="lb"/>
學厯代典故無不通徹南渡為翰林待制與閑閑屏山<pc n="lb"/>
同在院後出刺永州病卒<pc n="lb"/>
王翰林良臣字大用潞州人長于律詩尖新工對屬南<pc n="lb"/>
渡在館後從李天英北征遇害其上伊喇總管<hi>案伊喇舊作移</hi>
                    <pc n="lb"/>
<hi>刺今改</hi>云筆底有神扶氣力人間無處著聲名又絶句云<pc n="lb"/>
流轉年光橋下水翻騰時態嶺頭雲溪翁道號竒聾子<pc n="lb"/>
除卻松風百不聞人多傳之<pc n="lb"/>
                    <pb n="10b"/>
舒穆嚕翰林世勣<hi>案舒穆嚕舊作石抺今改</hi>字晉卿契丹人少有詞<pc n="lb"/>
賦聲擢第讀書為文有體致南渡為左司郎中坐事免<pc n="lb"/>
久之為禮部侍郎司農太常卿翰林侍講學士<hi>案金史本傳曰</hi>
                    <pc n="lb"/>
<hi>久之起為禮部侍郎侍郎轉司農改太常卿正大中為禮部尚書兼翰林侍講學士元王鶚汝南遺事亦稱世</hi>
                    <pc n="lb"/>
<hi>勣以禮部尚書兼侍講學士中州集傳直云世勣終于禮部尚書不書侍講學士葢兼官可畧也此志不書禮</hi>
                    <pc n="lb"/>
<hi>部尚書僅書兼職與本傳及中州集傳互異</hi>從末帝東征至蔡州賊陷死有<pc n="lb"/>
子嵩字企隆<hi>案金史本傳及中州集傳鮮于樞困學齋雜録均云嵩字企隆與父同死蔡州之難</hi>
                    <pc n="lb"/>
<hi>此志但書其子嵩而不云同死蔡州之難與金史及中州集傳困學齋雜録互異</hi>
                    <pc n="lb"/>
                    <pb n="11a"/>
王左司□□字公玊臨潢人少擢第入仕以能稱大安<pc n="lb"/>
末為左司員外郎累遷青州防禦使與宰相穆延盡忠<pc n="lb"/>
不協<hi>案穆延舊作抺撚今改</hi>左遷刺州南渡以病免居蔡州卒雜<pc n="lb"/>
學喜易佛老莊書<pc n="lb"/>
吕陳州子羽字唐卿大興人少為名進士擢第南渡為<pc n="lb"/>
左司郎中坐事免官後同知開封府遷陳州防禦使時<pc n="lb"/>
軍旅數興户口逃竄公因以實聞于朝而小人李涣以<pc n="lb"/>
為不憂國失軍儲下吏當死公恥之縊于太康驛後朝<pc n="lb"/>
                    <pb n="11b"/>
廷知其無罪復其官公入仕以能稱讀書為文有士大<pc n="lb"/>
夫風致死非其罪天下傷之<pc n="lb"/>
李治中遹字平甫欒城人少擢第有能聲工詩善畫與<pc n="lb"/>
屏山諸公游自號寄庵老人藹然名士大夫也南渡授<pc n="lb"/>
東平府治中後致仕居鈞臺病卒有子冶屏山嘗贈詩<pc n="lb"/>
云寄庵丈人眼如月墨妙詩工兼畫絶儒術吏事更精<pc n="lb"/>
研只向宦途如許拙為監察御史言赫舍哩執中不法<pc n="lb"/>
事聞者竦然<pc n="lb"/>
                    <pb n="12a"/>
潘翰林希孟字仲明磁州人少擢第南渡為吏部主事<pc n="lb"/>
遷翰林修撰後病風疾卒為文條暢有法宣宗哀冊玉<pc n="lb"/>
冊皆其筆也<pc n="lb"/>
郭翰林伯英字伯誠上黨人第進士為南頓西平令有<pc n="lb"/>
治迹正大中由應奉遷修撰以風疾暴終為人質厚不<pc n="lb"/>
茍合喜讀書為文詞有香山賦諸公皆有詩<pc n="lb"/>
劉翰林祖謙字光甫解州人少擢第為吏有聲由寧陵<pc n="lb"/>
令丁父憂數年不調南渡召為大理司直拜監察御史<pc n="lb"/>
                    <pb n="12b"/>
出為河南府判官再召為翰林修撰<hi>案中州集傳祖謙由武勝軍節度副</hi>
                    <pc n="lb"/>
<hi>使召為翰林修撰與此志由府判官被召有異</hi>遭亂北遷為兵士所殺<hi>案中州集傳不</hi>
                    <pc n="lb"/>
<hi>云為兵士所殺與此志異</hi>公博學間通佛老百家書從趙閑閑李屏<pc n="lb"/>
山諸公游甚為所重談論亹亹不窮援筆為文竒士也<pc n="lb"/>
嘗請屏山誌其父墓屏山以事廢命予代焉銘辭屏山<pc n="lb"/>
筆也迨屏山歿公以文祭有曰鳳不足以言瑞龜不足<pc n="lb"/>
以效靈吾視之其猶龍也諸公稱之與余父子交嘗屬<pc n="lb"/>
余作蒲萄酒賦題其父所畫河山形勢詩亦一知己也<pc n="lb"/>
                    <pb n="13a"/>
馮吏部延登字子俊吉州人少擢第南渡為太常博士<pc n="lb"/>
累遷吏部郎中翰林待制奉使北朝踰年歸遷吏部侍<pc n="lb"/>
郎<hi>案金史本傳天興元年五月馮延登以奉使有勞授禮部侍郎大金國志亦云正大末北使二年乃還天</hi>
                    <pc n="lb"/>
<hi>興改元授禮部侍郎與此志所云歸遷吏部侍郎異</hi>遭亂不知所終公為人謹厚<pc n="lb"/>
吏事亦精篤學問長年猶不輟在公署日抄書為文苦<pc n="lb"/>
思尚竒澀詩亦新巧可稱與余先子交最善先子入翰<pc n="lb"/>
林公與趙閑閑所薦也平生著述甚多嘗以示余亂後<pc n="lb"/>
失散可惜<pc n="lb"/>
                    <pb n="13b"/>
時治中戩字天保後改字多福滄州人少為人奴後讀<pc n="lb"/>
書為學第進士其主良之南渡為監察御史厯清要致<pc n="lb"/>
仕卒為人純厚好學多讀易左氏春秋君子儒也自號<pc n="lb"/>
拙庵嘗屬余作記與余家三世交<pc n="lb"/>
王府判仲元字清卿東平人廣道先生之孫也工書法<pc n="lb"/>
趙黄山自號錦峯老人卒于京兆幕<pc n="lb"/>
張司直穀英字仲傑趙州人擢經義髙第從屏山諸公<pc n="lb"/>
游為文以多為勝嘗為南頓令從軍數年入為省掾大<pc n="lb"/>
                    <pb n="14a"/>
理司直卒自號無著道人屏山為作夢記予先子同年<pc n="lb"/>
進士也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志巻四<pc n="lb"/>
<pb n="14b"/>
                </p>
<p>
</p>
  </div>
<div>
<head>歸潛志巻五</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志巻五<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
王翰林彪字武叔大興人貞祐五年經義魁也為文頗<pc n="lb"/>
馳騁波瀾性疎放嗜酒不拘細事初對廷策宣宗喜其<pc n="lb"/>
文以為似古人特授太子副司經國史院編修官進司<pc n="lb"/>
經末帝在東宫頗見知後入翰林為應奉遷修撰出為<pc n="lb"/>
平涼府治中入為待制出刺州未赴南京被圍食乏服<pc n="lb"/>
                    <pb n="1a"/>
絶粒藥俄飲酒被藥死嘗賦吕唐卿海藏齋詩云虚白<pc n="lb"/>
雲中含法界軟紅塵底寄虚舟又只應烏帽紅塵底羞<pc n="lb"/>
見蒼烟白鷺洲亦可喜也<pc n="lb"/>
張翰林邦直字子忠河内人少工詞賦嘗魁進士平陽<pc n="lb"/>
南渡為國史院編修官遷應奉翰林文字在館五六年<pc n="lb"/>
從趙閑閑游性朴澹好學敬善謙甚士多愛之閑閑本<pc n="lb"/>
注太𤣥子忠嘗言親授于闗中𨼆士薛子明因相與講<pc n="lb"/>
辨甚久俄丁母憂出館居南京從學者甚衆束脩惟以<pc n="lb"/>
                    <pb n="1b"/>
市書惡衣糲食雖仕宦如貧士也同年如雷宋諸人皆<pc n="lb"/>
以聲名意氣相豪子忠獨恬退以學自樂正大初余先<pc n="lb"/>
子入翰林子忠從之游後先子下世有挽詩云桃李雙<pc n="lb"/>
鳧舄風霜一豸冠才華驚世易勲業到頭難白日空金<pc n="lb"/>
馬青天下玊棺傳家有賢子文武似歐韓甚為諸公所<pc n="lb"/>
稱先子歿與余善後南京被圍闕食余遇之富城西敝<pc n="lb"/>
衣藍縷可憐已而聞鬻卜天街值一回鶻問卜子忠以<pc n="lb"/>
文語應之為回鶻所毆北渡將還鄉道病死哀哉<pc n="lb"/>
                    <pb n="2a"/>
張翰林仲安字晉臣燕山人貞祐六年詞賦魁也為人<pc n="lb"/>
謙謹有禮法時輩稱焉為文亦平暢得體尤工詞賦自<pc n="lb"/>
居太學有聲入翰林為應奉秩未滿卒士論皆惜之<pc n="lb"/>
髙斯誠字法颺大興人至寧九年經義魁也讀書有學<pc n="lb"/>
問與王從之李之純游為詩文枯淡自得初調鳳翔府<pc n="lb"/>
錄事為行部檄監支納陳州倉因忤郡魁吏搆之下獄<pc n="lb"/>
㡬死已而赦免病終頗喜浮屠自號唯庵與余先子善<pc n="lb"/>
劉遇字鼎臣真定人興定五年詞賦魁也少與王從之<pc n="lb"/>
                    <pb n="2b"/>
周晦之游兼經義學有譽南渡為國史院書寫已而擢<pc n="lb"/>
第應奉翰林後出為鄜州帥府經厯官遇害<hi>案王若虚滹南集劉</hi>
                    <pc n="lb"/>
<hi>鼎臣墓銘曰時闗右擾擾鄜畤被兵帥臣赫舍哩承詔往援表君從事至則城䧟遂不知所終與此志所云遇</hi>
                    <pc n="lb"/>
<hi>害異</hi>嘗與余同文㑹且同試于廷讀書有文學<pc n="lb"/>
張翔字茂進太原人第進士為南京𣙜貨司勾當官遷<pc n="lb"/>
南京麫使出為太康令莅官清苦有治聲好書從士大<pc n="lb"/>
夫講學為文作詩有志于時名遭亂殍卒與余交最善<pc n="lb"/>
董治中文甫字國華潞州人第進士南渡嘗為大理司<pc n="lb"/>
                    <pb n="3a"/>
直後為河南府治中卒<hi>案中州集傳文甫後為昌武軍節度副使以公事至杞縣與此</hi>
                    <pc n="lb"/>
<hi>志所云後為河南府治中異</hi>自號無事老人為人淳謹篤實學道有<pc n="lb"/>
得其學參取佛老二家不喜髙逺竒異循循常道臨終<pc n="lb"/>
豫知死期齋浴而逝時人異之興定初余先子居䘮淮<pc n="lb"/>
陽公乗傳過焉談道竟夕予時為童子竊聴牕下葢其<pc n="lb"/>
于六經論孟諸書凡一章一句皆深思思而有得必以<pc n="lb"/>
力行為事不徒誦説而已既去先子大稱之後于郝文<pc n="lb"/>
國才處得所著一編皆論道之文迄今藏余家其子安<pc n="lb"/>
                    <pb n="3b"/>
仁傳其學亦謹厚人也<pc n="lb"/>
申編修萬全字百勝髙平人與其兄無移百福俱擢第<pc n="lb"/>
百福為人沉重不妄交好經學勤勤君子儒也嘗為鄭<pc n="lb"/>
縣令愛民慎獄不為赫譽邑民便之後召入史館俄攝<pc n="lb"/>
監察御史應奉翰林居京師朝歸閉門講誦不出覩時<pc n="lb"/>
事不愜意屢欲以母老歸未果也正大末為南征行臺<pc n="lb"/>
辟掌書檄至淮上大雨宵行溺水死士論惜之趙閑閑<pc n="lb"/>
為文以祭哀甚初百勝在太學與雷丈希顔及余先君<pc n="lb"/>
                    <pb n="4a"/>
同舍相善先君嘗稱其為人後公入朝先君已下世余<pc n="lb"/>
因得從游為文亦典雅有體<pc n="lb"/>
許國字至忠懐州人少擢第有能名性閒淡不鋭仕進<pc n="lb"/>
居盧氏西山下不赴調數年後召為南京豐衍庫使傾<pc n="lb"/>
家貲市書後告歸趙閑閑諸公多重之余嘗至其家敝<pc n="lb"/>
衣糲食環堵蕭然葢清苦之士也未亂病卒<pc n="lb"/>
王貢字安之北京人參知政事之翰從子也擢第以修<pc n="lb"/>
潔稱南渡得度居郾操行純謹時人重之後病卒<pc n="lb"/>
                    <pb n="4b"/>
王彧字子文洺州人少擢第南渡為省掾睹時政將亂<pc n="lb"/>
一旦棄妻子徑入嵩山剪髮為頭陀自號了然居士改<pc n="lb"/>
名知非字无咎居達摩庵苦行自修朝廷初疑焉遣使<pc n="lb"/>
亷之知其非矯偽乃止當世號王𨼆居名甚髙後十餘<pc n="lb"/>
年忽下山歸其家復與妻子如舊妻死更娶又仕為洛<pc n="lb"/>
陽行省參議遭亂不知所終嗟乎有始有卒者難矣哉<pc n="lb"/>
馬天采字元章太原人擢第與雷希顔宋飛卿同年為<pc n="lb"/>
人詭怪好異又喜為驚世駭俗之行人莫測也南渡為<pc n="lb"/>
                    <pb n="5a"/>
史院編修官不事麻絛草履沈浮閭里殊無朝士風雜<pc n="lb"/>
學通太𤣥數又善繪畫及塑像雖居官輒為人塑畫自<pc n="lb"/>
神頗善李屏山當屏山歿為寫真且題以贊皆怪語末<pc n="lb"/>
曰若到黄泉見魯仲連藺相如道余傳示其狂誕如此<pc n="lb"/>
後以病終<pc n="lb"/>
楊户部槙字正夫吉州人少擢第有能名南渡為左司<pc n="lb"/>
員外郎頗與權要辨争以罷後為户部侍郎又行部河<pc n="lb"/>
中北兵攻胡壁保將䧟正夫知不免先使其妻子赴黄<pc n="lb"/>
                    <pb n="5b"/>
河已從之死為人慷慨有氣節士大夫多稱之甚可惜<pc n="lb"/>
也<pc n="lb"/>
李中丞英字子賢遼東渤海人布衣以氣節聞後擢第<pc n="lb"/>
為省掾貞祐初北兵入京師與侯摯田琢請偕行提兵<pc n="lb"/>
扼居庸闗屢戰有功擢宣差都提控南渡召為御史中<pc n="lb"/>
丞詔與元帥慶夀同率兵<hi>案金史本傳詔元帥右監軍永錫左都監烏庫哩慶夀將</hi>
                    <pc n="lb"/>
<hi>兵英督糧運與此志僅稱同慶夀率兵異</hi>援燕都至潞州遇北兵戰死<hi>案金史本</hi>
                    <pc n="lb"/>
<hi>傳英至大名得兵數萬與元兵遇于霸州北敗死是英援燕都未嘗由潞州與此志所云至潞州異元史太祖</hi>
                    <pc n="lb"/>
                    <pb n="6a"/>
<hi>本紀云金御史中丞李英等率師援中都戰于霸州敗之又元史舒穆嚕明安傳云遇于永清命士卒佯敗金</hi>
                    <pc n="lb"/>
<hi>兵來追大破之攷永清與霸州相距甚近金元二史互證適符若潞州去大名亦甚逺則此志潞字為霸字之</hi>
                    <pc n="lb"/>
<hi>誤無疑</hi>初子賢之出也河南民望太平遽䘮敗天下惋惜<pc n="lb"/>
朝廷襃贈焉<pc n="lb"/>
田總管琢字器之蔚州人少擢第為省掾貞祐初北兵<pc n="lb"/>
圍燕器之慨然來見願出招鄉里義兵守要衝宣宗壯<pc n="lb"/>
之擢同知蔚州節度使得兵數千屢與敵戰有功遷濬<pc n="lb"/>
州防禦使宣差都提控<hi>案金史本傳㙇先為宣差兵馬提控同知忠順軍節度使事後</hi>
                    <pc n="lb"/>
                    <pb n="6b"/>
<hi>乃加河北西路宣撫副使遥授濬州防禦使與此志異</hi>南渡駐軍陳州久之命守<pc n="lb"/>
華州領節度使戰潼闗下軍敗歸罪于其副任鑄斬之<pc n="lb"/>
改東平路轉運使俄命守益都為山東東路兵馬都總<pc n="lb"/>
管張裕之變逐器之以城北降朝廷召之將加罪道發<pc n="lb"/>
疽卒趙閑閑有送器之詩云田侯落落竒男子主辱臣<pc n="lb"/>
生不如死殿前畫地作山西願與義軍相表裏恨我不<pc n="lb"/>
得學李英愛君不減侯華卿横遮俘尸三十萬潼闗大<pc n="lb"/>
笑哥舒翰<pc n="lb"/>
                    <pb n="7a"/>
梁翰林詢誼字仲經絳州人户部尚書襄子也少游太<pc n="lb"/>
學有聲為人多膂力尚氣節慨然有取功名志屏山諸<pc n="lb"/>
公皆壯之尤與雷希顔善文章豪放有作者氣既擢第<pc n="lb"/>
復舉宏詞為應奉翰林文字出為上京留守判官宣宗<pc n="lb"/>
南渡宗室萬努<hi>案萬努舊作萬奴今改</hi>叛據上京獨仲經不從以<pc n="lb"/>
節死朝廷優贈之<pc n="lb"/>
韓府判玉字温甫燕人少讀書尚氣節擢第入翰林為<pc n="lb"/>
應奉文字後為鳳翔府判官大安中北兵圍燕都夏人<pc n="lb"/>
                    <pb n="7b"/>
連䧟邊州陜西帥府檄温甫為都統<hi>案金史本傳大金國志玉由同知陜</hi>
                    <pc n="lb"/>
<hi>西東路轉運使檄授都統與此志由鳳翔府判官被㣲異</hi>募軍得萬人出屯華亭與<pc n="lb"/>
夏人戰敗之而温甫毅然有勤王志因移檄闗中言詞<pc n="lb"/>
忠壯聞者感動其檄有云人誰無死有臣子之當然事<pc n="lb"/>
至于今忍君親之弗顧勿謂百年身後虚名一聴史臣<pc n="lb"/>
只如今日目前何顔以居人世王侯將相寧有種乎富<pc n="lb"/>
貴功名當自致耳或誣温甫以有異志收鞫死獄中<hi>案金</hi>
                    <pc n="lb"/>
<hi>史本傳及大金國志均云被囚死于郡學與此志異</hi>士大夫憤惜<pc n="lb"/>
                    <pb n="8a"/>
聶左司天驥字元吉五臺人弱冠擢第沈静寡言不妄<pc n="lb"/>
交入官以謹愿自守興定初為省掾時胥吏擅威士人<pc n="lb"/>
往往附之獨元吉不少假借彼亦不能害也後平涼帥<pc n="lb"/>
辟經厯官軍敗同其帥被責俄擢左司員外郎天興改<pc n="lb"/>
元末帝東遷留二執政居守元吉預焉崔立之變二執<pc n="lb"/>
政死元吉亦被創甚歸卧于家旬日不食卒金亡士流<pc n="lb"/>
之在位以節死者惟元吉一人其死也其女子適以寡<pc n="lb"/>
來歸家居見其父歿亦縊死時人傷之虞卿麻革信之<pc n="lb"/>
                    <pb n="8b"/>
為作聶孝子傳<pc n="lb"/>
程御史震字威卿東勝人與其兄鼎和卿俱擢第公入<pc n="lb"/>
仕有能聲興定初詔百官舉縣令公得陳留陳留南都<pc n="lb"/>
屬邑頗繁公治為河南第一召拜監察御史彈劾無所<pc n="lb"/>
撓時皇子英王為宰相家僮輩往往恃勢侵民公以法<pc n="lb"/>
劾之英王怒未㡬坐為故吏所訟罷官<hi>案英王名守純宣宗子哀宗兄</hi>
                    <pc n="lb"/>
<hi>後晉封荆王元好問御史程君墓表云震既劾荆王荆王宻遣諸奴誘奸民徐章造飛語君竟以是罷與此志</hi>
                    <pc n="lb"/>
<hi>及金史本傳但云為故吏所訟小異</hi>嵗餘嘔血卒公為人剛直有材幹忘<pc n="lb"/>
                    <pb n="9a"/>
身殉國不少私與余先子同年擢第相得甚懽已而同<pc n="lb"/>
為御史臺綱大振小人皆側目故俱不能久留于朝公<pc n="lb"/>
既居閒慨然有志于學將延致名儒執弟子禮師事之<pc n="lb"/>
㑹卒士論惜不盡其材<pc n="lb"/>
魏户部琦字民英𢎞州順聖人少詞賦擢髙第為鄯陽<pc n="lb"/>
令有治行南渡為南京留守判官遷户部員外郎郎中<pc n="lb"/>
以材幹稱貞祐末北兵犯潼闗行部軍前至洛陽見殺<pc n="lb"/>
朝廷官其子焉<pc n="lb"/>
                    <pb n="9b"/>
烏克遜左司努森<hi>案烏克遜舊作吾古孫努森舊作奴申今改</hi>字道逺由女<pc n="lb"/>
直人譯史入官性伉特敢為有直氣嘗為監察御史時<pc n="lb"/>
中丞完顔伯嘉以酷烈聞道逺以事糾罷<hi>案金史完顔伯嘉傳云劾</hi>
                    <pc n="lb"/>
<hi>伯嘉違詔不遍按視及簿令不法受賄匿而不發等事與此志所云互有省文</hi>朝士聳異後為<pc n="lb"/>
左司郎中近侍局使皆有名天興東狩留南京居守崔<pc n="lb"/>
立之變同御史大夫費摩阿固岱<hi>案費摩阿固岱舊作裴滿阿虎帶今改</hi>
                    <pc n="lb"/>
自縊于臺中與余先子善余嘗為賦古漆井詩<pc n="lb"/>
費摩御史大夫阿固岱字仲寧女直進士也仕厯清要<pc n="lb"/>
                    <pb n="10a"/>
名亞完顔蘇蘭<hi>案蘇蘭舊作速蘭今改</hi>嘗為陳州防禦使累遷御<pc n="lb"/>
史大夫使北朝崔立之變自縊死同時户部尚書完顔<pc n="lb"/>
仲平亦自殺仲平亦女直進士也<pc n="lb"/>
末帝寳符李氏國亡從太后皇后北遷至宣徳州居摩<pc n="lb"/>
訶院李氏自入院止寢處佛殿中作為幡旆數合㑹當<pc n="lb"/>
同后妃赴龍庭將發于佛像前自縊死且自書門紙曰<pc n="lb"/>
寳符御侍此處身故凡施旛旆㡬何較之后妃輩失節<pc n="lb"/>
者何啻霄壤甲午嵗余家武川觀其遺跡<pc n="lb"/>
                    <pb n="10b"/>
李尚書元忠字獻可武川人少擢第厯清要南渡為工<pc n="lb"/>
部尚書審決河南寃獄多所平反俄坐督修京城工不<pc n="lb"/>
謹出為泰寧軍節度使致仕居陳州每朝廷有政事不<pc n="lb"/>
令或民間利害屢上言亦讀書有學問和厚人也<pc n="lb"/>
李陳州山字夏卿一字安仁大名人少擢第厯清要南<pc n="lb"/>
渡同知開封府遷陳州防禦使為小人所陷罷閒居南<pc n="lb"/>
京以事赴井死為人厚重讀書喜作詩號松風老人<pc n="lb"/>
劉户部元規字子正咸平人少擢第南渡為侍御史時<pc n="lb"/>
                    <pb n="11a"/>
珠格髙琪為相擅權公數抗言事争殿上出同知武昌<pc n="lb"/>
軍節度使事後為户部郎中行部河中坐事斥後致仕<pc n="lb"/>
天興改元詔使北朝不知所終<hi>案金史哀宗本紀正大九年二月以費摩阿固</hi>
                    <pc n="lb"/>
<hi>岱國世榮為講和使四月以楊居仁奉金帛詣大元請和其四月改元天興之後未見有劉元規奉使之事又</hi>
                    <pc n="lb"/>
<hi>元史太宗本紀元年己丑金遣阿固岱來歸太祖之賵子金為正大六年而哀宗本紀于六年内不書阿固岱</hi>
                    <pc n="lb"/>
<hi>之使皆可見金史本紀之脱漏</hi>
                    <pc n="lb"/>
康司農錫字百禄趙州人與雷希顔冀京父同年進士<pc n="lb"/>
正大初由省掾拜監察御史上章言㸃檢完顔薩哈勒<pc n="lb"/>
                    <pb n="11b"/>
輩<hi>案薩哈勒舊作撒合今改</hi>預政非宜又言宿帥赫舍哩雅爾呼達<pc n="lb"/>
<hi>案舊作紇石烈牙虎帶今改</hi>太恣横不法時二人權勢赫然百祿皆<pc n="lb"/>
不屑士論稱焉後為河南路司農少卿再授河中帥府<pc n="lb"/>
經厯官北兵陷河中帥率兵南奔濟河船敗死<hi>案中州集傳錫</hi>
                    <pc n="lb"/>
<hi>以河中治中充行六部郎中從軍城陷投水死好問所撰大司農康君墓表亦同是錫因城陷而殉與此志所</hi>
                    <pc n="lb"/>
<hi>云南奔濟河船敗而死可以攷異</hi>為人厚重有為頗讀書嘗賦打毬詩<pc n="lb"/>
云髙飛逺走偶然耳坎止流行知所之余先子云亦有<pc n="lb"/>
理也<pc n="lb"/>
                    <pb n="12a"/>
楊左司居仁字行之其先大興人後居南京十八年擢<pc n="lb"/>
第入仕以能稱為人謹宻朝廷上下皆愛之為監察御<pc n="lb"/>
史言事稱㫖由吏部郎中改太常少卿使北朝凡再往<pc n="lb"/>
歸坐事廢天興末遷為左司郎中與二執政居守崔立<pc n="lb"/>
之變被傷竄卧余家已而為立强起復舊職俄以病辭<pc n="lb"/>
去將北渡舉家投黄河死時年未五十公少有吏能晩<pc n="lb"/>
讀書作詩有佳處使仕清時不失為名卿材丈夫遭世<pc n="lb"/>
亂困躓可嘆與余父子交最善余嘗送其北使序及詩<pc n="lb"/>
                    <pb n="12b"/>
房刑部維楨字周卿濟南人少擢第南渡為左司都事<pc n="lb"/>
司農少卿出刺申州召為刑部郎中卒為人謹愿讀書<pc n="lb"/>
作詩頗好賢<pc n="lb"/>
齊申州椿字夀之夏津人少擢第入官以亷稱南渡為<pc n="lb"/>
監察御史右司都事許古嘗上書薦之後為司農丞進<pc n="lb"/>
少卿出刺申州卒<pc n="lb"/>
張户部俊民字用章延安人擢第以材幹稱嘗為户部<pc n="lb"/>
郎中進侍郎遭亂北遷病卒為人慷慨尚氣義喜學易<pc n="lb"/>
                    <pb n="13a"/>
楊户部慥字叔玉五臺人擢進士第南渡為監察御史<pc n="lb"/>
户部郎中司農卿遷户部侍郎通吏事有能名正大末<pc n="lb"/>
權參知政事後罷守户部南京降病卒嘗與余先子同<pc n="lb"/>
任御史頗作詩<pc n="lb"/>
髙尚書䕫字唐卿保州永平人第進士莅官有才譽南<pc n="lb"/>
渡歴户部員外郎後遷尚書専治糧儲嘗巡行京東便<pc n="lb"/>
宜行事抵罪詔釋之天興初為翰林學士亂後北遷還<pc n="lb"/>
鄉卒<pc n="lb"/>
                    <pb n="13b"/>
馮内翰璧字叔獻真定人為人嚴毅整肅望之儼然人<pc n="lb"/>
莫得視然文采風流言談洒落使人愛之不能舍以去<pc n="lb"/>
詩筆清遒字畫嚴峻為一時所稱與李屏山王從之同<pc n="lb"/>
年第二公皆重之大安初入翰林由應奉遷修撰後屢<pc n="lb"/>
為法官臺察彈劾不避權勢時髙琪當國察其畏謹數<pc n="lb"/>
以公推攷貴人所擬輒稱㫖朝士多側目頗有刻骨之<pc n="lb"/>
譏屢上章言事又條上恢復之策出為同知亳州致仕<pc n="lb"/>
<hi>案金史本傳改同知集慶軍節度使即上章乞骸骨元好問内翰馮公神道碑及中州集傳大金國志均與本</hi>
                    <pc n="lb"/>
                    <pb n="14a"/>
<hi>傳同攷金百官志諸州同知正七品諸節度使同知正五品此志云同知亳州與本傳同知集慶軍節度使有</hi>
                    <pc n="lb"/>
<hi>異</hi>歸嵩山結第玉峯下自號松庵徜徉泉石間釀酒名<pc n="lb"/>
松醪味勝京師採蘭置室中與山僧野客作鬭蘭㑹壬<pc n="lb"/>
辰之亂北歸由東平至鎮陽以歿年七十有九平生文<pc n="lb"/>
章工于四六尺牘為當代之冠人得一篇皆寳藏之與<pc n="lb"/>
韓温甫髙獻臣友善後進中特喜雷希顔冀京父王仲<pc n="lb"/>
澤皆從之游頗與予先子善壬辰嵗圍城中余居與公<pc n="lb"/>
相近甚相往来時公年已髙神采毅然目光如炬布袍<pc n="lb"/>
                    <pb n="14b"/>
麻屨杖策翩然後生輩莫及也北遷後再見于鎮陽今<pc n="lb"/>
其亡矣前輩風流遂不復見惜哉子渭以孝稱<pc n="lb"/>
王革字徳新𢎞州人少有才思詩筆尖新風流人也屢<pc n="lb"/>
舉不第以任子仕晩由恩得主宜君簿北渡居雲内後<pc n="lb"/>
遷雲中卒年七十餘名士皆其友也尊酒之間一談一<pc n="lb"/>
笑甚有古風今不復見也戊辰冬赴試西京自以年髙<pc n="lb"/>
與諸後進偕入復作此舉因有詩云慣掣蒼龍曉漏鐘<pc n="lb"/>
受恩曽受大明宫香浮扇影迎初日人逐鞭聲静曉風<pc n="lb"/>
                    <pb n="15a"/>
轉首俄驚成異世此身雖在已哀翁唤回五十年前夢<pc n="lb"/>
再著麻衣待至公<pc n="lb"/>
郭子通為太常博士宋國遣信使以申議為名將有所<pc n="lb"/>
求也宰相下其事于禮官諸公環視未對子通曰申者<pc n="lb"/>
重也再也自大定甲申講和之後盟約既定無復再議<pc n="lb"/>
之事且以小事大事若有祈請亦難申議之名宰相是<pc n="lb"/>
之後宋使之來改曰祈請<hi>案金史交聘表大定十六年三月壬子宋翰林學士知制</hi>
                    <pc n="lb"/>
<hi>誥朝散大夫湯邦彦昭信軍承宣使陳雷等奉書申請丙辰宋申請使朝辭上以書答又攷宋史淳熙二年八</hi>
                    <pc n="lb"/>
                    <pb n="15b"/>
<hi>月丁丑遣左司諫湯邦彦等使金申議據此志則宋以申議為名因郭子通之議而改然據交聘志第改其名</hi>
                    <pc n="lb"/>
<hi>曰申請使不云祈請使此志云改祈請使與交聘表有異又案交聘表大定十年九月范成大康偦至攷之宋</hi>
                    <pc n="lb"/>
<hi>史葢為求陵寢地特為此名耳其十六年之申議使與十年之祈請使自為二事</hi>議者服其識<pc n="lb"/>
逺大定十七年三月朔萬春節諸國人使將見而大雨<pc n="lb"/>
作大宗伯張公問子通曰禮當何如子通曰曽子問孔<pc n="lb"/>
子曰諸侯朝于天子而不得見也有四雨沾服失容一<pc n="lb"/>
也張公曰此非使臣之事子通曰彼國主之事尚不得<pc n="lb"/>
見況其臣乎<hi>案金史世宗本紀大定十六年三月朔萬春節以日食改朝與此志十七年三月朔</hi>
                    <pc n="lb"/>
                    <pb n="16a"/>
<hi>萬春節以大雨罷朝適合曽子問四不朝之二均闗一時典制乃改朝則書而罷朝則不書亦為脱漏攷周煇</hi>
                    <pc n="lb"/>
<hi>北轅錄淳熙丙申十一月二十九日詔以張子政及趙士襃充賀金國生辰使次年三月一日雨免入賀葢即</hi>
                    <pc n="lb"/>
<hi>大定十七年事也可互證以補本紀之缺</hi>少頃有敕放朝士大夫服其知體<pc n="lb"/>
右見李致美作子通神道碑子通卒清州防禦使<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志巻五<pc n="lb"/>
<pb n="16b"/>
                </p>
<p>
</p>
  </div>
<div>
<head>歸潛志巻六</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志巻六<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
髙丞相汝礪字岩夫應州人少擢第入仕有能名嘗為<pc n="lb"/>
左司郎中諫議大夫入户部専掌財賦遷尚書改三司<pc n="lb"/>
副使倡行鈔法以代貨泉宣宗南渡拜參知政事遷左<pc n="lb"/>
右丞進平章政事右丞相封夀國公正大初薨于位年<pc n="lb"/>
七十餘為人慎宻廉潔能結人主知守格法循黙避事<pc n="lb"/>
                    <pb n="1a"/>
不肯彊諫故為相十餘年未嘗有譴訶夀考康寧當世<pc n="lb"/>
莫及金國以來書生當國者惟公一人耳<pc n="lb"/>
賈左丞守謙字彦亨<hi>案中州集傳賈益謙字亨甫本名守謙避哀宗諱改焉金史本傳稱</hi>
                    <pc n="lb"/>
<hi>益謙而章宗本紀稱右諫議大夫守謙葢守謙在章宗時猶未易名故原其始書之此志撰于哀宗之後不著</hi>
                    <pc n="lb"/>
<hi>避諱改名當是傳冩訛脱</hi>東平人少擢第莅官以能稱章宗時為諫<pc n="lb"/>
議大夫皇叔鎬王以疑忌下獄公力爭士論直之大安<pc n="lb"/>
末拜㕘知政事南渡進右丞遷左丞致仕薨<pc n="lb"/>
胥平章鼎字和之代之繁畤人父持國章宗時執政公<pc n="lb"/>
                    <pb n="1b"/>
少擢第以能稱為右司郎中善占對大安末為㕘知政<pc n="lb"/>
事<hi>案金史本傳云至寧初拜㕘知政事攷至寧前為崇慶二年大安又在崇慶之前此志所云大安末與本</hi>
                    <pc n="lb"/>
<hi>傳至寧初迥異</hi>俄出鎮平陽<hi>案大金國志云出為平陽節度使攷金史本傳鼎于貞祐元年十一</hi>
                    <pc n="lb"/>
<hi>月出為兖州泰定軍節度使未赴二年五月留為汾陽軍節度使兼汾州管内觀察使十一月改知平陽府事</hi>
                    <pc n="lb"/>
<hi>兼河東南路兵馬都總管金史地理志云平陽府初為次府罝建雄軍節度使天㑹六年升總管府金史百官</hi>
                    <pc n="lb"/>
<hi>志云諸總管府謂府尹兼領者都總管一員正三品掌統諸城隍兵馬甲仗總判府事是都總管與節鎭本異</hi>
                    <pc n="lb"/>
<hi>況胥鼎固知平陽府事者大金國志云出為平陽節度使有誤此志云出鎮平陽亦似節鎮然都總管掌統兵</hi>
                    <pc n="lb"/>
<hi>馬亦可云鎭其非節度使金史足證</hi>宣宗南渡行臺河中兵民安輯進平<pc n="lb"/>
                    <pb n="2a"/>
章政事兼左副元帥移鎮京兆封莘國公後朝廷將伐<pc n="lb"/>
宋取蜀召議公歸上言止之坐是忤旨致仕薨<hi>案金史本傳貞</hi>
                    <pc n="lb"/>
<hi>祐三年就拜本路宣撫使四年拜樞宻副使進拜尚書左丞興定元年正月拜平章政事封莘國公三月朝廷</hi>
                    <pc n="lb"/>
<hi>詔鼎舉兵伐宋鼎分兵由秦鞏鳯翔二路竝進上書言當遴選材武將士分布近邊州郡敵至則追擊去則力</hi>
                    <pc n="lb"/>
<hi>田以廣儲蓄詔下尚書省以諸軍既進議遂寢二年四月鼎奏天子操大綱責成功況今多故豈可躬親細務</hi>
                    <pc n="lb"/>
<hi>宣宗覧奏不悦俄以伐宋有功遷官一階時元兵大舉入陜西鼎多料敵之䇿朝臣或中沮之宣宗諭樞宻院</hi>
                    <pc n="lb"/>
<hi>曰胥鼎規畫必無<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>誤自此卿等不須指受四年進封温國公致仕諭曰卿屢求退今從卿請仍可來居京師</hi>
                    <pc n="lb"/>
<hi>有事得就諮決哀宗正大二年起復拜平章政事進封英國公行尚書省于衛州鼎以衰病辭不許三年七月</hi>
                    <pc n="lb"/>
                    <pb n="2b"/>
<hi>薨據傳所叙官階知遇甚詳其忤㫖以諫躬親細務非因諫伐宋且厯久彌見倚任屢請乃致仕後又起用與</hi>
                    <pc n="lb"/>
<hi>此志迥異</hi>公通達吏事有度量為政鎮静所在無賢不肖皆<pc n="lb"/>
得其懽心南渡以來書生有方面之柄者惟公一人而<pc n="lb"/>
已<pc n="lb"/>
張左丞行信字信甫先名行忠避末帝舊諱改焉莒州<pc n="lb"/>
人御史大夫暐之子太子太傅行簡之弟也家世以純<pc n="lb"/>
厚稱士論以為如漢萬石君家公少擢第厯清要宣宗<pc n="lb"/>
南渡為禮部尚書時丞相珠格髙琪擅權百官側目因<pc n="lb"/>
                    <pb n="3a"/>
廷議事公獨抗言折之上甚喜明日拜㕘知政事未㡬<pc n="lb"/>
為近侍所譖出鎮涇州到官上疏論近侍之奸士大夫<pc n="lb"/>
稱重正大初首召拜左丞言事稍不及前人望頗減<hi>案滏</hi>
                    <pc n="lb"/>
<hi>水集張左丞傳上即位驛召起授尚書左丞首言先帝初即位詔天下刑不上大夫丞相髙琪奏定職官犯罪</hi>
                    <pc n="lb"/>
<hi>的決百餘條乞依舊制或謂公首蒙聖主擢用雖有建明多不契上㫖云云是行信拜左丞以後亦侃直不逢</hi>
                    <pc n="lb"/>
<hi>合而金史本傳移併正大初所奏于興定間似與此志相符然此志云稍不及前非謂黙無一言當以滏水集</hi>
                    <pc n="lb"/>
<hi>所云㕘證</hi>後致仕數年薨為人簡朴不修威儀惡衣糲食如<pc n="lb"/>
貧士既致仕家居惟以抄書教子孫為事葺園池東城<pc n="lb"/>
                    <pb n="3b"/>
號静𨼆亭時時游詠其間為樂南渡宰執中最有直名<pc n="lb"/>
初至南京父暐以御史大夫致仕猶康健兄行簡為翰<pc n="lb"/>
林學士承㫖公為禮部尚書諸子姪多中第居官當世<pc n="lb"/>
未之有也<pc n="lb"/>
侯平章摯字莘卿東阿人少擢第慷慨有為貞祐初北<pc n="lb"/>
兵圍燕都公由麴使請出募軍已而膺城有功自行户<pc n="lb"/>
部侍郎遷河平軍節度使宣宗南渡為㕘知政事出鎮<pc n="lb"/>
東平移鎮下邳所至吏民安愛後入朝遷左丞正大初<pc n="lb"/>
                    <pb n="4a"/>
進平章政事封蕭國公<hi>案本傳起為平章政事封蕭國公在天興元年八月與此志所</hi>
                    <pc n="lb"/>
<hi>云正大初有異</hi>居相位憤無所施請守大名詔出行尚書省未<pc n="lb"/>
㡬還朝致仕居南京有園亭蔡水濱公日在其間與耆<pc n="lb"/>
老讌飲後南京降以前宰執為北兵所殺為人有威嚴<pc n="lb"/>
御兵人莫敢犯在朝遇事亦敢言頗喜薦士如張文舉<pc n="lb"/>
雷希顔麻知㡬皆由公進用南渡後宰執中人望最重<pc n="lb"/>
李㕘政鞏字君美河中人少擢第有能名南渡為㕘知<pc n="lb"/>
政事出鎮平陽北兵至城陷自殺從子復亨字仲修踰<pc n="lb"/>
                    <pb n="4b"/>
冠擢第以才能稱為人通敏善奏對南渡為左司郎中<pc n="lb"/>
大為宣宗所器一時譽甚隆遷翰林直學士知開封府<pc n="lb"/>
進吏部尚書為㕘知政事年方四十父母俱存近世未<pc n="lb"/>
有也興定末坐監試進士失取人出鎮同州未㡬北兵<pc n="lb"/>
攻城陷自殺叔姪相繼執政俱死事士論所嘉愚軒趙<pc n="lb"/>
宜之挽仲修詩云報君惟有死見叔固無慙人以為破<pc n="lb"/>
的也<pc n="lb"/>
師㕘政安石字仲安清州人少擢第輕財尚氣義聞于<pc n="lb"/>
                    <pb n="5a"/>
朋友為省掾宣宗南渡從完顔福興守燕都福興將死<pc n="lb"/>
以遺表託仲安使赴行在既達上嘉之擢樞宻院經歴<pc n="lb"/>
官時末帝在春宫領院事遂見知遇正大初進同簽樞<pc n="lb"/>
宻院事遷御史中丞工部尚書遂為㕘知政事其驟用<pc n="lb"/>
如此既居位人望頗減俄以腦疽薨<hi>案金史本傳正大三年權左㕘政四</hi>
                    <pc n="lb"/>
<hi>年進右丞此志稱師㕘政而不書右丞與本傳異又本傳正大五年臺諫劾近侍張文夀張仁夀李麟之安石</hi>
                    <pc n="lb"/>
<hi>亦論列三人不已上怒甚安石疽發腦而死故本傳贊曰安石不負承惲之託遂見知遇以論列近侍觸怒而</hi>
                    <pc n="lb"/>
<hi>死悲夫然則安石既入相後以諤諤之行被譴而死為史傳所推許與此志所云人望頗減有異</hi>
                    <pc n="lb"/>
                    <pb n="5b"/>
李左丞蹊字貫之大興人少擢第通吏事能官南渡為<pc n="lb"/>
左司郎中遷吏部侍郎為富察和卓所陷<hi>案富察和卓舊作蒲察合</hi>
                    <pc n="lb"/>
<hi>住今改</hi>下獄當死詔釋之後為大司農正大初拜㕘知政<pc n="lb"/>
事進左右丞専掌財賦北兵圍南京坐糧不給除名久<pc n="lb"/>
之起為工部尚書權㕘知政事復左丞奉使軍前送曹<pc n="lb"/>
王<hi>案哀宗本紀天興元年三月壬寅左丞李蹊送曹王出質六月乙亥李蹊送曹王與其子同俱還十月以</hi>
                    <pc n="lb"/>
<hi>李焕飛語詔左丞李蹊户部侍郎楊慥下獄俄竝除名據所載則送曹王出質在坐糧不給除名之前與此志</hi>
                    <pc n="lb"/>
<hi>有異</hi>後從末帝東征至睢陽古納之變見殺<pc n="lb"/>
                    <pb n="6a"/>
烏克遜㕘政仲端字子正女直進士也為人謹厚莅官<pc n="lb"/>
以寛靜稱興定間由禮部侍郎使北朝從入西域二年<pc n="lb"/>
始歸為陳州防禦使<hi>案金史本傳云朝廷嘉其有奉使勞進官两階歴裕州刺史與此志</hi>
                    <pc n="lb"/>
<hi>所云防禦使有異</hi>遷御史中丞為㕘知政事人望甚隆天興東<pc n="lb"/>
狩罷為翰林學士承㫖<hi>案金史本傳正大元年召為御史中丞奉詔安撫陜西及歸權</hi>
                    <pc n="lb"/>
<hi>㕘知政事復以事貶同州節度使及哀宗將遷歸徳召為翰林學士承㫖兼同簽大睦親府事據所載則由㕘</hi>
                    <pc n="lb"/>
<hi>政罷為節度使非即罷為翰林學士承㫖又其罷㕘政也在未狩之前與此志所云天興東狩罷為翰林學士</hi>
                    <pc n="lb"/>
<hi>異</hi>知時事不可為家居一室陳平生玩好日與夫人宴<pc n="lb"/>
                    <pb n="6b"/>
飲為歡癸巳正月下旬忽閉門自縊其夫人亦從死明<pc n="lb"/>
日崔立之變若先知者金國亡大臣中全節義者一人<pc n="lb"/>
公使歸時備談西北所見屬趙閑閑記之趙以屬屏山<pc n="lb"/>
屏山以屬余余為録其事趙書以石迄今傳世<pc n="lb"/>
完顔參政蘇蘭字伯揚至寧元年女直進士魁也莅官<pc n="lb"/>
修謹得名然苛細不能任大事較之輩流頗可稱仕厯<pc n="lb"/>
清要時望甚隆為宣宗所知擢任近侍局頗直言有補<pc n="lb"/>
益旋罷出為諫議大夫居父喪不飲酒食肉廬墓三年<pc n="lb"/>
                    <pb n="7a"/>
後為㕘知政事同赫舍哩雅爾呼達守京兆<hi>案赫舍哩雅爾呼達</hi>
                    <pc n="lb"/>
<hi>舊作紇石烈牙忽帶今改</hi>不相協召還<hi>案金史本傳正大七年七月行省于京兆未㡬遷金安軍</hi>
                    <pc n="lb"/>
<hi>節度使兼同華安撫使既而召還朝非自京兆守被召與此志所云異</hi>至陜被圍久之亡<pc n="lb"/>
奔行在道遇害與余先子善弟努森<hi>案努森舊作奴申今改</hi>字正<pc n="lb"/>
甫亦女直進士仕厯清要由吏部侍郎使北朝凡再往<pc n="lb"/>
天興東狩拜㕘知政事<hi>案金史本傳正大五年九月以御史大夫奉使大元明年六月</hi>
                    <pc n="lb"/>
<hi>遷吏部尚書復往八年春拜㕘知政事攷哀宗本紀正大九年正月改元開興四月改元天興十二月乃詔議</hi>
                    <pc n="lb"/>
<hi>親出是努森使元非由吏部侍郎其拜㕘知政事在東狩之前與此志俱異</hi>留守南京齪齪<pc n="lb"/>
                    <pb n="7b"/>
不能有為崔立之變見殺<pc n="lb"/>
完顔右丞呼沙呼字仲徳<hi>案呼沙呼舊作忽斜虎今改攷金史完顔仲徳傳以此三</hi>
                    <pc n="lb"/>
<hi>字為仲徳本名則仲徳乃其改名也大金國志亦與金史同此志云字仲徳或即以字為名歟</hi>女直進<pc n="lb"/>
士也為人忠實有時望嘗帥秦鞏天興改元南京被圍<pc n="lb"/>
仲徳提孤軍入援轉戰數回止存五六人至京城門遇<pc n="lb"/>
末帝東狩因從以行駐睢陽拜㕘知政事<hi>案金史本傳以天興元年</hi>
                    <pc n="lb"/>
<hi>九月拜㕘知政事在哀宗東狩以前四月與此志所云從帝東狩拜㕘知政事異</hi>從徙蔡州進<pc n="lb"/>
右丞<hi>案哀宗本紀天興元年十二月辛丑駕至開陽門外鞏昌元帥完顔呼沙呼至自金昌東行之議遂</hi>
                    <pc n="lb"/>
                    <pb n="8a"/>
<hi>決以為尚書右丞二年六月己亥上入蔡州據所載則呼沙呼為右丞在徙蔡之前一年與此志異</hi>間闗<pc n="lb"/>
險阻中盡心不懈蔡圍既急末帝内禪崩城陷仲徳帥<pc n="lb"/>
兵三百力戰不支赴蔡水死軍士皆從之其得士雖古<pc n="lb"/>
之田横無以加也金國亡死君者惟仲徳<pc n="lb"/>
完顔平章哈達<hi>案哈達舊作合打今改</hi>由䕶衛入官典郡嘗陷北<pc n="lb"/>
朝亡歸南都累擢平涼帥為人勇敢忠實一時人望甚<pc n="lb"/>
隆拜㕘知政事代胥相鼎鎮京兆軍民便之北兵犯蘭<pc n="lb"/>
闗將兵拒戰有功入朝進平章政事封芮國公正大末<pc n="lb"/>
                    <pb n="8b"/>
北兵由襄漢大入詔哈達帥精兵拒之已而失利退保<pc n="lb"/>
釣臺軍敗見殺<pc n="lb"/>
完顔中郎將綽華善字良佐<hi>案綽華善舊作陳和尚今改金史本傳云名彝以小</hi>
                    <pc n="lb"/>
<hi>字行豐州人</hi>兄色埓必爾罕世襲明安也<hi>案色埓舊作斜烈今改</hi>忠義<pc n="lb"/>
勇敢著名嘗陷北朝亡歸擢帥夀泗威望甚重性好士<pc n="lb"/>
幕府延致文人改安平都尉常憤鬱無所施發病死良<pc n="lb"/>
佐從其兄在軍中勇冠一時嘗坐擅殺人將抵死上竒<pc n="lb"/>
其材特赦之為忠孝軍總領擢禦侮中郎將天興改元<pc n="lb"/>
                    <pb n="9a"/>
北兵入河南良佐從完顔哈達力戰鈞臺軍敗被擒不<pc n="lb"/>
屈死<hi>案元好問贈鎮南節度使良佐碑天興元年鈞州陷北兵下城即縱兵以防巷戰者鎮南避𨼆處殺</hi>
                    <pc n="lb"/>
<hi>掠稍定即出而自言我金國大將欲見白事云云是未嘗被摛已欲殉節挺身而出者金史本傳亦備叙其殉</hi>
                    <pc n="lb"/>
<hi>節之烈與此志詳略迥異</hi>良佐為人愛重士大夫王渥仲澤在其兄<pc n="lb"/>
幕府良佐從之游學仲澤書極可觀且同講經學讀書<pc n="lb"/>
不輟亦一時弟兄良將帥也<pc n="lb"/>
伊喇都尉瑪努勒<hi>案瑪努勒舊作買奴今改</hi>字温甫契丹世襲明安<pc n="lb"/>
也讀史書慷慨有氣義喜交士大夫每以肝膽許人尤<pc n="lb"/>
                    <pb n="9b"/>
重然諾嘗為宣撫使便宜鄧豫間以事杖殺經歴官坐<pc n="lb"/>
廢後為虎賁都尉提兵赴闗中後由商南全軍而迴病<pc n="lb"/>
死自號拙軒趙閑閑為賦之諸公皆有詩正大初先子<pc n="lb"/>
令葉余往省㑹温甫屬余為拙軒銘先子亦有詩<pc n="lb"/>
伊喇樞宻聶赫<hi>案聶赫舊作粘合今改</hi>字廷玉契丹世襲明安也<pc n="lb"/>
弟兄俱好文幕府延致名士初帥彭城雷希顔在幕楊<pc n="lb"/>
叔能元裕之皆游其門一時士望甚重為將鎮静守邊<pc n="lb"/>
不擾軍民便之天興東狩知國亡率鄧州軍民詣宋人<pc n="lb"/>
                    <pb n="10a"/>
納款宋以兵馬轄處之賜第居襄陽未㡬病死<pc n="lb"/>
南渡之初將帥中最著名者曰郭仲元俗號郭大相公<pc n="lb"/>
其軍號花帽子曰郭阿林俗號郭三相公<hi>案金史本傳仲元本姓郭</hi>
                    <pc n="lb"/>
<hi>與阿林均賜姓完顔</hi>其軍號黄鶴袖二人本非親兄弟以其壯勇<pc n="lb"/>
年齒先後為配仲元為將重厚沈毅有謀守鳳翔北兵<pc n="lb"/>
力攻數月不下而退卒保其城以聞後為兵部尚書右<pc n="lb"/>
衛尉卒阿林最驍勇人莫能敵屢與北兵戰有功一時<pc n="lb"/>
為士庶屬目後提兵闗中與宋人戰馬倒被擒不知存<pc n="lb"/>
                    <pb n="10b"/>
歿也<hi>案金史本傳宋兵大至金兵敗阿林戰歿贈金紫光禄大夫西京留守與此志不知存歿有異</hi>
                    <pc n="lb"/>
南渡後諸女直世襲明安穆昆往往好文學與士大夫<pc n="lb"/>
游如完顔色埒兄弟伊喇廷玉温甫總領𤓰爾佳徳固<pc n="lb"/>
<hi>案𤓰爾佳舊作夾谷今改</hi>珠格士𤣥烏凌阿肅孺輩作詩多有可稱<pc n="lb"/>
徳固勇悍在軍中有聲嘗送舍弟以詩亦可喜天興初<pc n="lb"/>
提兵戍譙軍亂見殺<pc n="lb"/>
南渡之後為將帥者多出于世家皆膏粱乳臭子若完<pc n="lb"/>
顔巴薩<hi>案巴薩舊作白撒今改</hi>止以能打毬稱又完顔額爾克<hi>案額舊爾克</hi>
                    <pc n="lb"/>
                    <pb n="11a"/>
<hi>作訛可今改</hi>亦以能打毬號板子元帥者又完顔鼎努<hi>案鼎努舊</hi>
                    <pc n="lb"/>
<hi>作定奴今改</hi>號三脆羮有以忮忍號火燎元帥者又赫舍哩<pc n="lb"/>
雅爾呼達<hi>案舊作紇石烈牙忽𢃄亦作紇石烈牙吾塔今改</hi>號盧鼓椎好用鼓<pc n="lb"/>
椎擊人也其人本出親軍頗勇悍鎮宿泗數年屢破宋<pc n="lb"/>
兵有威好結小人心然跋扈不受朝廷制嘗入朝詣都<pc n="lb"/>
堂詆毁宰執宰執亦不敢言而人主倚其鎮東亦優容<pc n="lb"/>
之也尤不喜文士僚屬有長裾者輒取刀截去又喜凌<pc n="lb"/>
侮使者凡朝廷遣使者來必以酒食困之或辭以不飲<pc n="lb"/>
                    <pb n="11b"/>
因併食不給使餓而去張用章嘗以司農少卿行户部<pc n="lb"/>
過宿見焉雅爾呼達召飲張辭以有寒疾雅爾呼達笑<pc n="lb"/>
曰此易治耳趣命左右持艾炷來當筵令人拉張卧遽<pc n="lb"/>
爇艾于腹張不能争遂灸數十又因㑹宴諸將并妻皆<pc n="lb"/>
在座時共食豬肉饅首有一將妻言素不食豬肉雅爾<pc n="lb"/>
呼達趣左右易之須㬰食訖問曰爾食何肉其人對曰<pc n="lb"/>
蒙相公易以羊肉甚美雅爾呼達笑曰不食豬肉而食<pc n="lb"/>
人肉何也爾所食非羊肉也其人大嘔疾病數日又御<pc n="lb"/>
                    <pb n="12a"/>
史大夫和卓因事過宿<hi>案和卓舊作合住今改</hi>雅爾呼達館之酒<pc n="lb"/>
肉使妓歌于前及夜因使其妓侍寢遲明將發令妓徵<pc n="lb"/>
錢和卓愕然雅爾呼達因彊發其箧笥取繒帛悉以付<pc n="lb"/>
妓曰豈有官使人而不與錢者乎和卓無以對而去故<pc n="lb"/>
司農御史皆不敢入其境避之又宿州有營妓數人皆<pc n="lb"/>
其所喜者時時使一妓佩銀符屢往州郡取賕賂州將<pc n="lb"/>
夫人皆逺迎號省差行首厚贈之其暴横若此及康錫<pc n="lb"/>
伯禄為御史上章言其事且曰朝廷容之適所以害之<pc n="lb"/>
                    <pb n="12b"/>
欲保全其人宜加裁制然朝廷竟不能治其罪後北兵<pc n="lb"/>
入境移鎮京兆軍敗召還道病死在東方時盧鼓椎之<pc n="lb"/>
名滿民間兒啼亦可怖大槩如呼瑪呼云<pc n="lb"/>
任履真字子山許州長葛人讀書喜雜學深于醫又有<pc n="lb"/>
善行邑人皆信之貞祐初召入太醫院旋告歸與閑閑<pc n="lb"/>
屏山諸公及余先子善先子主長葛簿修儒宫及太虚<pc n="lb"/>
觀子山之力居多為醫起人疾甚衆既卒閑閑誌其墓<pc n="lb"/>
云<pc n="lb"/>
                    <pb n="13a"/>
張子和睢州考城人初名從正精于醫貫穿難素之學<pc n="lb"/>
厯厯在口其法宗劉守真完素藥多用寒涼然起疾救<pc n="lb"/>
死多取效士大夫稱焉為人放誕無威儀頗讀書作詩<pc n="lb"/>
嗜酒久居陳游余先子門後召入太醫院旋告去𨼆然<pc n="lb"/>
名重東州麻知㡬九疇與之善使子和論説其術因為<pc n="lb"/>
文之有六門三法之目將行于世㑹子和知㡬相繼死<pc n="lb"/>
迄今其書存焉<pc n="lb"/>
僧徳普武川人自號勝静老人倜儻有機術與士大夫<pc n="lb"/>
                    <pb n="13b"/>
游飲酒食肉豁如也嘗為珠赫髙琪所重在軍中論兵<pc n="lb"/>
南渡居陳之開元寺與余先子善嘗著彌陀偈談理性<pc n="lb"/>
先子為序之屏山亦喜其俊爽不羈也頗喜字畫作詩<pc n="lb"/>
年六十餘死余謂古之文暢秘演之流<pc n="lb"/>
僧圓基字子初姓田氏亦北人雖為浮屠善與豪士游<pc n="lb"/>
負其材略有握兵治民之意葢𨼆于僧者也嘗住持南<pc n="lb"/>
京静安寺以不檢去之峴山厯嵩陽死與徳普相善頗<pc n="lb"/>
能詩嘗題伊喇右丞畫云調燮之餘總是閒閒中游戲<pc n="lb"/>
                    <pb n="14a"/>
到毫端而今亦有丹青手猶在磻溪把釣竿可見其有<pc n="lb"/>
志也又詠栁葉云一氣潛通造化中人間無處不春風<pc n="lb"/>
莫嫌冷地開青眼試看夭桃㡬日紅<pc n="lb"/>
王赤腿不知其名字年齒人以其衣短號哨腿王或云<pc n="lb"/>
名予可字南雲河東人幼嘗為卒不謹居郾蔡間以乞<pc n="lb"/>
食為事衣皮衣露膝長嘆好挿花額上繫一銅片如月<pc n="lb"/>
人問之皆有説又時時自言為天帝所召有某仙某神<pc n="lb"/>
在焉所食何物皆誕詭莫可測然善歌詩有求之者索<pc n="lb"/>
                    <pb n="14b"/>
韻立成字亦怪異在郾城凡寺觀樓閣及民家屋壁書<pc n="lb"/>
其詩殆遍往往有竒麗語如天仙有夢梅云鼎鑄陶鈞<pc n="lb"/>
政格新横斜疎影慰騷魂嬰香枕簟黄昬月懋棣東風<pc n="lb"/>
笑谷春又經閒璈几虚雲鎖盃捲江山枕島樓卻憶西<pc n="lb"/>
巖舊宫殿半横星斗下瀛洲又題石潭云石裂雯華浸<pc n="lb"/>
月秋又松隂滚碎闌干角其他多僻怪不可曉問之則<pc n="lb"/>
曰出天上何書書名亦不可曉或云為鬼物所憑麻知<pc n="lb"/>
㡬獨重之李子遷贈詩云骯髒風儀古丈夫鶴袍鐵面<pc n="lb"/>
                    <pb n="15a"/>
㦸髭鬚人間春色向頭剰天上月明當額孤石鼎夜聨<pc n="lb"/>
詩句健布囊春醉酒錢粗危樓試倚街頭月應見潛飛<pc n="lb"/>
入玉壺狀其人殆盡正大初余過郾諸公為召至索詩<pc n="lb"/>
求韻立書辭亦不可曉後因病卒<hi>後因病失一目明遭亂北渡病死  案大</hi>
                    <pc n="lb"/>
<hi>金國志遭亂為順天軍將領所得知其名議欲挈之北歸館于州之瑞雲觀明日見將領自言曰我不欲住君</hi>
                    <pc n="lb"/>
<hi>家瑞雲觀也越三日卒後有見之淮上者與此志可以攷異</hi>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志巻六<pc n="lb"/>
<pb n="15b"/>
                </p>
<p>
</p>
  </div>
<div>
<head>歸潛志巻七</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志巻七<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
興定初珠格髙琪為相建議南京城分八十里極大難<pc n="lb"/>
守子内再築子城周方四十里壊民屋舍甚衆工役大<pc n="lb"/>
興河南之民皆以為苦又使朝官監役分督方面少不<pc n="lb"/>
前輒杖之<hi>案金史宣宗本紀貞祐四年十二月髙琪請修南京裏城宣宗有民力已困此役一興病</hi>
                    <pc n="lb"/>
<hi>滋甚矣云云髙琪傳所載亦同似不行其議者完顔薩布傳興定元年七月上章言外城雖堅然周六十餘里</hi>
                    <pc n="lb"/>
                    <pb n="1a"/>
<hi>倉猝有警難于拒守城中有子城故基宜于農隙築而新之為國家久長之利從之其稱外城周六十餘里與</hi>
                    <pc n="lb"/>
<hi>此志八十里有異且在髙琪所請不行後半載上章與此志専指髙琪建議亦異然倡之者髙琪究以此志為</hi>
                    <pc n="lb"/>
<hi>得其實</hi>及北兵入河南朝議守子城或云一失外城則子<pc n="lb"/>
城非我有遂止守外城外城故宋所築土脈甚堅北兵<pc n="lb"/>
攻之旬餘竟不拔而新築子城殊無用也嗟乎愚人之<pc n="lb"/>
慮何如哉使天下郡邑俱失縱然獨保一子城何以國<pc n="lb"/>
也然子城初起時于地中得一石碣上有詩云瑞雲靈<pc n="lb"/>
氣鎮城東他日還應與北同嵗月遷移人事變卻來此<pc n="lb"/>
                    <pb n="1b"/>
地再興工亦有數云其字書𩔖宋人迄今猶在相國寺<pc n="lb"/>
大梁城南五里號青城乃金國初尼瑪哈駐軍受宋二<pc n="lb"/>
帝降處<hi>案尼瑪哈舊作粘罕今改</hi>當時后妃皇族皆詣焉因盡俘而<pc n="lb"/>
北天興末末帝東遷崔立以城降北兵亦于青城下寨<pc n="lb"/>
而后妃内族復詣此地多僇死亦可怪也<pc n="lb"/>
南渡之後南京雖繁盛益増然近年屢有妖怪元光間<pc n="lb"/>
白日虎入鄭門又吏部中有狐躍出宫中亦有狐及狼<pc n="lb"/>
又夜聞鬼哭輦路每日暮烏鵲蔽天皆亡國之兆迄今<pc n="lb"/>
                    <pb n="2a"/>
為丘墟瓦礫哀哉<pc n="lb"/>
南京同樂園故宋龍徳宫徽宗所修其間樓閣花石甚<pc n="lb"/>
盛每春三月花發及五六月荷花開官縱百姓觀雖未<pc n="lb"/>
嘗再増葺然景物如舊正大末北兵入河南京城作防<pc n="lb"/>
守計官盡毁之其樓亭材大者為樓櫓用其湖石皆鑿<pc n="lb"/>
為礮矣迄今皆廢區壊址荒蕪所存者獨熙春一閣耳<pc n="lb"/>
葢其閣皆沙木壁飾上下無土泥雖欲毁之不能世豈<pc n="lb"/>
復有此良匠也<pc n="lb"/>
                    <pb n="2b"/>
宣宗喜刑法政尚威嚴故南渡之在位者多苛刻圖克<pc n="lb"/>
坦右丞思忠<hi>案圖克坦舊作徒單今改</hi>好用麻椎擊人號麻椎相公<pc n="lb"/>
李運使特立友之號半截劍馮内翰璧叔獻號馬劉子<pc n="lb"/>
後雷希顔為御史至蔡州得奸豪杖殺五百人又號雷<pc n="lb"/>
半千又有完顔瑪嘉楚富察約爾珠<hi>案瑪嘉楚舊作麻斤出富察約爾珠</hi>
                    <pc n="lb"/>
<hi>舊作蒲察咬住今改</hi>皆以酷聞而富察和卓<hi>案富察和卓舊作蒲察合住今改</hi>王<pc n="lb"/>
阿里李涣之徒胥吏中尤狡刻者也<pc n="lb"/>
宣宗后妃皆出微賤南渡人有云頭巾王過道史白酒<pc n="lb"/>
                    <pb n="3a"/>
龎指三外戚家也王氏有成國夫人者宣宗后妃之姊<pc n="lb"/>
末帝之姨奢侈尤甚權勢薫天當塗者往往納賂取媚<pc n="lb"/>
積貲如山且出入宫掖無時度號自在夫人天興改元<pc n="lb"/>
末帝東遷崔立之變凡富貴之家捜括金銀成國竟棰<pc n="lb"/>
死又有平章政事完顔巴薩<hi>案巴薩舊作白撒今改</hi>以内族位將<pc n="lb"/>
相尤奢僭嘗起第西城如宫掖然其中婢妾百數皆衣<pc n="lb"/>
縷金綺繡如宫人在尚書省惡堂食不適口以其家膳<pc n="lb"/>
供然為將相無他材能徒以儀體為事從末帝東征方<pc n="lb"/>
                    <pb n="3b"/>
渡河督戰遽勸上迴奔睢陽衆以其誤國歸罪請廢末<pc n="lb"/>
帝不得已下獄餓死人皆快之<pc n="lb"/>
南渡之後為宰執者往往無恢復之謀上下同風止以<pc n="lb"/>
茍安目前為樂凡有人言當改革則必以生事抑之每<pc n="lb"/>
北兵壓境則君臣相對泣下或殿上發歎吁已而敵退<pc n="lb"/>
解嚴則大張具㑹飲黄閣中矣每相與議時事至甚危<pc n="lb"/>
處輒罷散曰俟再議已而復然因循茍且竟至亡國<pc n="lb"/>
南渡之後朝廷近侍以諂䛕成風每有四方菑異或民<pc n="lb"/>
                    <pb n="4a"/>
間疾苦將奏之必相謂曰恐聖上心困當時有人云今<pc n="lb"/>
日恐心困後日大心困矣竟至敗亡又在位者臨事往<pc n="lb"/>
往不肯分明可否相習低言緩語互推讓號養相體吁<pc n="lb"/>
相體果安在哉又宰執用人必先擇無鋒鋩輭孰易制<pc n="lb"/>
者曰恐生事故正人君子多不得用雖用亦未久遽退<pc n="lb"/>
閒宰執如張左丞行言臺諫官如陳司諫規許司諫古<pc n="lb"/>
程雷御史皆不能終其任也<hi>案以上二條金史完顔努森傳節引其語過半</hi>
                    <pc n="lb"/>
南渡之後近侍之權尤重葢宣宗喜用其人為耳目以<pc n="lb"/>
                    <pb n="4b"/>
伺察百官故使其奉御輩採訪民間號行路御史或得<pc n="lb"/>
一二事即入奏之上因以責臺官漏泄皆抵罪又方面<pc n="lb"/>
之柄雖委將帥又差一奉御在軍中號監戰每臨機制<pc n="lb"/>
變多為所牽制輒遇敵先奔故其軍多䘮敗<pc n="lb"/>
貞祐間珠赫髙琪為相欲樹黨固其權先擢用文人將<pc n="lb"/>
以為羽翼已而臺諫官許古劉元規之徒見其恣横相<pc n="lb"/>
繼言之髙琪大怒斥罷二人因此大惡進士更用胥吏<pc n="lb"/>
彼喜其奬拔往往為盡心于是吏權大盛勝進士矣又<pc n="lb"/>
                    <pb n="5a"/>
髙琪定制省部寺監官㕘注進士吏員又使由郡轉部<pc n="lb"/>
由部轉臺省不三五年皆得要職士大夫反畏避其鋒<pc n="lb"/>
而宣宗亦喜此曹刻深故時全由小吏侍東宫至為僉<pc n="lb"/>
樞宻院事南征帥又有富察和卓王阿里之徒居左右<pc n="lb"/>
司李涣輩在外行尚書六部陷士夫數十人亦亡國之<pc n="lb"/>
政也<pc n="lb"/>
南渡後屢興師伐宋葢其意以河南陜西狹隘將取地<pc n="lb"/>
南中夫已所有不能保而奪人所有豈有是理然連年<pc n="lb"/>
                    <pb n="5b"/>
征伐亦未嘗大有功雖破蘄黄殺虜良多較其士馬物<pc n="lb"/>
故且屢為水陷溺亦相當也最後盱眙軍改為鎮淮府<pc n="lb"/>
以軍戍之費糧數萬未㡬亦棄云又師還乗夏多刈熟<pc n="lb"/>
麥以歸助軍儲故宋人邊檄有云暴卒鴟張率作如林<pc n="lb"/>
之旅饑氓烏合驅歸得罪之人駙馬都尉布薩阿哈<hi>案布</hi>
                    <pc n="lb"/>
<hi>薩阿哈舊作僕散阿海今改</hi>僉樞宻院事時全皆回轅即誅後又謀<pc n="lb"/>
取蜀時胥平章鼎鎮闗中奏請緩發胥由此罷相嗟乎<pc n="lb"/>
避强欺弱望其復振難哉此皆宣宗時事末帝即位無<pc n="lb"/>
                    <pb n="6a"/>
南伐之議矣<pc n="lb"/>
甚哉風俗之移人也南渡後吏權大盛自髙琪為相定<pc n="lb"/>
法其遷轉與進士等甚者反疾焉故一時之人爭以此<pc n="lb"/>
進雖士大夫家有子弟讀書往往不終輒令改試臺部<pc n="lb"/>
令史其子弟輩既習此業便與進士為仇其趨進舉止<pc n="lb"/>
全學吏曹至有舞文納賂甚于吏輩者惟僥倖一時進<pc n="lb"/>
用不顧平日源流可為長太息者也<pc n="lb"/>
金朝取士止以詞賦經義學士大夫往往局于此不能<pc n="lb"/>
                    <pb n="6b"/>
多讀書其格法最陋者詞賦狀元即授應奉翰林文字<pc n="lb"/>
不問其人材何如故多有不任其事者或顧問不稱上<pc n="lb"/>
意被笑嗤出補外官章宗時王狀元澤在翰林㑹宋使<pc n="lb"/>
進枇杷子上索詩澤奏小臣不識枇杷子惟王庭筠詩<pc n="lb"/>
成上喜之吕狀元造父子魁多士及在翰林上索重陽<pc n="lb"/>
詩造素不學詩惶遽獻詩云佳節近重陽微臣喜欲狂<pc n="lb"/>
上大笑旋令外補故當時有云澤民不識枇杷子吕造<pc n="lb"/>
能吟喜欲狂<pc n="lb"/>
                    <pb n="7a"/>
興定初朝議縣令最親民依常調數换多不得人始詔<pc n="lb"/>
内外七品以上官保舉仍升為正七品<hi>案金史選舉志興定元年令隨</hi>
                    <pc n="lb"/>
<hi>朝七品外路六品以上職事官舉正七品以下職事官云云則内七品外六品始為舉主與此志内外七品以</hi>
                    <pc n="lb"/>
<hi>上官均得保舉異又攷宣宗本紀興定三年十一月辛丑詔朝官七品外路六品以上二嵗舉縣令一人而興</hi>
                    <pc n="lb"/>
<hi>定元年無此事與選舉志亦異</hi>資未及者借注人一時能吏如王登庸<pc n="lb"/>
令洛陽<hi>案金史循吏傳云偃師王登庸與此異</hi>程震威卿令陳留皆有治<pc n="lb"/>
績或入為監察御史臺部官自是居官者爭以能相尚<pc n="lb"/>
民亦多受賜其後往往由納賂請託以得之故疲懦貪<pc n="lb"/>
                    <pb n="7b"/>
穢者亦多然士大夫為之者猶自力此良法也哉<pc n="lb"/>
正大初末帝鋭于政朝議置益政院官院居宫中選一<pc n="lb"/>
時宿望有學者如楊學士雲翼史修撰公燮吕待制造<pc n="lb"/>
數人兼之輪直每日朝罷侍上講尚書貞觀政要數篇<pc n="lb"/>
間亦及民間事有補益楊公又與趙學士秉文共集自<pc n="lb"/>
古治術分門𩔖號君臣政要為一編進之此亦開講學<pc n="lb"/>
之漸也然嵗餘亦罷<pc n="lb"/>
士氣不可不素養如明昌泰和間崇文養士故一時士<pc n="lb"/>
                    <pb n="8a"/>
大夫爭以敢言敢為相尚迨大安中北兵入境往往以<pc n="lb"/>
節死如王晦髙子約梁詢誼諸人皆有名而侯摯李英<pc n="lb"/>
田琢輩皆由下位自奮于兵間雖功業不成其志氣有<pc n="lb"/>
可嘉者南渡後宣宗奬用胥吏抑士大夫凡有敢為敢<pc n="lb"/>
言者多被斥逐故一時在位者多委靡惟求免罪罟茍<pc n="lb"/>
容迨天興之變士大夫無一人死節者豈非有以致之<pc n="lb"/>
歟由是言之士氣不可不素養也<pc n="lb"/>
南渡後疆土狹隘止河南陜西故仕進調官皆不得遽<pc n="lb"/>
                    <pb n="8b"/>
入仕或守十餘載號重復累往往歸耕或教小學養生<pc n="lb"/>
故當時有云古人謂十年牕下無人問一舉成名天下<pc n="lb"/>
知今日一舉成名天下知十年牕下無人問也其後有<pc n="lb"/>
辟舉法行雖未入仕亦得辟為令故新進士多便得一<pc n="lb"/>
邑治民其省令史亦以次召補故士人方免沈滯之嘆<pc n="lb"/>
云<pc n="lb"/>
大臣尤當以至公至正黜陟百官大不可畏嫌避黨為<pc n="lb"/>
自保計南渡為宰執者多怯懼畏懦不敢有為凡處一<pc n="lb"/>
                    <pb n="9a"/>
事先恐人疑已如宰執本進士或士大夫得罪知其無<pc n="lb"/>
辜不敢辨言恐人疑其為黨也又或轉加詰責以示無<pc n="lb"/>
私或要職美官寧用他人取媚于衆一登省府遽忘本<pc n="lb"/>
來用心如此望其成功名立節義難矣然亦往往不能<pc n="lb"/>
以富貴自終向使以公正自持未必以是得罪也人云<pc n="lb"/>
用智巧者竟何如哉<pc n="lb"/>
宰相之職佐人主治天下所患耳目不廣不能周知民<pc n="lb"/>
間苦樂國勢安危故當忘私去智取諸人以為善以天<pc n="lb"/>
                    <pb n="9b"/>
下治天下至于百官士流賢否皆當如家人美惡一一<pc n="lb"/>
辨其才然後進退用舍合公望辦職業而為國者立法<pc n="lb"/>
使百官賓客不得謁見于私第何哉其意正以防其請<pc n="lb"/>
託而徇私也夫果察其人徇私不公豈可使為宰相哉<pc n="lb"/>
既以為宰相是已以天下付之矣誠不宜猶爾防閑也<pc n="lb"/>
唐裴晉公一日拜相遽請于私第見百官賓客可謂逺<pc n="lb"/>
謀而憲宗信之卒平淮蔡此其君臣遇合故有此竒偉<pc n="lb"/>
士成功名使齪齪者為之亦不敢請而庸主亦不聴也<pc n="lb"/>
                    <pb n="10a"/>
余觀南渡後為宰執者自非親戚故舊往往不得登其<pc n="lb"/>
門若夫百官士流未嘗接議論局局自保惟恐失之如<pc n="lb"/>
此望其所用得人聞見不塞者未之有也<pc n="lb"/>
士大夫為吏者當以至公無心處之事自理民自服不<pc n="lb"/>
可委曲要譽以枉義也余在南方時見辟舉為令者往<pc n="lb"/>
往妄用心如富家與貧家訟必直貧民勢家與百姓爭<pc n="lb"/>
必直百姓不問埋何如也又或故舊同道之家有科徵<pc n="lb"/>
必先督促不少貸至加之刑罰其意以為如此示吾無<pc n="lb"/>
                    <pb n="10b"/>
私且賈細民稱譽嗟乎貧富相爭自有曲直彼貧民中<pc n="lb"/>
亦有桀黠不逞者富家者亦有循良懦弱者烏可執一<pc n="lb"/>
哉故同道之家義當假借不然止以無心處之可也至<pc n="lb"/>
首加訊責不亦傷乎大抵此曹志于升進故爾甚者榜<pc n="lb"/>
于門云無親戚故舊不見賓客不接士人世豈有一為<pc n="lb"/>
郡邑而遽無親無舊者嘗記有一人為縣令禁其子不<pc n="lb"/>
令出其子犯禁笞責之其子赴井死哀哉不循中道縱<pc n="lb"/>
得升遷何榮也<pc n="lb"/>
                    <pb n="11a"/>
國所以設官士所以居官先以養其口體妻子然後得<pc n="lb"/>
専意王事雖不可取于民奢縱害公亦不必釣名要譽<pc n="lb"/>
太儉陋也余見河南為令者夜葢紙被朝服敝衣以示<pc n="lb"/>
亷又令妻子輩汲爨不使吏卒代者其意皆欲聞上位<pc n="lb"/>
媚細人然其聴斷撫養之道殊不在是能使其車騎儀<pc n="lb"/>
從屋宇服用整鮮而遇事風生吏民稱快較之此曹何<pc n="lb"/>
自苦也<pc n="lb"/>
南渡後士風甚薄一登仕籍視布衣諸生遽為两途至<pc n="lb"/>
                    <pb n="11b"/>
于徵逐游從輒相分别故布衣有事或數謁見在位者<pc n="lb"/>
在位者相報復甚希甚者髙居臺閣舊交不得見故李<pc n="lb"/>
長源憤其如此嘗曰以區區一第傲天下士耶已第者<pc n="lb"/>
聞之多怒至逐長源出史院又交訟于官士風如此可<pc n="lb"/>
歎<pc n="lb"/>
省吏前朝止用胥吏號堂後官金朝大定初張太師浩<pc n="lb"/>
制皇家袒免親宰執子試補外雜用進士凡登第厯三<pc n="lb"/>
任至縣令以次召補充一攷三十月出得六品州倅兩<pc n="lb"/>
                    <pb n="12a"/>
攷六十月得五品節度副使留守判官或就選為知除<pc n="lb"/>
知案由之以漸得都事左右司員外郎郎中<hi>案洪皓松漠紀聞省</hi>
                    <pc n="lb"/>
<hi>部有令史以進士及第者為之葢紀天眷皇統間事又金史王蔚傳皇統二年進士由良鄉丞補尚書省令史</hi>
                    <pc n="lb"/>
<hi>洊遷都事左司員外郎郎中大定二年超授轉運使則以進士為尚書省令史不始自大定初金史選舉志云</hi>
                    <pc n="lb"/>
<hi>省令史正隆元年止于宻院臺及六部吏人令史内選充大定二年罷吏人而復皇統選進士之制葢即張浩</hi>
                    <pc n="lb"/>
<hi>所議復者此志云前朝止用胥吏竟似大定之前未有用進士者失之疎漏當與金史㕘證所云登第厯三任</hi>
                    <pc n="lb"/>
<hi>至縣令以次召補充似由進士厯三任為縣令其語意亦欠分明攷金史賀揚庭傳由安肅令補尚書省令史</hi>
                    <pc n="lb"/>
<hi>元徳明傳子好問由南陽令擢尚書省掾皆不詳其厯三任為縣令蕭貢傳由涇州觀察判官補尚書省令史</hi>
                    <pc n="lb"/>
                    <pb n="12b"/>
<hi>路伯達傳由泗州𣙜場使補尚書省掾馮璧傳自東阿丞召補尚書省令史皆非由縣令召補則或三任或縣</hi>
                    <pc n="lb"/>
<hi>令未嘗併為一也至所云一攷出得六品州倅两考得五品節度副使等官者亦張浩定議如是後來不皆循</hi>
                    <pc n="lb"/>
<hi>其制李獻甫傳以尚書省令史充行六部員外郎元好問以省掾除左司都事蕭貢以令史擢監察御史或疑</hi>
                    <pc n="lb"/>
<hi>本傳有省文然果出為州倅及節度副使等官傳自不缺載如賀揚庭以令史授泌南軍節度副使入為監察</hi>
                    <pc n="lb"/>
<hi>御史路伯達以省掾除興平軍節度副使入為大理司直傳固備詳之矣又楊伯淵傳天㑹初以名家子補尚</hi>
                    <pc n="lb"/>
<hi>書省令史十四年賜進士第是天眷皇統以前有先為令史後第進士者與𨕖舉志散階赴㑹試之制相合益</hi>
                    <pc n="lb"/>
<hi>徵省令史之専用胥吏惟正隆時耳</hi>故仕進者以此途為捷徑如不為省<pc n="lb"/>
令史即循資級得五品甚遲故有節察令推何日了鹽<pc n="lb"/>
                    <pb n="13a"/>
度户勾㡬時休之語浩初定制時語人曰省庭天下儀<pc n="lb"/>
表如用胥吏定行貨賂混淆用進士清源也其進士受<pc n="lb"/>
賕如良家子女犯姦也胥吏公亷如娼女守節也議者<pc n="lb"/>
皆以為當屏山嘗為余言之然省令史儀禮冠帶抱書<pc n="lb"/>
進趨與掾吏不殊有過輒決杖惜乎以胥吏待天下士<pc n="lb"/>
也故士大夫有氣概者往往不就如雷翰林希顔魏翰<pc n="lb"/>
林邦彦宋翰林飛卿及余先子或召補不願或暫為遽<pc n="lb"/>
告出皆不能終其任也李丈欽止為余言宋制省曹有<pc n="lb"/>
                    <pb n="13b"/>
檢正皆士大夫其堂吏主行移文書也且問余以宋制<pc n="lb"/>
與金制孰優余以為宋制善欽止曰此議與吾合也<pc n="lb"/>
金朝用人大概由省令史遷左右司郎中貟外郎首領<pc n="lb"/>
官取其簿書精幹也由左右首領官選宰相執政取其<pc n="lb"/>
奏對詳敏也其經濟大略安在哉此所以在位者多長<pc n="lb"/>
于吏事也<pc n="lb"/>
金朝兵制最弊每有征伐或邉釁動下令簽軍州縣騷<pc n="lb"/>
動其民家有數丁男好身手成時盡揀取無遺號泣怨<pc n="lb"/>
                    <pb n="14a"/>
嗟國家以為苦驅此輩戰欲其克勝艱哉貞祐初下令<pc n="lb"/>
簽軍㑹一時任子為監官者以春赴吏部調數宰執使<pc n="lb"/>
盡㨂取號監官軍其人憤愠號叫交愬于臺省又衝宰<pc n="lb"/>
相鹵簿告丞相布薩齊勤<hi>案舊作僕散七斤今改</hi>大怒趣左右取<pc n="lb"/>
弓矢射去已而上知其不可用免之元光末備潼闗黄<pc n="lb"/>
河又下令簽軍諸使者厯郡邑自見居官者外無文武<pc n="lb"/>
大小執事官皆揀之至許州前戸部郎中侍御史劉元<pc n="lb"/>
規年㡬六十亦中選為千戸至陳州予先子以前監察<pc n="lb"/>
                    <pb n="14b"/>
御史亦為千户自餘不可勝言既立部曲須依軍例以<pc n="lb"/>
次相鈐束物議喧然後亦罷之嗟乎以任子為兵已失<pc n="lb"/>
體況以朝士大夫充斯役乎當是時余以終塲舉人獲<pc n="lb"/>
免而先子以御史不免立法之弊以至于斯余赴試開<pc n="lb"/>
封先子以詩送之且寄趙閑閑雷希顔有云老作一兵<pc n="lb"/>
吾命也芳聮七桂汝身之厚禄故人如見問為言塵土<pc n="lb"/>
困王尼二公覽之一笑<pc n="lb"/>
金朝近習之權甚重置近侍局于宫中職雖五品其要<pc n="lb"/>
                    <pb n="15a"/>
密與宰相等如舊日中書故多以資戚世家恩倖者居<pc n="lb"/>
其職士大夫不預焉<hi>案金史百官志近侍局提㸃正五品使從五品副使從六品直長正</hi>
                    <pc n="lb"/>
<hi>八品此志云職五品葢獨據提㸃及局使而言之也其除授局職多以優等之官若金史完顔蘇蘭傳以監察</hi>
                    <pc n="lb"/>
<hi>御史擢近侍局直長以正七品之臺官轉正八品之直長仍云擢則其體特優于常秩可知又提㸃局使雖止</hi>
                    <pc n="lb"/>
<hi>屬五品而兼此職者亦多用優等之官若内族慶善努傳貞祜初遷武衛軍副都指揮使兼提㸃近侍局則以</hi>
                    <pc n="lb"/>
<hi>正四品兼之完顔匡傳匡以秘書監及簽書樞密院事兼近侍局則以正三品兼之其不兼此職者獨宰執耳</hi>
                    <pc n="lb"/>
南渡後人主尤委任大抵視宰執臺部官皆若外人而<pc n="lb"/>
所謂腹心則此局也其局官以下所謂奉御奉職輩本<pc n="lb"/>
                    <pb n="15b"/>
以傳㫖詔供使令而人主委信反在士大夫右故大臣<pc n="lb"/>
要官往往曲意奉承或被命出外帥臣郡守百計館饋<pc n="lb"/>
葢以其親近易得言也然此曹皆膏粱子弟惟以妝飾<pc n="lb"/>
體様相夸膏面鑷鬚鞌馬衣服鮮整朝夕侍上迎合諂<pc n="lb"/>
媚以逸樂尊人主安其身又沮壊正人招賄賂為不法<pc n="lb"/>
至于大臣退黜百官得罪多自局中御史之權反在其<pc n="lb"/>
下矣其後欲收外望頗雜用士人完顔伯揚居之不嵗<pc n="lb"/>
餘亦罷又于臺部令史選奉職數人又于進士中亦選<pc n="lb"/>
                    <pb n="16a"/>
一二人充備其人既入局中則趨進舉止曽亦未聞有<pc n="lb"/>
正言補益者且此曹本僕役之職士大夫處之可羞而<pc n="lb"/>
一二子泰然自以為榮亦陋也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷七<pc n="lb"/>
<pb n="16b"/>
                </p>
<p>
</p>
  </div>
<div>
<head>歸潛志卷八</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷八<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
金朝取士以詞賦為重故士人往往不暇讀書為他文<pc n="lb"/>
嘗聞先進故老見子弟輩讀蘓黄詩輒怒斥故學者止<pc n="lb"/>
工于律賦問之他文則懵然不知間有登第後始讀書<pc n="lb"/>
為文者諸名士是也南渡以來士人多為古學以著文<pc n="lb"/>
作詩相髙然舊日專為科舉之學者疾之為仇讎苦分<pc n="lb"/>
                    <pb n="1a"/>
為兩途互相詆譏其作詩文者目舉子為科舉之學為<pc n="lb"/>
科舉之學者指文士為任子弟笑其不工科舉殊不知<pc n="lb"/>
國家敕設科舉用四篇文字本取全才蓋賦以擇制誥<pc n="lb"/>
之才詩以取風騷之㫖策以究經濟之業論以攷識鑒<pc n="lb"/>
之方四者俱工其人才為何如也而學者不知狃于習<pc n="lb"/>
俗止力為律賦至于詩策論俱不留心其弊基于為有<pc n="lb"/>
司者止考賦而不究詩策論也吾嘗記故老云泰和間<pc n="lb"/>
有司攷詩賦已定去取及讀策論則止用筆㸃廟諱御<pc n="lb"/>
                    <pb n="1b"/>
名且數字數與塗注之多寡有司如此欲舉子輩専精<pc n="lb"/>
難矣南渡後趙楊諸公為有司方于策論中取人故士<pc n="lb"/>
風稍變頗加意策論又于詩賦中亦辨别讀書人才以<pc n="lb"/>
是文風稍振然亦謗議紛紜然每貢舉非數公為有司<pc n="lb"/>
則又如舊矣<pc n="lb"/>
金朝以律賦著名者曰孟宗獻友之趙樞子克其主文<pc n="lb"/>
有藻鑒多得人者曰張景仁御史鄭子時侍讀故一時<pc n="lb"/>
為之語曰主司非張鄭秀才非趙孟律賦至今為學者<pc n="lb"/>
                    <pb n="2a"/>
法然其源出于吾髙祖南山翁故老云孟晚進初不識<pc n="lb"/>
翁因少年下第發憤闢一室取翁賦剪其八韻𩔖之帖<pc n="lb"/>
壁間坐卧諷咏深思已而盡得其法下筆造微妙再試<pc n="lb"/>
魁于鄉于府于省于御前天下號孟四元<hi>案洪皓松漠紀聞金制鄉</hi>
                    <pc n="lb"/>
<hi>試以本縣令為試官首曰鄉元府試分三路首曰府元會試集諸路舉人于燕京首曰敕頭亦曰狀元此蓋舉</hi>
                    <pc n="lb"/>
<hi>天徳以前科舉之制故有三元與此志所云四元異及大徳改制始増殿試孟宗獻中大定三年進士故有四</hi>
                    <pc n="lb"/>
<hi>元之目</hi>迄今學者以吾祖孟師也孟雖仕不甚貴作詩詞<pc n="lb"/>
有可稱自號虚靜居心頗恬淡留意養生術嘗著金丹<pc n="lb"/>
                    <pb n="2b"/>
賦行于世其詩詞亦有集<pc n="lb"/>
予髙祖南山翁金國初闢進士舉詞賦狀元也故為一<pc n="lb"/>
代詞學宗雅好成就後進見其文輒能斷其後中第否<pc n="lb"/>
當時名士大夫多出門下學者至今皆師尊之四子長<pc n="lb"/>
西巖次龍泉同年擢第二女長姑及笄將適人一時貴<pc n="lb"/>
顯者爭求之翁皆不許張御史景仁時在布衣以所業<pc n="lb"/>
詣翁翁嘉之俄翁預為有司取士張賦甚佳為鄰坐者<pc n="lb"/>
剽之盡坐同而黜已而翁知其然遽以長姑嫁焉家人<pc n="lb"/>
                    <pb n="3a"/>
輩皆愠翁不恤也後三年翁復為有司御試張擢别試<pc n="lb"/>
魁驟歴清華以文章擅當世位至翰林學士河南尹御<pc n="lb"/>
史大夫嘗使宋有風節赫然為名臣世皆以翁有知人<pc n="lb"/>
之鑒也後翁墓表張所作且載其事云次姑適襄隂王<pc n="lb"/>
元節亦名進士能詩博學嘗為宻州節度判官迄今士<pc n="lb"/>
大夫嫁女多談公之事也<pc n="lb"/>
金朝士大夫以政事最著名者曰王翛然嘗同知咸平<pc n="lb"/>
府攝府事時遼東路多世襲明安穆昆居焉其人皆女<pc n="lb"/>
                    <pb n="3b"/>
直功臣子鷔亢奢縱不法公思有以治之㑹郡民負一<pc n="lb"/>
世襲明安者錢貧不能償明安者大怒率家僮輩强入<pc n="lb"/>
其家牽其牛以去民因訟于官公得其情令一吏呼明<pc n="lb"/>
安者其明安者盛陳騎從以來公朝服召至廳事前詰<pc n="lb"/>
其事趨左右械擊之迺以强盜論杖殺于市一路悚然<pc n="lb"/>
後知大興府素察僧徒多游貴戚作過乃下令午後僧<pc n="lb"/>
不得出寺街中不見一僧有一長老犯禁公械之長老<pc n="lb"/>
者素為貴戚所重皇姑某國公主使人詣公請焉公曰<pc n="lb"/>
                    <pb n="4a"/>
奉王命即令出立召僧杖一百死自是京輦肅清人莫<pc n="lb"/>
敢犯世宗深見知故公得行其志也公為人恬淡簡靜<pc n="lb"/>
頗留意養生每食必以時過午則不食也臨終齋沐而<pc n="lb"/>
逝于死生了然其為吏之名至今人云過宋包拯其子<pc n="lb"/>
漸為吏亦有能稱為都中警巡使<pc n="lb"/>
孫左丞鐸振之章宗時名臣為人正直敢言有學問文<pc n="lb"/>
采一時相望甚切俄詔下同輩皆相執政公再授戸部<pc n="lb"/>
尚書公意不愜因于戸部㕔事壁間書唐人詩云<hi>案中州集</hi>
                    <pc n="lb"/>
                    <pb n="4b"/>
<hi>傳孫鐸再為戸部尚書于賀席中戲舉青州老柏院布衣張在詩云云與此志所云書于戸部㕔壁有異</hi>南<pc n="lb"/>
鄰北舎牡丹開年少尋芳去未囘惟有君家老柏樹春<pc n="lb"/>
風來似不曽來有人奏之坐貶鄜州防禦使<hi>案中州集傳鐸既為</hi>
                    <pc n="lb"/>
<hi>御史所劾降授河南同知府事故送之者有云想到洛陽春正好南鄰北里牡丹開與此志所云貶鄜州防禦</hi>
                    <pc n="lb"/>
<hi>有異</hi>再召入朝未幾執政南渡為太子太師後致仕以壽<pc n="lb"/>
終<pc n="lb"/>
貞祐南征獲一統制官李申之者帥府經歴官劉達卿<pc n="lb"/>
輩召而飯之且誘以降將宥焉申之獻詩曰一飯感恩<pc n="lb"/>
                    <pb n="5a"/>
無地報此心許國已天知胸中千古蟠鍾阜一死鴻毛<pc n="lb"/>
斷不移竟就死又云擬把孤忠報主知主知未報己身<pc n="lb"/>
疲明朝定作長淮鬼馬革應煩為裹尸又云區區已上<pc n="lb"/>
和親䇿安得元戎一㸃頭<hi>案中州集王或詩注貞祐末行臺都尉南征獲武經進士</hi>
                    <pc n="lb"/>
<hi>李申之于盱胎左右司郎中劉光謙達卿潤文官李獻能欽叔愛其才辯欲活之以避嫌不敢也乃托以問事</hi>
                    <pc n="lb"/>
<hi>機令軍中羈管之申之作詩贈主囚者曰一飯感君無地報寸心許國只天知明朝定作長淮鬼馬革仍煩為</hi>
                    <pc n="lb"/>
<hi>裹尸又云胸中萬古横鍾阜一死鴻毛斷不移又獻書都尉云金國嵗嵗南侵計所得不能一二州而軍力折</hi>
                    <pc n="lb"/>
<hi>耗殆盡今歳此舉亦曽慮人有議其後何以禦之乎為公計者不若因南軍大舉斂兵而退雖屢出無功得全</hi>
                    <pc n="lb"/>
                    <pb n="5b"/>
<hi>師而返猶可自救不然師老食殫困頓于堅城之下讒間一行則公受禍不久矣某軍敗而死固其所也乞于</hi>
                    <pc n="lb"/>
<hi>盱眙城下責以不降之罪以死見處使人人知之則都尉亦于名教為有功書上之明日申之謀遁歸不果乃</hi>
                    <pc n="lb"/>
<hi>殺之欽叔説其臨刑囘面南向欣然就戮甚嗟惜之云云與此志所紀微異而較詳並附載之</hi>
                    <pc n="lb"/>
先翰林嘗談國初宇文太學叔通主文盟時呉深州彦<pc n="lb"/>
髙視宇文為後進宇文止呼為小呉因㑹飲酒間有一<pc n="lb"/>
婦人宋宗室子流落諸公感嘆皆作樂章一闋宇文作<pc n="lb"/>
念奴嬌有宗室家姬陳王幼女曽嫁欽慈族干戈浩蕩<pc n="lb"/>
事隨天地翻覆之語次及彦髙作人月圓詞云南朝千<pc n="lb"/>
                    <pb n="6a"/>
古傷心事猶唱後庭花舊時王謝堂前燕子飛向誰家<pc n="lb"/>
偶然相見仙肌勝雪雲髩堆鴉江州司馬青衫濕淚同<pc n="lb"/>
是天涯宇文覽之大驚自是人乞詞輒曰當詣彦髙也<pc n="lb"/>
彦髙詞集篇數雖不多皆精微盡善雖多用前人詩句<pc n="lb"/>
其剪截綴㸃若天成真奇作也先人嘗云詩不宜用前<pc n="lb"/>
人語若夫樂章則剪截古人語亦無害但要能使用爾<pc n="lb"/>
如彦髙人月圓半是古人句其思致含蓄甚逺不露圭<pc n="lb"/>
角不猶勝于宇文自作者哉<pc n="lb"/>
                    <pb n="6b"/>
党承㫖懷英辛尚書棄疾俱山東人少同舎屬金國初<pc n="lb"/>
遭亂俱在兵間辛一旦率數千騎南渡顯于宋党在北<pc n="lb"/>
方擢第入翰林有名為一時文字宗主二公雖所趣不<pc n="lb"/>
同皆有功業寵榮視前朝陶榖韓熙載亦相況也後辛<pc n="lb"/>
退閒有詞鷓鴣天云壯歳旌旗擁萬夫錦襜突騎渡江<pc n="lb"/>
初燕兵夜娖銀胡䩮漢箭朝飛金僕姑追往事嘆今吾<pc n="lb"/>
春秋不染白髭鬚卻將萬字平戎策換得東家種樹書<pc n="lb"/>
蓋紀其少時事也<pc n="lb"/>
                    <pb n="7a"/>
髙丞相岩夫在相位因元光二年元日慶七十㑹鄉里<pc n="lb"/>
交舊且求作詩文時先子以新罷御史避嫌不赴余方<pc n="lb"/>
弱冠為作詩以公頗負謗且勸其退休也公得詩大喜<pc n="lb"/>
趣召余迎謂余曰解道青雲自致不須階耶又撫余背<pc n="lb"/>
曰汝曹字如何下來蓋余詩云青雲自致不須階十稔<pc n="lb"/>
從容位上台負荷一堂森柱石調和衆口費鹽梅勤勞<pc n="lb"/>
密邇三朝重壽考康寜七秩開家道益昌孫有息綵衣<pc n="lb"/>
扶杖好歸來雷希顔為作序亦有乗天眷未衰可以引<pc n="lb"/>
                    <pb n="7b"/>
去之語後余將歸淮揚復獻書勸其舉一人自代可得<pc n="lb"/>
致政歸然公竟薨相位不能從也<pc n="lb"/>
明昌承安間作詩者尚尖新故張翥仲揚由布衣有名<pc n="lb"/>
召用其詩大抵皆浮艶語如矮窻小戸寒不到一爐香<pc n="lb"/>
火四圍書又西風了却黄花事不管安仁兩鬢秋人號<pc n="lb"/>
張了却劉少宣嘗題其詩集後云楓落呉江真好句不<pc n="lb"/>
須多示鄭參軍蓋譏之也南渡後文風一變文多學奇<pc n="lb"/>
古詩多學風雅由趙閑閑李屏山倡之幼無師傳為文<pc n="lb"/>
                    <pb n="8a"/>
下筆便喜左氏莊周故能一掃遼宋餘習而雷希顔宋<pc n="lb"/>
飛卿諸人皆作古文故復往往相傚法不作淺弱語趙<pc n="lb"/>
閑閑晚年詩多法唐人李杜諸公然未嘗語于人已而<pc n="lb"/>
麻知幾李晨源元裕之輩鼎出故後進作詩者爭以唐<pc n="lb"/>
人為法也<pc n="lb"/>
趙閑閑嘗言律詩最難工須要工巧周圓吾聞竹溪党<pc n="lb"/>
公論以為五十六字皆如聖賢中有一字不經罏錘便<pc n="lb"/>
若一屠沽子厠其間也又云八句皆要警抜極難一篇<pc n="lb"/>
                    <pb n="8b"/>
中須要一聯好句為主後但以意收拾之足為好詩矣<pc n="lb"/>
又嘗與余論詩曰選詩曰南登灞陵岸囘首望長安朔<pc n="lb"/>
風動秋草邊馬有歸心明月照髙樓流光正徘徊此其<pc n="lb"/>
含蓄意幾何又曰小詩貴風騷今人往往止作硬語非<pc n="lb"/>
也<pc n="lb"/>
趙閑閑少嘗寄黄華<hi>王氏庭筠</hi>詩黄華稱之曰非作千首其<pc n="lb"/>
工夫不至是也其詩至今為人傳誦且趙以此詩初得<pc n="lb"/>
名詩云寄語雪溪王處士年來多病復何如浮雲世態<pc n="lb"/>
                    <pb n="9a"/>
紛紛變秋草人情日日疎李白一杯人影月鄭䖍三絶<pc n="lb"/>
畫詩書情知不得文章力乞與黄華作隱居<pc n="lb"/>
趙閑閑嘗為余言少初識尹無忌問久聞先生作詩不<pc n="lb"/>
喜蘓黄何如無忌曰學蘓黄則卑猥也其詩一以李杜<pc n="lb"/>
為法五言尤工閑閑嘗稱其㳺同樂園詩云晴日明華<pc n="lb"/>
搆繁隂蕩緑波蓬丘滄海逺春色上林多流水時雖逝<pc n="lb"/>
遷鶯暖自歌可憐歡樂極鉦鼓散雲和又有佳句行雲<pc n="lb"/>
春郭暗歸鳥暮天蒼野色明殘照江聲入暮雲甚似少<pc n="lb"/>
                    <pb n="9b"/>
陵閑閑又稱趙黄山詩云燈暗風翻幔蛩吟葉擁牆人<pc n="lb"/>
如秋已老愁與夜俱長滴盡堦前雨催成鏡裏霜黄花<pc n="lb"/>
依舊好多病不能觴此詩信佳詩也又黄山嘗于黄山<pc n="lb"/>
道中作詩有云好景落誰詩句裏蹇驢䭾我畫圖中世<pc n="lb"/>
號趙蹇驢余先子翰林嘗談章宗春水放海青時黄山<pc n="lb"/>
在翰苑扈從既得鵝索詩黄山立進之其詩云鴐鵝得<pc n="lb"/>
暖下陂塘綵騎星馳入建章黄傘輕隂隨鳳輦緑衣小<pc n="lb"/>
隊出鷹坊摶風玉爪凌霄漢瞥目風毛墮雪霜共喜園<pc n="lb"/>
                    <pb n="10a"/>
陵得新薦侍臣齊捧萬年觴章宗覽之稱其工且曰此<pc n="lb"/>
詩非宿搆不能至此<pc n="lb"/>
趙閑閑平日字畫工夫最深詩次之又其次散文也嘗<pc n="lb"/>
語余曰今日後進中作文者頗有三二人至吟詩者絶<pc n="lb"/>
少字畫亦無也以是知公所長然議論經學許王從之<pc n="lb"/>
散文許李之純雷希顔詩頗許麻知幾元裕之字畫頗<pc n="lb"/>
許麻知幾馮叔獻也又嘗教余學書先法張旭石柱記<pc n="lb"/>
每曰汝輩幸有天資正不許學古人一㸃一畫寫也李<pc n="lb"/>
                    <pb n="10b"/>
屏山雅喜奨援後進每得一人詩文有可稱必延譽于<pc n="lb"/>
人然頗輕許可故趙閑閑嘗云被之純壞却後進只奬<pc n="lb"/>
譽教為狂後雷希顔亦頗接引士流趙云雷希顔又如<pc n="lb"/>
此然屏山在世一時才士皆趨嚮之至于趙所成立者<pc n="lb"/>
甚少惟主貢舉時得李欽叔獻能後嘗以文章薦麻知<pc n="lb"/>
幾九疇入仕至今士論止歸屏山也<pc n="lb"/>
李屏山教後學為文欲自成一家每曰當别轉一路勿<pc n="lb"/>
隨人脚跟故多喜奇怪然其文亦不出莊左栁蘓詩不<pc n="lb"/>
                    <pb n="11a"/>
出盧仝李賀晚甚愛楊萬里詩曰活潑剌底人難及也<pc n="lb"/>
趙閑閑教後進為詩文則曰文章不可執一體有時奇<pc n="lb"/>
古有時平淡何拘李嘗與余論趙文曰才甚髙氣象甚<pc n="lb"/>
雄然不免有失支墮節處蓋學東坡而不成者趙亦語<pc n="lb"/>
余曰之純文字止一體詩只一向去也又趙詩多犯古<pc n="lb"/>
人語一篇或有數句此亦文章病屏山嘗序其閑閑集<pc n="lb"/>
云公詩往往有李太白白樂天語某輒能識之又云公<pc n="lb"/>
謂男子不食人唾後當與之純天英作真文字亦隂譏<pc n="lb"/>
                    <pb n="11b"/>
云<pc n="lb"/>
趙閑閑論文曰文字無太硬之純文字最硬何傷王翰<pc n="lb"/>
林從之則曰文字無軟者惟其是也余嘗以質諸先人<pc n="lb"/>
先人以趙論為是<pc n="lb"/>
興定元光間余在南京從趙閑閑李屏山王從之雷希<pc n="lb"/>
顔諸公游多論為文作詩趙于詩最細貴含蓄工夫于<pc n="lb"/>
文頗麄止論氣象大概李于文甚細説關鍵賓主抑揚<pc n="lb"/>
于詩頗麄止論詞氣才巧故余于趙則取其作詩法于<pc n="lb"/>
                    <pb n="12a"/>
李則取其為文法若王則貴議論文字有體致不喜出<pc n="lb"/>
奇下字止欲如家人語言尤以助辭為首與屏山之純<pc n="lb"/>
學大不同嘗曰之純雖才髙好作險句怪語無意味亦<pc n="lb"/>
不喜司馬遷史記云失支墮節者多韓退之原道如此<pc n="lb"/>
好文字末曰人其人火其書太下字栁子厚肥皮厚肉<pc n="lb"/>
柔筋脆骨之𩔖此何等語千古以來惟推東坡為第一<pc n="lb"/>
人多發古名篇中疵病淵明歸去來辭前想像後直述<pc n="lb"/>
不相侔伯倫酒德頌有大人先生是寓言後聞吾風聲<pc n="lb"/>
                    <pb n="12b"/>
吾當作其退之盤谷序前云友人後云昌黎韓愈似不<pc n="lb"/>
相識永叔蘓子美墓誌爭為人所傳既用爭字當曰人<pc n="lb"/>
爭傳之不然曰為人所傳不須爭字子瞻超然臺記物<pc n="lb"/>
有以蔽之矣作字好此𩔖甚多不可勝紀雷則論文尚<pc n="lb"/>
簡古全法退之詩亦喜韓兼好黄魯直新巧毎作詩文<pc n="lb"/>
好與朋友相商訂有不安相告立改之此亦人所難也<pc n="lb"/>
正大中王翰林從之在史院領史事雷翰林希顔為應<pc n="lb"/>
奉兼編修官同修宣宗實録二公由文體不同多紛爭<pc n="lb"/>
                    <pb n="13a"/>
蓋王平日好平淡紀實雷尚奇峭造語也王則云實録<pc n="lb"/>
止文其當時事貴不失真若自作史則又異也雷則云<pc n="lb"/>
作文字無句法委靡不振不足觀故雷所作王多改革<pc n="lb"/>
雷大憤不平語人曰請將吾二人所作令天下文士定<pc n="lb"/>
其是非王亦不屑王嘗曰希顔作文好用惡硬字何以<pc n="lb"/>
為竒雷亦曰從之持論甚髙文章亦難止以經義科舉<pc n="lb"/>
法繩之也<pc n="lb"/>
雷翰林希顔為人作碑誌雖稱其德善其疵短亦互見<pc n="lb"/>
                    <pb n="13b"/>
之嘗曰文章止是襃與貶初作屏山墓誌數處有微言<pc n="lb"/>
劉光甫讀之不能平與宋飛卿交勸令削去及刻石猶<pc n="lb"/>
存浮湛于酒其性厭怠有不屑為之言余謂碑誌本以<pc n="lb"/>
章其人之善雖不可溢美有媿辭然當實録其善事使<pc n="lb"/>
傳信後世若疵短則不當書也況非作史傳何必貶焉<pc n="lb"/>
且其子孫覽之豈得自安也<pc n="lb"/>
趙閑閑作南城訪道圖諸公皆有詩嘗有一齊希謙者<pc n="lb"/>
題云億刼夢中誇識解一生紙上作風波到今不肯抽<pc n="lb"/>
                    <pb n="14a"/>
頭去畢竟南城有甚麽人頗傳之<pc n="lb"/>
趙閑閑以文學名一世于吏事非所長興定初珠赫髙<pc n="lb"/>
琪為相惡士大夫有罪輒以軍儲論加箠杖在位者往<pc n="lb"/>
往被其苦俄命趙公攝南京轉運司未幾果坐誤糧草<pc n="lb"/>
事當杖既奏宣宗曰學士豈當箠耶髙琪曰不然無以<pc n="lb"/>
戒後遂杖四十公大憤焉其後髙琪誅詔適當公筆首<pc n="lb"/>
曰君臣分嚴無將之罪莫大夫婦義重不睦之刑何逃<pc n="lb"/>
曽是一身兼此二惡人謂趙公之仇雪矣<pc n="lb"/>
                    <pb n="14b"/>
正大初趙閑閑長翰林苑同陳正叔潘仲明雷希顔元<pc n="lb"/>
裕之諸人作詩㑹嘗賦野菊趙有云岡斷秋光隔河明<pc n="lb"/>
月影交荒叢號蟋蟀病葉掛蠨蛸欲訪陶彭澤柴門何<pc n="lb"/>
處敲諸公稱其破的也又分詠古瓶蠟梅趙云苕華吐<pc n="lb"/>
碧龍文澀燭淚痕疎鴈字横後云嬌黄喚起昭陽夢漢<pc n="lb"/>
苑凄涼草棘生句甚工潘有云命薄從教官獨冷眼明<pc n="lb"/>
猶喜物雙清語亦老也後分憶橙射虎題甚多最後詠<pc n="lb"/>
道學雷云青天白日理分明亦為題所窘也閑閑同館<pc n="lb"/>
                    <pb n="15a"/>
閣諸公九日登極目亭俱有詩題云魏國山河殘照在<pc n="lb"/>
梁王樓殿野花開鷗從白水明邊没雁向青天盡處囘<pc n="lb"/>
未必龍山如此㑹座中三館盡英才雷希顔云千古雄<pc n="lb"/>
豪幾人在百年懷抱此時開李欽止云連朝倥偬簿書<pc n="lb"/>
堆辜負黄花酒一盃凡作詩和韻為難古人贈答皆以<pc n="lb"/>
不拘韻字迨宋蘓黄凡唱和須用元韻往返數迴以出<pc n="lb"/>
竒余先子頗留意故與人唱和韻益狹語益工人多稱<pc n="lb"/>
之嘗與雷希顔元裕之論詩元云和韻非古要為勉强<pc n="lb"/>
                    <pb n="15b"/>
先子云如能以彼韻就我意何如亦一竒也嘗在史院<pc n="lb"/>
與屏山諸公唱和李唐卿海藏齋詩舟字韻往返十餘<pc n="lb"/>
首先子有云繡坼舊圖翻短褐朱書小字記歸舟屏山<pc n="lb"/>
大稱其工用事也後居淮陽與劉少宣唱和村字韻亦<pc n="lb"/>
往返數十首最後論詩有云楊劉變體號西崑竊笑登<pc n="lb"/>
壇子美村大抵俗儒無正眼惟應後世自公言光生杜<pc n="lb"/>
曲今千丈派出江西本一源此道陵遲嗟久矣不才安<pc n="lb"/>
敢擅專門又樂府虚傳山抹雲詩名浪得栁連村九原<pc n="lb"/>
                    <pb n="16a"/>
太白有生氣千古少陵無間言登太山巔小天下到崑<pc n="lb"/>
崙口知河源如君少進可入室顧我今衰不及門少宣<pc n="lb"/>
以為全不覺用他人韻也<pc n="lb"/>
聨句亦詩中難事蓋座中立書不暇深思也南京龍德<pc n="lb"/>
宫趙閑閑李屏山王正之聯句王云棘猴未窮巧穴蟻<pc n="lb"/>
已失王人多稱之余先子亦留意主長葛簿時與屏山<pc n="lb"/>
張仲傑㑹飲坐中有定磁酒甌因為聯句先子首唱曰<pc n="lb"/>
定州花磁甌顔色天下白諸公稱之屏山則曰輕浮妾<pc n="lb"/>
                    <pb n="16b"/>
玻璃頑鈍奴琥珀張則曰器質至堅脆膚理還悦澤後<pc n="lb"/>
居淮陽冀京父來過雪夜聯句先子有云簾疎見飛霙<pc n="lb"/>
窻静聞落屑又李欽叔來過李子遷在坐㑹合聨句先<pc n="lb"/>
子有首唱曰玉立兩謫仙鼎峙三敵國又云三强出竒<pc n="lb"/>
兵八柱乃八克一老怯大敵三戰即三北後自大梁歸<pc n="lb"/>
陳與祁聯句先子首云紅抛汴梁城緑吸淮陽酒後令<pc n="lb"/>
葉縣中秋夜與郝坊州仲純王飛伯輩聨句具載蓬門<pc n="lb"/>
集中<pc n="lb"/>
                    <pb n="17a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷八<pc n="lb"/>
<pb n="17b"/>
                </p>
<p>
</p>
  </div>
<div>
<head>歸潛志卷九</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷九<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
余先子翰林令葉時同坊州仲純賦昆陽懐古詩諸公<pc n="lb"/>
多繼作先子有云營屯滍水横陳處計墮劉郎小怯中<pc n="lb"/>
天上雷風掃妖氣人間虎豹畏真龍千秋一片昆溪月<pc n="lb"/>
曽照堂堂蓋世雄郝云戰骨至今埋滍水暮雲何處是<pc n="lb"/>
舂陵李長源云潁川南下鬱陂陁遐想當年戰壘多自<pc n="lb"/>
                    <pb n="1a"/>
是真人清宇宙誰為䜿子試干戈元裕之云英威未覺<pc n="lb"/>
消沈盡試向舂陵望鬱葱王飛伯云落日一川英氣在<pc n="lb"/>
西風萬葉戰聲來後云誰倚城樓弔興廢一聲長笛暮<pc n="lb"/>
雲間史學優李欽叔白文舉皆有詩余亦作一古詩也<pc n="lb"/>
古人多有偶得佳句而不能立題者如山谷云清鑒風<pc n="lb"/>
流歸賀八飛揚跋扈付朱三未知可以贈誰又云人得<pc n="lb"/>
交游是風月天開圖畫即江山亦無全篇余先子嘗有<pc n="lb"/>
句云推愁不去若移石呼酒不來如望霓又半生竊禄<pc n="lb"/>
                    <pb n="1b"/>
魚貪餌四海無家鳥擇棲又未解作詩如見畫常憂讀<pc n="lb"/>
賦錯呼霓<pc n="lb"/>
夢中作詩或得句多清邁出塵余先祖龍山君嘗夢得<pc n="lb"/>
句云山路嶄有壁松風清無塵先子夢中詩云落月浸<pc n="lb"/>
天池余幼年夢中亦有作詩𤣥猿哭處江天暮白雁來<pc n="lb"/>
時澤國秋如鬼語也<pc n="lb"/>
先翰林罷御史閒居淮陽種五竹堂後自娯作詩云撥<pc n="lb"/>
土移根卜日辰森森便有氣凌雲真成闕里二三子大<pc n="lb"/>
                    <pb n="2a"/>
勝樊川十萬軍影浸涼蟾牕上見聲敲寒雨枕邊聞林<pc n="lb"/>
間故事傳西晉不數山王詠五君以寄趙閑閑㑹閑閑<pc n="lb"/>
亦于閑閑堂後種竹甚多一日禮部詔余曰昨夕欲和<pc n="lb"/>
丈人竹詩牽于韻自作一篇答其意可也因出其詩云<pc n="lb"/>
君家種竹五七箇我亦近栽三四竿兩地平分風月破<pc n="lb"/>
大家留待雪霜看土膏生意葉猶卷客枕夢魂聲已寒<pc n="lb"/>
見此又思君子面何時相對倚闌干先子後和其韻云<pc n="lb"/>
我家陳郡子梁園不約同栽竹數竿清入夢魂千里共<pc n="lb"/>
                    <pb n="2b"/>
笑開詩眼幾囘看幽資淡不追時好苦節相期保歳寒<pc n="lb"/>
八坐文昌天咫尺得如閒客倚䦨干又李澥公渡因游<pc n="lb"/>
園城㑹雲中一僧曰德超談及鄉里名家劉雷事公渡<pc n="lb"/>
留詩云邂逅雲中老阿師思人許我話劉雷略談近日<pc n="lb"/>
諸孫事頗覺衰懐一笑開衆道髯參宜帥幕<hi>謂希顔</hi>人憐<pc n="lb"/>
短簿去霜臺<hi>謂先子</hi>園城香火西菴地嘗記秋髙雨後來<pc n="lb"/>
後先子過園見之和其韻云上林春晚數歸期轣轆車<pc n="lb"/>
聲病轉雷翠幄䕶田桑葉密緑雲夾路麥花開偶因假<pc n="lb"/>
                    <pb n="3a"/>
館留蕭寺試問游方指卮臺<hi>陳郡</hi>白首衲僧同里閈亦知<pc n="lb"/>
吾祖有雲來余以示閑閑閑閑亦如其韻寄先子云屏<pc n="lb"/>
山殁後使人悲此外交親我與雷千里老懐何日寫一<pc n="lb"/>
生笑口幾時開心知契濶留陳土時復登臨上吹臺目<pc n="lb"/>
極天低雁囘處西風忽送好詩來先子復和云兩地相<pc n="lb"/>
望雲與泥敢期膠漆嗣陳雷遥憐曉鏡霜鬚滿但對故<pc n="lb"/>
人青眼開且趁梅芳醉梁苑莫因雁過問燕臺上林花<pc n="lb"/>
栁驚春晚蓬勃西風卷土來<pc n="lb"/>
                    <pb n="3b"/>
正大初先君由葉令召入翰林諸公皆集余家時春旱<pc n="lb"/>
有雨諸公喜而共賦詩以好雨知時節當春乃發生為<pc n="lb"/>
韻趙閑閑得發字其詩云君家南山有衣鉢叢桂馨香<pc n="lb"/>
老蟾窟從來青紫半門生今日兒孫牀滿笏邇來雲卿<pc n="lb"/>
復秀出論事觀書眼如月豈惟傳家秉賜彪亦復生兒<pc n="lb"/>
勮勔勃往時曽乗御史驄未害霜蹄聊一蹶雙鳧古邑<pc n="lb"/>
試牛刀百里政聲傳馬卒今年視草直金鑾雲章妙手<pc n="lb"/>
看揮發老夫當避一頭地有慙老驥追霜鶻座中三館<pc n="lb"/>
                    <pb n="4a"/>
盡英豪健筆縱横建安骨已知良㑹得四并更許深杯<pc n="lb"/>
辭百罰我辭不飲願助勇政要青燈照華髪但令風雨<pc n="lb"/>
破天慳未厭歸途洗靴襪先君得好字因用解嘲其詩<pc n="lb"/>
云春寒桑未稠歳旱麥將槁此時得一雨奚翅萬金寳<pc n="lb"/>
吾賓適在席喜氣溢襟抱酒行不計觴花底玉山倒從<pc n="lb"/>
來慳混嘲蓋為俗子道北海得開尊天氣豈常好況當<pc n="lb"/>
生發辰霑足恨不早東風又吹簷滴乾主人不慳天自<pc n="lb"/>
慳是日諸公極歡皆霑醉而歸後月餘先君以病不起<pc n="lb"/>
                    <pb n="4b"/>
趙以天慳為詩讖云<pc n="lb"/>
元裕之李長源同鄉里各有詩名由其不相下頗不相<pc n="lb"/>
咸李好憤怒元嘗云長源有憤擊經元好滑稽李輒以<pc n="lb"/>
詩譏罵元亦無如之何元嘗權國史院編修官時末帝<pc n="lb"/>
召故駙馬都尉布薩阿哈<hi>案舊作僕散阿海今改</hi>女子入宮俄以<pc n="lb"/>
人言其罪又蒙放出元因賦金谷怨樂府詩李見之作<pc n="lb"/>
代金谷佳人答一篇以拒焉一時士人傳以為笑談元<pc n="lb"/>
詩云娃兒十八嬌可憐亭亭裊裊春風前天上仙人玉<pc n="lb"/>
                    <pb n="5a"/>
為骨人間畫工畫不出小小油壁車軋軋出東華繡帶<pc n="lb"/>
盤綾結雲裾踏雁沙嬌雲一片不成玉被風吹去落誰<pc n="lb"/>
家豈無年少恩澤侯錦韉貂帽亦風流不然典取鷫鸘<pc n="lb"/>
裘四壁相如堪白頭金谷樓臺杳無主燕子不飛花著<pc n="lb"/>
雨只知環珮作離聲誰解琵琶得私語有情蜂雄蛺蝶<pc n="lb"/>
雌無情雞欺翡翠兒勸君滿飲金屈巵明日無花空折<pc n="lb"/>
枝李詩云石家園林洛水濱粉垣碧瓦迷天津樓臺參<pc n="lb"/>
差映金谷歌舞日日嬌青春是時天下甲兵息江南已<pc n="lb"/>
                    <pb n="5b"/>
傳歸命臣永平以來本康治四海一家無窮人洛陽城<pc n="lb"/>
中厭酺醵司隸夜過不敢嗔王門戚里爭豪侈車馬如<pc n="lb"/>
水爭紅塵燒金斫玉延上客季倫豈輸趙王倫兩家炎<pc n="lb"/>
炎貴相軋笙竽嘈嘈妓成列珊瑚紅樹鞭擊碎步障青<pc n="lb"/>
絲馬踏裂因縁睚眦貴人怒詔下黄門促收捕郵夫防<pc n="lb"/>
吏急喧驅河南牒繫御史府鐘鳴漏盡行不休生存華<pc n="lb"/>
屋歸山丘緑珠香魂涴塵土侍兒忍居樓上頭君王慈<pc n="lb"/>
明宥率土妾身竄居籍民伍平生作得健兒婦狗走雞<pc n="lb"/>
                    <pb n="6a"/>
飛豈敢惡元和其詩先子稱工<pc n="lb"/>
麻徴君知幾在南州見時事擾攘其催科督賦如毛百<pc n="lb"/>
姓不安嘗題雨中行人扇圖詩云幸自山東無賦税何<pc n="lb"/>
須雨裏太倉皇尋思此箇人間世畫出人來也著忙雖<pc n="lb"/>
一時戲語也有味知幾若見今日事又作何語耶又戲<pc n="lb"/>
題太公釣魚圖云向使文王不獵賢一竿潦倒渭河邊<pc n="lb"/>
當時若早隨時世直喫羊羔八十年亦中時病也又有<pc n="lb"/>
道人云太公壽命八十餘文王一見便同車而今若有<pc n="lb"/>
                    <pb n="6b"/>
蟠溪客也被官中要納魚雖俚語可以想見時世也<pc n="lb"/>
王翰林從之嘗論黄魯直詩穿鑿太好異云能令漢家<pc n="lb"/>
重九鼎桐江波上一絲風若道漢家一百年自嚴陵釣<pc n="lb"/>
竿上來且道得<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>又詠猩猩毛筆云平生幾<pc n="lb"/>
裲屐身後五車書此兩事如何合得且一猩猩毛筆安<pc n="lb"/>
能寫五車書耶余嘗以語雷丈希顔曰不然一猩猩之<pc n="lb"/>
毛如何只作筆一管後以語先子大笑云<pc n="lb"/>
金朝律賦之弊不可言大定間諸公所作氣質渾厚學<pc n="lb"/>
                    <pb n="7a"/>
問深博猶可觀其後張亟音行簡知貢舉惟以格律痛<pc n="lb"/>
繩之洗垢求瘢苛甚其一時士子趨學模題畫影至不<pc n="lb"/>
成語言以是有甘<hi>闕</hi>泉水之<hi>闕</hi>文風寖衰故士林相傳<pc n="lb"/>
<hi>闕二字</hi>題小賦必曰國欲圖治君當灼知隔句貼多用可<pc n="lb"/>
得而知四字故文人見一舉子必指曰入一可得而知<pc n="lb"/>
者有人云聞一老師令席生作漢髙祖斬白蛇賦席生<pc n="lb"/>
小賦破題云蛇不難斬君當灼知師改曰不然不若國<pc n="lb"/>
欲圖治君當斬蛇又令作鴻雁來賓賦曰秋既云至雁<pc n="lb"/>
                    <pb n="7b"/>
當灼知此可以軒渠也<pc n="lb"/>
許州有蘓嗣之者云東坡後裔蓋子由久居潁川有族<pc n="lb"/>
不南渡者也其人頗蠢騃富于財以貲入官交結權要<pc n="lb"/>
短衣女直中士大夫多以為笑以其肥碩也呼為蘓胖<pc n="lb"/>
余嘗與雷希顔談及之雷曰頗聞夜僵水牛之説乎余<pc n="lb"/>
對不知也雷曰昔東坡生一夕眉山草木盡死今蘓胖<pc n="lb"/>
生一夕鄭村水牛盡死也此可大笑<pc n="lb"/>
趙翰林周臣為學士楊之美為禮部尚書二公相得甚<pc n="lb"/>
                    <pb n="8a"/>
歡蓋楊雖視趙進稍後且齒少趙以其學問政事過人<pc n="lb"/>
雅重之而楊事趙亦謹正大初朝廷以夏國為北兵所<pc n="lb"/>
廢將立新主<hi>案續通鑑宋理宗寳慶二年蒙古主入夏城邑多降秋七月夏主徳旺憂悸而卒國</hi>
                    <pc n="lb"/>
<hi>人立其弟子晛是為金哀宗正大三年元太祖二十一年改元史太祖本紀二十一年十一月以後始破靈州</hi>
                    <pc n="lb"/>
<hi>等處至二十二年春始進攻夏王城六月晛始降則二十一年七月晛立之前僅失城邑數處又攷元聖武親</hi>
                    <pc n="lb"/>
<hi>征録丙戌春至夏一歳間盡克其城丁亥滅其國丙戌實為正大三年丁亥為正大四年晛立在正大三年秋</hi>
                    <pc n="lb"/>
<hi>七月則城未嘗盡克而國未嘗廢可知且夏因徳旺卒而更立新主非因國廢而更立新主也此志云夏國為</hi>
                    <pc n="lb"/>
<hi>北兵所廢將立新主與諸書有異又金史西夏傳云徳旺死嗣立者史失其名攷宋史夏國傳德旺殂清平郡</hi>
                    <pc n="lb"/>
                    <pb n="8b"/>
<hi>王之子南平郡王晛立元史太祖本紀亦云夏主李晛降而金史謂失其名蓋皆由所傳聞者未備</hi>以趙<pc n="lb"/>
公年德俱髙且中朝名士遂命入使冊之既行館閣諸<pc n="lb"/>
公以為趙公此行必厚獲蓋趙素清貧也至界上朝議<pc n="lb"/>
罷其事飛驛卒遣追囘當驛卒之行也楊公在禮部召<pc n="lb"/>
至授以一卷書封印甚謹諭以直至學士面前開拆卒<pc n="lb"/>
既至趙所先授以省符次白有禮部實封趙公疑訝不<pc n="lb"/>
知為何事終之乃楊公詩一首也其詩云中朝人物翰<pc n="lb"/>
林才金節煌煌使夏臺馬上逢人唾珠玉筆頭到處洒<pc n="lb"/>
                    <pb n="9a"/>
瓊瑰三封書貸揚州命半夜雷轟薦福碑自古書生多<pc n="lb"/>
薄命滿頭風雪卻迴來趙公撫掌大笑後朝野喧傳以<pc n="lb"/>
為談笑<pc n="lb"/>
張特立字文舉東明人少擢第有能聲調萊州節度判<pc n="lb"/>
官不赴居杞之圉城躬耕田野以經學自樂正大初侯<pc n="lb"/>
左丞摯薦諸朝起為洛陽令稱治召拜監察御史奉法<pc n="lb"/>
無所私因劾省掾髙楨輩受請託飲娼家坐不實得罪<pc n="lb"/>
<hi>案金史張特立傳躬耕杞之韋城正大初左丞侯摯參政師安石薦其才與此志所云居杞之圉城及專言侯</hi>
                    <pc n="lb"/>
                    <pb n="9b"/>
<hi>摯之薦有異又本傳既為御史拜章言□厲二宅不當久加禁錮又劾尚書右丞延扎舒嚕與小民爭田參知</hi>
                    <pc n="lb"/>
<hi>政事圖克坦烏登諂事近習故當路者忌其直隂擠之此志亦缺載</hi>蓋初劾時嘗以草示<pc n="lb"/>
應奉王鶚伯翼共議之王乃其門生也事既行髙楨輩<pc n="lb"/>
訟之謂當時同席并有省掾王賓德卿張以其進士也<pc n="lb"/>
故不劾于是朝省疑其私併治文舉德卿文舉左遷邳<pc n="lb"/>
州軍事判官杖五十賓亦勒停士論皆惜文舉之去賓<pc n="lb"/>
因作詩有云王鶚既曽經手改髙楨自是著心攀就中<pc n="lb"/>
最苦張文舉收拾閒雲返故山時人傳以為笑<pc n="lb"/>
                    <pb n="10a"/>
髙丞相岩夫自南渡執政在中書十餘年無正言直諫<pc n="lb"/>
聞于外清論鄙之公性勤慎密以此為人主見知每朝<pc n="lb"/>
入待漏院必先百官至有人云丞相方秉燭坐院中忽<pc n="lb"/>
一朝士立于前公不識之問曰卿為誰其人曰吾歐陽<pc n="lb"/>
修也爾為誰公曰吾丞相也卿豈不識耶其人曰修不<pc n="lb"/>
識丞相丞相亦不識修朝野相傳以為笑又為三司使<pc n="lb"/>
時主行鈔法出支軍糗頗靳惜折支他物軍民號不支<pc n="lb"/>
及薨人又云丞相死既焚猶不支也<hi>案金史髙汝礪傳不及靳惜事且云</hi>
                    <pc n="lb"/>
                    <pb n="10b"/>
<hi>時鈔法不能流轉汝礪隨事上言多所更定民甚便之與此志迴異</hi>嗟乎士大夫得志不<pc n="lb"/>
可不慎一有失衆心其譏誚如此可畏也已<pc n="lb"/>
王翰林從之貎嚴重若不可親然喜于狎笑酒間風味<pc n="lb"/>
不淺崔翰林伯善性儉嗇家居止蔬食為常故院中為<pc n="lb"/>
之語曰崔伯善有肉不餐王從之無花不飲崔伯善有<pc n="lb"/>
肉不餐卻圖箇甚麽王從之無花不飲誰慣了你來又<pc n="lb"/>
云崔伯善有肉不餐要餐也沒王從之無花不飲不飲<pc n="lb"/>
即休<pc n="lb"/>
                    <pb n="11a"/>
李屏山在燕都時與雷希顔張伯玉諸公宴游李嗜酒<pc n="lb"/>
雷善飲啗因相戲言之純愛酒如蠅希顔見肉如鷹伯<pc n="lb"/>
玉好色如僧遂相與大笑<pc n="lb"/>
李長源雖才髙然不通世事傲岸多怒交游多畏之李<pc n="lb"/>
欽叔嘗云長源上頗通天文下粗知地理中間全不曉<pc n="lb"/>
人事也或者傳為本謂王飛伯正大中長源過余淮陽<pc n="lb"/>
因談及飛伯余舉欽叔言長源大笑曰此政謂我也<pc n="lb"/>
李屏山視趙閑閑為丈人行蓋屏山父與趙公同年進<pc n="lb"/>
                    <pb n="11b"/>
士也然趙以其才交之忘年屏山每見趙致禮或呼以<pc n="lb"/>
老叔然于文字間未嘗假借或因醉嫚罵雖愠亦無如<pc n="lb"/>
之何其往刺寜邊嘗以詩送有云百錢一疋綃留作寒<pc n="lb"/>
儒裩譏其多為人寫字也又云一婢醜如鬼老腳不作<pc n="lb"/>
温譏其侍妾也又送王從之南歸有云今日始服君似<pc n="lb"/>
君良獨難惜花不惜金愛睡不愛官亦一時戲之也<pc n="lb"/>
趙閑閑本好書以其名重也人多求之公甚以為苦嘗<pc n="lb"/>
于禮部廳壁上榜云當職係三品官為人書扇面失體<pc n="lb"/>
                    <pb n="12a"/>
請諸人知既致仕于宅門首書曰老漢不寫字然燕居<pc n="lb"/>
無客未曽不抄書相識輩强請亦不能拒若夫其心所<pc n="lb"/>
不喜者雖懇求竟不得也雷希顔得其書最多凡有求<pc n="lb"/>
未嘗拒蓋公頗憚雷且雷善求其書時或邀公食復出<pc n="lb"/>
古人墨迹使觀之又出佳研精紙名墨在前或飲以一<pc n="lb"/>
二杯待公有書興引紙落筆俄頃數幅雷旁觀輒稱嘆<pc n="lb"/>
凡一㸃一畫必曰此顔平原也此米元章也公既喜遂<pc n="lb"/>
書不倦又雷與屏山皆不工書趙公嘗笑之曰希顔堂<pc n="lb"/>
                    <pb n="12b"/>
堂如此而寫如此字一日在禮部適公為王從之書末<pc n="lb"/>
云某月日為從之天下士書髯雷在側笑其不工也闔<pc n="lb"/>
坐大噱又一日雷得郭恕先篆數幅甚珍之以示趙公<pc n="lb"/>
公亦喜雷因求跋尾公跋云恕先篆不減唐人然迄宋<pc n="lb"/>
百餘年不經諸名士發揚雷希顔趣售之其鑒裁如此<pc n="lb"/>
然其書不減李屏山此一夕後數日公壻張履求書余<pc n="lb"/>
亦在坐公跋其尾云年月日微雨中為張倩書雷希顔<pc n="lb"/>
欲以恕先篆相易雷愕然公徐曰劉京叔不可乃止因<pc n="lb"/>
                    <pb n="13a"/>
相與大笑又王武叔<hi>文</hi>出館補外未赴甚貧㑹五月麥<pc n="lb"/>
熟將出京求濟于交友輩特索純扇數十詣公求書公<pc n="lb"/>
拒之武叔素嗜酒不檢既出公門大叫呼公公聞而遽<pc n="lb"/>
召為書之然每一扇頭但書古詩一聯有曰黄花入麥<pc n="lb"/>
稀者有曰麥天晨氣潤者有曰麥隴風來餅餌香者蓋<pc n="lb"/>
嘲王求麥也然王竟以其書多所獲又一日公在禮部<pc n="lb"/>
白樞判文舉諸人邀公飲丹陽觀公將往先謂諸人曰<pc n="lb"/>
吾今往但不寫字耳如求字者是吾兒文舉曰先生年<pc n="lb"/>
                    <pb n="13b"/>
德俱髙某等真兒行也公笑又為書之<pc n="lb"/>
李屏山平日喜佛學嘗曰中國之書不及西方之書又<pc n="lb"/>
曰學至于佛則無所學釋迦贊云竊吾糟粕貸吾粃糠<pc n="lb"/>
粉澤丘軻刻畫老莊嘗論以為宋伊川諸儒雖號深明<pc n="lb"/>
性理發揚六經聖人心學然皆竊吾佛書者也因此大<pc n="lb"/>
為諸儒所攻興定間再入翰林時趙閑閑為翰長余先<pc n="lb"/>
子為御史李欽止<hi>獻卿</hi>欽叔<hi>獻/能</hi>劉光甫<hi>祖謙</hi>俱在朝每日見<pc n="lb"/>
輙談儒佛異同相與折難久之屏山因以禪語解中庸<pc n="lb"/>
                    <pb n="14a"/>
那著無多事只怕諸儒認識神先子和之亦書其後云<pc n="lb"/>
談𤣥政自伯陽孫佞佛真成次律身畢竟諸儒扳不去<pc n="lb"/>
可憐饒舌費精神蓋屏山嘗言吾祖老子豈敢不學老<pc n="lb"/>
莊吾生前一僧豈敢不學佛故先子及之屏山覽之大<pc n="lb"/>
笑且曰扳字如何下來先子曰公羊諸大夫扳隱而立<pc n="lb"/>
之是也又屏山解道生一云一二三四五蝦蟆打杖鼓<pc n="lb"/>
大抵皆如此葛藤語及其屬疾蓋酒後傷寒至六七日<pc n="lb"/>
發黄遍身如金迄卒色不變醫所謂酒疸者交游因戲<pc n="lb"/>
                    <pb n="14b"/>
曰屏山平日喜佛今化為丈六金身矣而張介夫祭文<pc n="lb"/>
直云公必乗雲氣騎日月為汗漫之游不然則西方之<pc n="lb"/>
金仙矣趙閑閑本喜佛學然方之屏山顧畏士論又欲<pc n="lb"/>
得扶教傳古之名晚年自擇其文凡主張佛老二家者<pc n="lb"/>
皆削去號滏水集首以中和誠諸説冠之以擬退之原<pc n="lb"/>
道惟楊禮部之美為序直推其繼韓歐然其為二家所<pc n="lb"/>
作文并其葛藤詩句另作一編號閑閑外集以書與少<pc n="lb"/>
林寺長老英粹中使刋之故二集皆行于世余嘗與王<pc n="lb"/>
                    <pb n="15a"/>
從之言公既欲為純儒又不捨二教使後人何以處之<pc n="lb"/>
王文曰此老所謂藏頭露尾身又深戒殺生中年斷葷<pc n="lb"/>
腥嘗謂余曰凡人欲甘已之口舌而害生物彼性命與<pc n="lb"/>
人何異也又曰吾先人晩年亦斷葷腥臨終閉目逝少<pc n="lb"/>
頃復開目曰我見數人擔肉數擔過去蓋吾命所得食<pc n="lb"/>
而不食者也或者戲曰死則已矣不亦枉了此肉乎然<pc n="lb"/>
推公之心本慈祥嘗曰吾生前是一僧又曰吾生前是<pc n="lb"/>
趙抃閲道蓋閲道亦奉神也余先子自初登第識公公<pc n="lb"/>
                    <pb n="15b"/>
喜其政事既南渡喜其有直名後由公薦入翰林相得<pc n="lb"/>
甚歡嘗謂同僚曰吾將老而得此公入館當代吾又曰<pc n="lb"/>
其官業當為本朝第一未幾先子殁公哭甚哀為文以<pc n="lb"/>
祭為詩以挽又取諸朝士所作挽詞親書為一軸寄余<pc n="lb"/>
余請表諸墓至于新修葉縣學詩及先子惠政碑皆公<pc n="lb"/>
筆也余興定末因試南京初識公已而先子罷御史歸<pc n="lb"/>
淮陽余獨留日從公游論詩講道為益甚多然公以吾<pc n="lb"/>
家父子不學佛議小不可且屢誘余余亦不能從也嘗<pc n="lb"/>
                    <pb n="16a"/>
謂余曰學佛老與不學佛老不害其為君子桞子厚喜<pc n="lb"/>
佛不害為小人賀知章好道教不害為君子元微之好<pc n="lb"/>
道教不害為小人亦不可專以學二家者為非也余因<pc n="lb"/>
悟公以吾父子不學二家恐其相疵病故有是論已而<pc n="lb"/>
余亦歸淮陽公又與余書曰慎不可輕毁佛老二教墮<pc n="lb"/>
大地獄則無及矣聞此必大笑但足下未知大聖人作<pc n="lb"/>
為耳余答書曰若二教豈可輕毁之自非當韓歐之任<pc n="lb"/>
豈可横取謗議哉自非有韓歐之智豈可漫浪為哉君<pc n="lb"/>
                    <pb n="16b"/>
子者但知其反身則以誠處事則以義若所謂地獄則<pc n="lb"/>
不知也然公終于余有所恨舒穆嚕嵩企隆亦從公游<pc n="lb"/>
學佛公甚愛之嘗于慧林院謁長老公親教企隆持香<pc n="lb"/>
爐三棹腳作禮同語<hi>闕</hi>戸部斗南曰此老不亦壊了人<pc n="lb"/>
家子弟耶士林傳以為笑公既致仕苦人求書大書榜<pc n="lb"/>
于門有一僧求公作化疏以釘釘其手于公門公聞遽<pc n="lb"/>
出禮之為作疏且為書也<pc n="lb"/>
<pc n="　"/>
                    <pc n="lb"/>
                    <pb n="17a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷九<pc n="lb"/>
<pb n="17b"/>
                </p>
<p>
</p>
  </div>
<div>
<head>歸潛志卷十</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷十<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
李屏山晩年多疑畏見後進中異常者必摩撫之雷公<pc n="lb"/>
希顔本其門下士後見其鋒鋩氣勢恐其害已甚憚之<pc n="lb"/>
常為檄以疏其過惡已而焚之李公欽止劉公光甫皆<pc n="lb"/>
推挹屏山然屏山以為李有鉤距劉談論鋒出皆憚之<pc n="lb"/>
嘗謂余曰若欽止之目希顔之髯光甫之牙皆可畏余<pc n="lb"/>
                    <pb n="1a"/>
每與先子言以為笑<pc n="lb"/>
正大間雷希顔李欽叔俱在翰林王鶚伯翼以新進狀<pc n="lb"/>
元亦入院為應奉然其趨向各不同故當時館中有云<pc n="lb"/>
凡在院諸公有侯門戚里者有秦樓謝館者有田夫野<pc n="lb"/>
老者侯門戚里者謂雷交權要也秦樓謝館者謂李狎<pc n="lb"/>
歌酒也田夫野老者謂王為其鄉人通請託也<pc n="lb"/>
泰和大安以來科舉之文敝蓋有司惟守格法無育材<pc n="lb"/>
心故所取之文皆猥弱陳腐茍合度程而已其逸才宏<pc n="lb"/>
                    <pb n="1b"/>
氣喜為竒異語者徃徃遭絀落文風益衰及宣宗南渡<pc n="lb"/>
貞祐初詔免府試而趙閑閑為省試有司得李欽叔賦<pc n="lb"/>
大愛之蓋其文雖格律稍疎然詞藻莊嚴絶俗因擢為<pc n="lb"/>
第一又擢麻知幾為䇿論魁于是舉子輩譁然愬于臺<pc n="lb"/>
省投狀陳告趙公壞了文格又作詩譏之臺官時道貞<pc n="lb"/>
奏其事將覆攷久之方息俄欽叔中宏詞科遂入翰林<pc n="lb"/>
衆始厭服正大中欽叔復為省試有司得史學優賦大<pc n="lb"/>
愛之亦擢為第一于是舉子輩復大譟蓋史之賦比李<pc n="lb"/>
                    <pb n="2a"/>
尤疎第以學問詞氣見其為大手筆文賦中多用禽獸<pc n="lb"/>
對屬衆言何攷官取此賦為魁蓋其中口味多也又曰<pc n="lb"/>
可號學優為百獸家俄學優對廷策中之議者亦息嗟<pc n="lb"/>
乎士皆安卑習陋久矣一旦見其有軒昻峭異者其怪<pc n="lb"/>
駭宜哉夫科舉本以取天下英才格律其大約也或者<pc n="lb"/>
舍彼取此使士有遺逸之嗟而趙李二公不循衆好獨<pc n="lb"/>
所取得人彼議者紛紛何足較也<pc n="lb"/>
金朝錢幣舊止用銅錢正隆大定泰和間始鑄新錢餘<pc n="lb"/>
                    <pb n="2b"/>
皆宋舊錢及髙岩夫為三司副使倡行鈔法初甚貴重<pc n="lb"/>
過于錢以其便于持行也爾後兵興官出甚衆民間始<pc n="lb"/>
輕之法益衰南渡之初至有交鈔一十貫不抵錢十文<pc n="lb"/>
用者富商大賈多因鈔法用窮俗謂坐化官知其然為<pc n="lb"/>
更造號曰寳劵新劵初出人亦貴之也已而復如交鈔<pc n="lb"/>
官又為更造號曰通貨又改曰通寳又改曰通貨<hi>案金史食</hi>
                    <pc n="lb"/>
<hi>貨志貞祐三年七月改交鈔名貞祐寳劵興定元年行貞祐通寳元光元年行興定寳泉元光二年又以綾印</hi>
                    <pc n="lb"/>
<hi>製元光珍貨天興二年印天興寳㑹于蔡州續文獻通考與食貨志同此更造號曰通貨又改通寳曰通貨均</hi>
                    <pc n="lb"/>
                    <pb n="3a"/>
<hi>不見于食貨志劉祁金人所傳必不妄可補食貨志之遺</hi>曰寳泉珍寳珍㑹最後以<pc n="lb"/>
綾織印造號珍貨抵銀一起一衰迄國亡而錢不復出<pc n="lb"/>
矣予在淮陽時嘗聞宋人喜收舊錢商賈徃徃以舟載<pc n="lb"/>
下江淮貿易于是錢多入宋矣嗟夫錢為至寳自古流<pc n="lb"/>
下今日棄置與瓦礫等而以諸帛相誑欺無怪乎天下<pc n="lb"/>
之逺<hi>案此下有闕文</hi>
                    <pc n="lb"/>
興定末予在南京㑹屏山至鈞臺日游每從之多問以<pc n="lb"/>
金朝舊事屏山備為予談之其談田瑴侍郎黨事云熙<pc n="lb"/>
                    <pb n="3b"/>
宗時韓丞相企先輔政好奬進人材田瑴輩風采誠一<pc n="lb"/>
時人士魁名士皆顯達焉凡宴㑹談集間羣以分别流<pc n="lb"/>
品升沈人物為事時蔡丞相松年曹尚書望之許宣徽<pc n="lb"/>
霖居下位欲附其中而瑴輩不許曰松年失節望之俗<pc n="lb"/>
吏霖小人皆屏而不用三人者大恨之時太師遼王以<pc n="lb"/>
皇叔當國三人者遊其門甚言瑴等專進退人材用則<pc n="lb"/>
將不利朝廷遼王信之將有以發怒㑹韓丞相病革遼<pc n="lb"/>
王候焉適瑴在内聞之趨避門後丞相屬王以後事曰<pc n="lb"/>
                    <pb n="4a"/>
田瑴可代吾遼王忿然曰是子當誅相公昏矣因起而<pc n="lb"/>
出瑴聞之汗沾衣已而丞相薨瑴等失勢三人者促遼<pc n="lb"/>
王起黨事奏聞熙宗曰黨人何為遼王曰黨人相結欲<pc n="lb"/>
反耳上曰若爾當誅之于是收瑴等下獄且逺捕四方<pc n="lb"/>
黨與每得一人先漆其靣赴訊使不相識榜掠萬狀瑴<pc n="lb"/>
具瞻皆死獄中而松年望之霖皆進用矣<hi>案金史田瑴傳瑴由吏部</hi>
                    <pc n="lb"/>
<hi>侍郎出為横海軍節度使時選人龔夷鑒除名値赦赴吏部銓得預覃恩部吏以白瑴乃倒用月日署之許霖</hi>
                    <pc n="lb"/>
<hi>在省典覃恩員外郎張子周素與瑴有怨嗾許霖發之詆以專擅朝政詔獄鞠之擬瑴與奚毅邢具瞻王植髙</hi>
                    <pc n="lb"/>
                    <pb n="4b"/>
<hi>鳯庭王俲趙益興龔夷鑒死與此志所云實一時事而詳略互異</hi>其後松年在相位晨<pc n="lb"/>
赴朝上馬見瑴召辯左右但聞松年云某當便行望之<pc n="lb"/>
在吏部㕔事亦見瑴召辯二人由此薨而霖病創頸斷<pc n="lb"/>
卒天之報施亦顯哉大抵𩔖田蚡灌夫事也當瑴用事<pc n="lb"/>
時士之希進者無不附之獨吾髙祖南山翁不預及其<pc n="lb"/>
遘禍天下士多不免獨吾祖得全世以擬郭林宗張御<pc n="lb"/>
史景仁表翁墓有云當時以聲勢為能吏巧相附㑹者<pc n="lb"/>
未嘗推挽公公亦不以此屑意其後皆坐朋黨淪胥以<pc n="lb"/>
                    <pb n="5a"/>
敗公獨不預識者多之蓋實錄也<pc n="lb"/>
屏山乂談趙閑閑初上言諸公坐詩譏諷得罪事云章<pc n="lb"/>
宗誠好文奨用士大夫晚年為人讒間頗厭怒如劉左<pc n="lb"/>
司之昻宗御史端修先以大中時坐謗議朝政謫外官<pc n="lb"/>
其後路侍御鐸周户部昻王修撰庭筠復以趙閑閑事<pc n="lb"/>
謫絀每曰措大輩止好議論人故泰和三年御試上自<pc n="lb"/>
出題曰日合天統以困諸進士止取二十七人皆積漸<pc n="lb"/>
之所致也初趙秉文由外官為王庭筠所薦入翰林既<pc n="lb"/>
                    <pb n="5b"/>
受職遽上言云願陛下進君子退小人上召入宫使内<pc n="lb"/>
侍問當今君子小人為誰秉文對君子故相完顔守貞<pc n="lb"/>
小人今參政胥持國也上復使語問汝何以知此二人<pc n="lb"/>
為君子小人秉文惶廹不能對但言臣新自外來聞朝<pc n="lb"/>
廷士大夫議論如此時上厭守貞直言由宰相出留守<pc n="lb"/>
東京嚮持國諂諛驟為執政聞之大怒因窮治其事收<pc n="lb"/>
王庭筠等俱下吏<hi>案金史趙秉文王庭筠傳但詳秉文庭筠下獄貶削事而未著胥持國之</hi>
                    <pc n="lb"/>
<hi>窮治胥持國本傳則以罷黜完顔守貞等事一語槩之此志所云足補其缺略</hi>且搜索所作譏<pc n="lb"/>
                    <pb n="6a"/>
諷文字復無所得獨省掾周昂送路鐸外補詩<hi>案金史周昂傳</hi>
                    <pc n="lb"/>
<hi>以詩涉謗訕坐停銓在拜監察御史後與此云省掾異當是為省掾時作詩及為御史乃追論其事</hi>有云<pc n="lb"/>
龍移鰌鱔舞日落鴟梟嘯未須發三嘆但可付一笑頗<pc n="lb"/>
涉譏諷奏聞上怒曰此政謂世宗升遐而朕嗣位也大<pc n="lb"/>
臣皆懼罪在不可測參知政事孫公鐸從容言于上曰<pc n="lb"/>
古之人臣亦有擬為龍為日者如孔明卧龍荀氏八龍<pc n="lb"/>
趙衰冬日趙盾夏日宜無他于是上意稍解翼日有㫖<pc n="lb"/>
庭筠坐舉秉文昂坐譏諷各杖七十左貶外官秉文狂<pc n="lb"/>
                    <pb n="6b"/>
愚為人所教止以本等外補初秉文與昂不相識被累<pc n="lb"/>
已而昻杖卧秉文謝焉大為昂母所詬秉文但曰此前<pc n="lb"/>
生寃業也故人為之語有不攀欄檻只攀人之句其後<pc n="lb"/>
趙公以文章翰墨著名位三品主文盟然此少時事終<pc n="lb"/>
不能掩大安中出刺寧夏屏山以詩送之有云明昌黨<pc n="lb"/>
事起實夫子為根黄華文章伯抱恨入九原槃槃周大<pc n="lb"/>
夫不得早調元株逮及見黜公獨擁朱轓蓋訐其舊事<pc n="lb"/>
也余嘗聞故老論金朝女直宰相中最賢者曰完顔守<pc n="lb"/>
                    <pb n="7a"/>
貞相章宗屢正言有重望自號冷岩接援士流一時名<pc n="lb"/>
士如路侍御鐸周戸部徳卿諸公皆倚以為重後竟以<pc n="lb"/>
直罷相出留守東京德卿賦令山行頌其徳<pc n="lb"/>
胥參政持國由經童入仕得幸于章宗擢為執政一時<pc n="lb"/>
權勢赫然而張仲淹諸人游其門附以進用時號胥門<pc n="lb"/>
十哲泰和南征宋人傳檄有云經童作相監女為妃皆<pc n="lb"/>
指以罪章宗監女者元妃李氏其家因罪沒入官為奴<pc n="lb"/>
婢屬監户李氏少給事太后章宗見而悦之其即位大<pc n="lb"/>
                    <pb n="7b"/>
𬒳寵嬖專房拜為元妃勢敵正后其兄錫爾<hi>案錫爾舊作喜兒今</hi>
                    <pc n="lb"/>
<hi>改</hi>少嘗為盜夤緣至宣徽使弟特爾格<hi>案特爾格舊作帖哥今改</hi>至<pc n="lb"/>
近侍局使<hi>案金史李元妃傳兄錫爾累官宣徽使安國軍節度使弟特爾格累官近侍局使少府監</hi>
                    <pc n="lb"/>
<hi>此志因當時宣徽使近侍局使視節度使少府監更優異從省文</hi>一家權勢熏天士大<pc n="lb"/>
夫好進者徃徃趨附南京李按察炳中山李翰林著皆<pc n="lb"/>
與妃家結為親獨李懷州晏辭不肯後章宗崩無子元<pc n="lb"/>
妃等與宰相薩克蘓<hi>案薩克蘓舊作撒速今改</hi>定䇿立衛王王世宗<pc n="lb"/>
子章宗叔也王既立薩克蘓欲專其功媒孽李氏罪惡<pc n="lb"/>
                    <pb n="8a"/>
以為嘗為厭勝事衛王下詔賜元妃死<hi>案金史衛紹王本紀大安元年</hi>
                    <pc n="lb"/>
<hi>四月殺章宗元妃李氏及承御賈氏攷李元妃傳是月詔近者有訢元妃李氏潛計負恩令承御賈氏詐稱有</hi>
                    <pc n="lb"/>
<hi>身俟將臨月于李家取兒以入月日不偶則規别取以為皇嗣先皇平昔或有幸御李氏嫉妬令女巫作紙木</hi>
                    <pc n="lb"/>
<hi>人鴛鴦符以事魘昧致絶聖嗣所為不軌遣大臣按問俱已款服云云不著薩克蘓媒孽罪惡之由與此志詳</hi>
                    <pc n="lb"/>
<hi>畧互異</hi>且廢為庶人使天下止呼其小字李師兒其母王<pc n="lb"/>
坐誅兄錫爾弟特爾格皆竄北邊李氏一門灰滅矣當<pc n="lb"/>
其盛時不減唐開元楊貴妃家然止于奢縱不能害政<pc n="lb"/>
蠧民也世言李氏姿色不甚麗性慧頴能迎合人主意<pc n="lb"/>
                    <pb n="8b"/>
以此幸于章宗初不知書後見上好文遂能作字知文<pc n="lb"/>
義婦人女子變化有此哉<pc n="lb"/>
張仲淹復亨少為進士同郭黼周詢盧元中宏詞科為<pc n="lb"/>
文有體且長于吏事大為章宗所知登第不十年位三<pc n="lb"/>
品擢中都路都轉運使卒<hi>案元好問同知河間府事張公著墓表張仲淹以趨附宰</hi>
                    <pc n="lb"/>
<hi>相起家不十年至大興尹公薄其人衆辱之明日而仲淹死則以大興尹卒與此志以中都轉運使卒冇異</hi>
                    <pc n="lb"/>
時年方四十餘不然大拜矣然以其附胥氏得進清論<pc n="lb"/>
鄙之士大夫趨向不可不慎也<pc n="lb"/>
                    <pb n="9a"/>
赫舍哩執中小字呼沙呼<hi>案呼沙呼舊作胡沙虎今改</hi>世宗時為護<pc n="lb"/>
衛得幸于章宗為人兇悍<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>横為舉朝所惡且莅官不<pc n="lb"/>
法臺諫屢有言上常右之每曰汝輩無他事何止言呼<pc n="lb"/>
沙呼斯人止是跋扈耳孟參政鑄時為御史中丞對曰<pc n="lb"/>
聖世豈容有跋扈之臣上無以應然屢斥屢召恩寵不<pc n="lb"/>
衰衛王即位北方兵起命執中為帥大敗于古北口北<pc n="lb"/>
兵由此犯燕都衛王疏其罪除名為民未幾復起為四<pc n="lb"/>
門都提控仍令參議省事執中既得兵柄遂有廢立心<pc n="lb"/>
                    <pb n="9b"/>
<hi>案大金國志赫舍哩執中起為右副元帥將武藝軍三千至紫荆關開關迎敵執中至京上遣完顔綱禦敵又</hi>
                    <pc n="lb"/>
<hi>敗于易州綱奔還言執中受賂放敵入關執中懼誅遂謀反金史本傳則云上使奉職即軍中責執中止務馳</hi>
                    <pc n="lb"/>
<hi>獵不恤軍事執中方飼鷂怒擲殺之與此志所云既得兵柄有廢立心可互證</hi>時駙馬都尉南<pc n="lb"/>
平衞王心腹也方用事判大興府執中一旦勒兵言南<pc n="lb"/>
平謀反殺之于街即詣宫斬關以入車載衞王還第自<pc n="lb"/>
號監國元帥坐都堂百官無敢言者時完顔耀尼以參<pc n="lb"/>
政將兵數萬備北邊<hi>案耀尼舊作元奴今改金史完顔綱傳謂綱之本名累官尚書左丞</hi>
                    <pc n="lb"/>
<hi>至寧元年行省事于縉山此作參政有異</hi>執中懼其見討使其家人好召之<pc n="lb"/>
                    <pb n="10a"/>
耀尼遲疑久竟赴闕執中執而誅之遂縊衛王死時豐<pc n="lb"/>
王判彰德府即迎入立是為宣宗士論謂耀尼不入都<pc n="lb"/>
執中必不敢弑逆政如皇甫嵩之就董卓徵也庸人無<pc n="lb"/>
識至誤國家如此宣宗以執中為太師尚書令澤王進<pc n="lb"/>
退百官自恣有震主之威宣宗拱手而已珠格髙琪者<pc n="lb"/>
時為西南招討使將兵執中命出都與北兵戰髙琪敗<pc n="lb"/>
歸見執中將誅之已而釋之復命提兵以出又敗髙琪<pc n="lb"/>
懼誅號令軍士將順衆心誅執中衆皆喏夕入執中第<pc n="lb"/>
                    <pb n="10b"/>
被甲胄露刃以前執中方濯足見大駭走入臥内高琪<pc n="lb"/>
軍士追殺之持其首赴宮門請罪宣宗大懼遽傳詔赦<pc n="lb"/>
之明日拜平章政事髙琪既為相復跋扈擅權南渡政<pc n="lb"/>
事自己出宣宗甚憚之然其為人頗亷月俸計家所費<pc n="lb"/>
外悉納于官性忌忍多害其敵已者殺平章政事穆延<pc n="lb"/>
盡忠殺東平帥伊喇圖<hi>案伊喇圖舊作移剌都今改</hi>其力也興定初<pc n="lb"/>
坐殺其夫人為家人訟言宰執將奏之法當退避髙琪<pc n="lb"/>
忿然遽索馬歸宣宗即命親兵擒下獄以大不敬論殺<pc n="lb"/>
                    <pb n="11a"/>
之<pc n="lb"/>
衞王初即位改元大安厯四年改元崇慶厯二年又改<pc n="lb"/>
元至寧人謂三元大崇至矣俄有呼沙呼之變<pc n="lb"/>
南京未破時一二年市中有一僧不知所從來持一布<pc n="lb"/>
囊貯棗持以散市人無窮所在童兒從之又有一僧于<pc n="lb"/>
街中拾破瓦子復用石擊碎所在亦兒童聚焉人初不<pc n="lb"/>
知何意後國亡方知散棗者使之早散擊瓦者國家瓦<pc n="lb"/>
解矣<pc n="lb"/>
                    <pb n="11b"/>
宣宗興定六年夏彗星出西方長丈餘朝廷下詔改元<pc n="lb"/>
元光據漢武帝故事以厭之其年十一月宣宗崩<hi>案大金國</hi>
                    <pc n="lb"/>
<hi>志興定六年八月甲午彗星出氐九月壬戍彗再見金史天文志興定六年八月己卯彗星出于亢宿右攝提</hi>
                    <pc n="lb"/>
<hi>周鼎之間指大角宣宗崩于元光二年十二月庚寅與大金國志二年十月及此志改元之年十一月均不合</hi>
                    <pc n="lb"/>
<hi>乂金史宣宗改元興定止五年即以次年彗星出之後改元元光以元光二年崩通前貞祐四年凡十一年與</hi>
                    <pc n="lb"/>
<hi>大金國志所云在位一十二年不同而與此志合</hi>已而宋帝亦崩天道竟誰應<pc n="lb"/>
耶<pc n="lb"/>
趙翰林可獻之少時赴舉及御簾試王業艱難賦程文<pc n="lb"/>
                    <pb n="12a"/>
畢于席屋上戲書小詞云趙可可肚裏文章可可三塲<pc n="lb"/>
捱了兩塲過只有這畨解火恰如合眼跳黄河知他是<pc n="lb"/>
過也不過試官道王業艱難好交你知我時海陵庶人<pc n="lb"/>
親御文明殿望見之使左右趣錄以來有旨諭攷官此<pc n="lb"/>
人中否當奏之已而中選不然亦有異恩矣後仕世宗<pc n="lb"/>
朝為翰林修撰因夜覽太宗神射碑反覆數四明日㑹<pc n="lb"/>
世宗親饗廟立碑下召學士院官讀之適可在音吐鴻<pc n="lb"/>
暢如宿習然世宗異之數日遷待制及冊章宗為皇太<pc n="lb"/>
                    <pb n="12b"/>
孫適可當筆有云念天下大器可不正其本歟而世嫡<pc n="lb"/>
皇孫所謂無以易者人皆稱之後章宗即位偶問向者<pc n="lb"/>
冊文誰為之左右以可對即擢直學士嗟乎獻之三以<pc n="lb"/>
文字遇知人主異哉獻之少輕俊文章健捷尤工樂章<pc n="lb"/>
有玉峯閑情集行于世晚年奉使髙麗髙麗故事上國<pc n="lb"/>
使來館中有侍妓獻之作望海潮以贈為世所傳其詞<pc n="lb"/>
云雲垂餘髪霧拖廣袂人間自有飛瓊三館俊游百街<pc n="lb"/>
髙選翩翩老阮才名銀漢㑹雙星尚相看脉脉似隔盈<pc n="lb"/>
                    <pb n="13a"/>
盈醉玉添春夢雲同夜惜卿卿離觴草草同傾記靈犀<pc n="lb"/>
舊曲曉枕餘酲海外九州郵亭一别此生未卜他生江<pc n="lb"/>
上數峯青悵斷雲殘雨不見髙城二月遼陽芳草千里<pc n="lb"/>
路傍情歸而下世人以為他生未卜之䜟云先是蔡丞<pc n="lb"/>
相伯堅以嘗奉使髙麗為館妓賦石州慢云雲海蓬萊<pc n="lb"/>
風霧鬢鬟不假梳掠仙衣捲盡霓裳方見宫腰纖弱心<pc n="lb"/>
期得處世間言語非真海犀一㸃通寥廓無物比情濃<pc n="lb"/>
與無情相博離索曉來一枕餘香酒病賴花醫卻瀲灔<pc n="lb"/>
                    <pb n="13b"/>
金尊收拾新愁重酌片帆雲影載將無際關山夢魂應<pc n="lb"/>
被楊花覺梅子雨絲絲滿江干樓閣二詞至今人不能<pc n="lb"/>
優劣余謂蕭閒之渾厚玉峯之峭拔皆可人然蔡之仙<pc n="lb"/>
衣卷盡霓裳方見宫腰纖弱與趙之惜卿卿皆不免為<pc n="lb"/>
人疵議之矣<pc n="lb"/>
王副樞晦子明自布衣時慷慨以俠聞其友人出游久<pc n="lb"/>
妻與一僧私既歸晦以告其友無如之何晦教之復為<pc n="lb"/>
逺出計治裝即岐而他寓夕造其家僧見之趨唘軒以<pc n="lb"/>
                    <pb n="14a"/>
逃晦伏軒外以鐵簡迎擊僧腦出而斃明日晦詣有司<pc n="lb"/>
自陳其事有司義而釋之其後守順州竟以節死<pc n="lb"/>
金朝名士大夫多出北方世傳雲中三老圖魏參政子<pc n="lb"/>
平𢎞州順聖人<hi>闕</hi>參政甫應州山隂人程參政暉蔚州<pc n="lb"/>
人三公皆執政世宗時為名臣又蘓右丞宗尹天成人<pc n="lb"/>
吾髙祖南山翁順聖人雷西仲父子渾源人李屏山𢎞<pc n="lb"/>
州人髙丞相汝礪應州人其餘不可勝數余在南州時<pc n="lb"/>
嘗與交游談及此余戲曰自古名人出東西南三方今<pc n="lb"/>
                    <pb n="14b"/>
日合到北方也<pc n="lb"/>
周戸部徳卿嘗論時人之文曰正甫之文可敬從之之<pc n="lb"/>
文可愛之純之文可畏也正甫名珪真定人嘗為省都<pc n="lb"/>
事有能聲泰和南征軍書羽檄皆出其手為文條暢有<pc n="lb"/>
法余嘗至欒城縣署中有一遺愛碑正甫筆也餘文不<pc n="lb"/>
多見在南京時李屏山嘗云正甫文字全散失不傳以<pc n="lb"/>
是知士大夫貴有良子弟也<pc n="lb"/>
趙閑閑于前輩中文則推党世傑懷英蔡正甫珪詩則<pc n="lb"/>
                    <pb n="15a"/>
最稱趙文孺渢尹無忌<hi>闕</hi>嘗云王子端才固髙然太為<pc n="lb"/>
名所使每出一聯一篇必要時人皆稱之故止是尖新<pc n="lb"/>
其曰近來陡覺無詩思縱有詩成似樂天不免物議也<pc n="lb"/>
李屏山于前輩中止推王子端庭筠嘗曰東坡變而山<pc n="lb"/>
谷山谷變而黄華人難及也或謂趙不假借子端蓋與<pc n="lb"/>
王爭名而李推黄華蓋將以軋趙也屏山南渡後文字<pc n="lb"/>
多雜禪語葛藤或太鄙俚不文迄今刻石鏤板者甚衆<pc n="lb"/>
余先子嘗云之純晚年文字半為葛藤古來蘓黄諸公<pc n="lb"/>
                    <pb n="15b"/>
亦語禪豈至如此可以為戒又多為浮屠作碑記傳贊<pc n="lb"/>
文徃徃詆訾吾徒諸僧翕然歸嚮因集以板之號屏山<pc n="lb"/>
翰墨佛事傳至京師士大夫覽之多愠怒有欲上章劾<pc n="lb"/>
之者先子嘗謂曰此書胡不斧其板也屏山曰是向諸<pc n="lb"/>
僧所鏤何預我耶後屏山殁將板其全集閑閑為塗剔<pc n="lb"/>
其傷教數語然板竟不能起今為諸僧刻于木使傳後<pc n="lb"/>
世惜哉<pc n="lb"/>
屏山之殁雷希顔誌其墓趙閑閑表焉余先子之殁亦<pc n="lb"/>
                    <pb n="16a"/>
雷誌其墓趙閑閑表焉<hi>案王惲秋澗集渾源劉氏世徳碑亦云趙翰林秉文勒銘神道</hi>
                    <pc n="lb"/>
<hi>而滏水集但有故葉令劉君遺愛碑及祭劉雲卿文而無所謂墓表或滏水集有所遺歟</hi>皆刻于石<pc n="lb"/>
矣迨雷趙之殁既𦵏而後元裕之誌之其外表迄今皆<pc n="lb"/>
闕也<pc n="lb"/>
余髙祖南山翁未第時嘗夢游山寺見佛衣紋隱隱如<pc n="lb"/>
金字然細視之乃七言詩也覺而記其四句云喜逢漢<pc n="lb"/>
代龍興日髙謝南山豹隱秋蟾宫好養青青桂須占鼇<pc n="lb"/>
頭穩上游已而金朝初開進士舉中魁甲繼以二子西<pc n="lb"/>
                    <pb n="16b"/>
岩龍泉同擢第又繼以孫洺州君又繼以孫中奉君朝<pc n="lb"/>
列君曽孫翰林君奉政君凡四世八人也在南京時中<pc n="lb"/>
奉君嘗求書八桂堂于趙閑閑閑閑曰君家豈止八桂<pc n="lb"/>
而已耶為書叢桂桂窟四字<pc n="lb"/>
屏山之歿諸公祭文挽詩數十篇雷宋倡之已而余先<pc n="lb"/>
子歿諸公祭文挽詩纔數首後趙閑閑歿惟余及宋飛<pc n="lb"/>
卿楊煥然作祭文挽詩也<pc n="lb"/>
<pc n="　"/>
                    <pc n="lb"/>
                    <pb n="17a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷十<pc n="lb"/>
<pb n="17b"/>
                </p>
<p>
</p>
  </div>
<div>
<head>歸潛志卷十一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷十一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
録大梁事<pc n="lb"/>
金正大八年辛夘冬十一月余居淮陽北兵由襄漢東下時<pc n="lb"/>
老祖母老母在南京趨往省焉既至京師邊聲益急聞北兵<pc n="lb"/>
阻荆江與平章政事完顔哈達等謀縱北兵東渡將以勁騎<pc n="lb"/>
蹴入江<hi>案完顔哈達舊作完顔合打今改</hi>北兵既渡皆殊死戰哈達兵不能<pc n="lb"/>
                    <pb n="1a"/>
遏遂帥八都尉退保鈞州北兵襲之不進時朝廷憂懼不<pc n="lb"/>
知所為然天下勁兵皆為二帥所統倚以决存亡<hi>案二帥指完顔</hi>
                    <pc n="lb"/>
<hi>哈達與伊喇蒲阿而言上文未著伊喇蒲阿之名疑傳寫有脱佚</hi>又命㕘知政事圗克坦<pc n="lb"/>
烏登殿前都㸃檢完顔重喜提兵扼潼闗<hi>案圗克坦烏登舊作徒單合典</hi>
                    <pc n="lb"/>
<hi>今改</hi>九年正月下詔求言于東華門接受陳言文字日令一<pc n="lb"/>
侍從官居門待言者雖多未聞有施行者蓋凡得士庶言<pc n="lb"/>
章先令諸朝貴如御史大夫費摩阿固岱户部尚書完顔<pc n="lb"/>
努森等<hi>案費摩阿固岱舊作裴滿阿虎帶完顔努森舊作完顔奴申今改</hi>披詳可然後進<pc n="lb"/>
                    <pb n="1b"/>
多為諸人革暌百無一達者余時亦憤然上書且求見<pc n="lb"/>
口陳㑹翰林修撰李大節直于門余付之且與論時事<pc n="lb"/>
李曰今朝廷之力全在平章副樞看此一戰如何余無<pc n="lb"/>
可奈何矣時正月十七日也翌日報聞十六日鈞臺與<pc n="lb"/>
北兵戰酣㑹天大雪沒膝我師皆凍不能支轉戰良久<pc n="lb"/>
北兵復自孟津南渡與南來諸兵㑹我師遂大敗伊喇<pc n="lb"/>
蒲阿就擒<hi>案伊喇蒲阿舊作移喇蒲瓦今改金史本傳云械至官山召問降否徃復數百言但曰我</hi>
                    <pc n="lb"/>
<hi>金國大臣惟當金國境内死耳遂見殺視此志所云就擒加詳而與大金國志所云出降迥異似獨得其實</hi>
                    <pc n="lb"/>
                    <pb n="2a"/>
完顔哈達竄于地穴中為所發見殺都尉苖英髙英樊<pc n="lb"/>
澤中郎將完顔綽華善諸驍將皆死<hi>案完顔綽華善舊作完顔陳和尚今</hi>
                    <pc n="lb"/>
<hi>改</hi>京師大震下詔罪已改元開興為守禦京城計四面<pc n="lb"/>
置帥府置行户工部和斯濟雅博斯納帥北面<hi>案和斯濟雅舊</hi>
                    <pc n="lb"/>
<hi>作和速甲博斯納舊作蒲速輦今改</hi>李新帥東面范正之帥南面完顔實<pc n="lb"/>
訥阿巴帥西面<hi>案實訥阿巴舊作習你阿不今改</hi>富察君平張俊民張<pc n="lb"/>
師魯舒穆嚕世勣分領戸工部事<hi>案舒穆嚕世勣舊作石抹世勣今改</hi>時<pc n="lb"/>
平章政事兼樞密使完顔巴薩樞密院副使持嘉哈希<pc n="lb"/>
                    <pb n="2b"/>
用事<hi>案完顔巴薩舊作完顔白撒持嘉哈希舊作赤盞合喜今改</hi>二人奸佞無逺略<pc n="lb"/>
士庶皆惡之末帝信用不能斥去識者知其誤國矣俄<pc n="lb"/>
聞陷鈞州又陷許州許帥布掄死之二月陷陳州陳帥<pc n="lb"/>
紐赫努色爾死之<hi>案紐赫努色爾舊作粘割奴申今改</hi>京畿諸邑所至殘<pc n="lb"/>
毁末帝在宫中時聚后妃涕泣嘗自縊為宫人救免又<pc n="lb"/>
將墜樓亦為左右救免御史大夫費摩阿固岱吏部侍<pc n="lb"/>
郎劉仲周等詣北兵告和不從三月北兵迫南京上下<pc n="lb"/>
震恐朝議封皇兄荆王守純子肅國公某為曹王命尚<pc n="lb"/>
                    <pb n="3a"/>
書右丞李蹊等奉以為質子于軍前擢應奉翰林文字<pc n="lb"/>
張本為翰林院侍講學士從以北北兵留曹王營中李<pc n="lb"/>
蹊等回具言彼雖受之待北援京城將不免攻明日北<pc n="lb"/>
兵樹礟攻城大臣皆分主方面時京城西南隅最急完<pc n="lb"/>
顔巴薩主之西北隅尤急持嘉哈希主之東北隅稍緩<pc n="lb"/>
丞相完顔薩布主之<hi>案薩布舊作塞北今改</hi>獨東南隅未嘗攻時<pc n="lb"/>
人情洶洶皆以為旦夕不支末帝親出宫巡四面勞軍<pc n="lb"/>
故士皆死戰帝出從數騎不張蓋縱路人觀余時在道<pc n="lb"/>
                    <pb n="3b"/>
左欲詣陳便宜忽見一士捧章以進帝令左右受之諭<pc n="lb"/>
曰入宫看讀當候之余謂此時當馬上覽奏行事今云<pc n="lb"/>
入宫又虛文也遂趨去已而其事竟無聞北兵攻城益<pc n="lb"/>
急礟飛如雨用人渾脫或半磨或半碓莫能當城中大<pc n="lb"/>
礮號震天雷應之北兵遇之火起亦數人灰死軍士又<pc n="lb"/>
自城根暗門突出殺傷甚衆總領富察古納髙顯劉奕<pc n="lb"/>
皆以力戰有功衆庶推之<hi>案富察古納舊作蒲察官奴今改</hi>皆擢為帥<pc n="lb"/>
使分守四面相接應時自朝士外城中人皆為兵號防<pc n="lb"/>
                    <pb n="4a"/>
城丁壯下令有一男子家居處死太學諸生亦選為兵<pc n="lb"/>
諸生訴于官請另作一軍號太學丁壯已而朝議以書<pc n="lb"/>
生輩尫羸不任役將發為礮夫諸生劉百熙楊煥等數<pc n="lb"/>
十人伺上出詣馬前請自効上慰諭令分付四面户部<pc n="lb"/>
工作委差官由是免礮夫之苦平章巴薩怒諸生之自<pc n="lb"/>
見上也趣召赴部以緩期杖户部主事田芝又分令諸<pc n="lb"/>
生監送軍士飯食視醫藥書礮夫姓名又令于城上放<pc n="lb"/>
紙鳶鳶書上語招誘脅從之人使自拔以歸受官賞皆<pc n="lb"/>
                    <pb n="4b"/>
不免奔走矢石間又夜舉燈毬為令使軍士自暗門出<pc n="lb"/>
劫戰令諸生執役燈滅者死諸生甚苦之俄以燈毬未<pc n="lb"/>
具杖刑部郎中舒穆嚕世勣以前户部侍郎李渙代之<pc n="lb"/>
巴薩本無守禦才但以嚴刻立威譽夏四月八日始輟<pc n="lb"/>
攻下詔改元天興傳聞北朝有命令勿擊衆謂攻三日<pc n="lb"/>
不解城將隳已而城上望見北兵焚礮車衆皆以相賀<pc n="lb"/>
俄聞北兵不退駐兵邏之由是知禍未艾也士庶徃徃<pc n="lb"/>
縱酒肉歌呼無久生心秋七月北兵遣唐慶等來使且<pc n="lb"/>
                    <pb n="5a"/>
曰欲和好成金主當自來好議之末帝託疾臥御榻上<pc n="lb"/>
見慶等掉臂上殿不為禮致來㫖畢仍有不遜言近侍<pc n="lb"/>
皆切齒既歸館餉勞是夕飛虎軍數輩憤慶等無禮且<pc n="lb"/>
以為和好終不能成不若殺之快衆心夜中持兵入館<pc n="lb"/>
大譟殺慶等館伴使鄂屯安濟庫二人及晝亦死<hi>案鄂屯安</hi>
                    <pc n="lb"/>
<hi>濟庫舊作奥屯按出虎今改</hi>遲明宰執趨赴館視之軍士露刃詣馬<pc n="lb"/>
前請罪宰相惶遽慰勞之上因赦其罪且加犒賞京師<pc n="lb"/>
細民皆驩呼踴躍以為太平識者知其禍不可解矣八<pc n="lb"/>
                    <pb n="5b"/>
月恒山公武仙提兵自鄧赴京師上命副樞哈希出兵<pc n="lb"/>
援之至密縣遇北兵喀齊喀遽退走<hi>案金史持嘉喀齊喀傳屯中牟古城凡三日</hi>
                    <pc n="lb"/>
<hi>棄輜重馳還與此所云至密縣有異</hi>仙兵與北兵轉戰于鄭州之西南㑹<pc n="lb"/>
圖克坦烏登亦提兵東來相遇戰久之由喀齊喀兵不相<pc n="lb"/>
接皆敗仙引餘兵南歸烏登亦西走<hi>案金史哀宗本紀天興元年二月圖</hi>
                    <pc n="lb"/>
<hi>克坦烏登戰敗死與此所叙提兵東來及西走在八月後者迥異</hi>喀齊喀還京師士庶罪<pc n="lb"/>
其誤國上不得已廢為民時京師被圍數月倉廩空虛<pc n="lb"/>
尚書右丞李蹊坐糧不給下獄已而免死除名擢前戸<pc n="lb"/>
                    <pb n="6a"/>
部侍郎張師魯為户部主糧儲事時民間皆言官將捜<pc n="lb"/>
百姓糧人情洶洶甚以為憂冬十月果下令自親王宰<pc n="lb"/>
相以下皆存三月糧計口留之人三斗餘入官<hi>案續通鑑云先</hi>
                    <pc n="lb"/>
<hi>令各家自實壯者存石有三斗幼者半之與此所云人三斗有異</hi>隱匿者處死命御史<pc n="lb"/>
大夫費摩阿固岱率總知開封府圖克坦伯嘉主之<hi>案圖</hi>
                    <pc n="lb"/>
<hi>克坦伯嘉舊作徒單百家今改</hi>其餘朝廷侍從官分領其事凡主者所<pc n="lb"/>
徃劍㦸從焉戸閱人詰不少緩用鐵椎監之石杵震之<pc n="lb"/>
城中士庶人不爨以待或搜獲隱匿者械于街雖皇兄<pc n="lb"/>
                    <pb n="6b"/>
后妃家皆不免軍士突入妃主驚逃驅縶奴婢使之指<pc n="lb"/>
陳所匿京師巨家著姓被罪者甚多總領富察鼎珠尤<pc n="lb"/>
酷甚<hi>案富察鼎珠舊作蒲察定住今改</hi>杖殺無辜數人凶黠輩因之為<pc n="lb"/>
奸利由是百姓離心識者知其必亡十二月朝議以食<pc n="lb"/>
盡無䇿末帝親出東征丞相薩布平章巴薩右丞完顔<pc n="lb"/>
温綽<hi>案温綽舊作斡出今改</hi>工部尚書權參知政事李蹊樞密院<pc n="lb"/>
判官白華近侍局副使李大節左右司郎中完顔進德<pc n="lb"/>
張衮總帥圖克坦伯嘉富察古納高顯劉奕皆從上與<pc n="lb"/>
                    <pb n="7a"/>
太后皇后諸妃别大慟誓以不破敵不歸儀衞蕭然見<pc n="lb"/>
者悲愴留參知政事完顔努森樞密副使完顔實訥阿<pc n="lb"/>
巴權行尚書省兼樞密事以餘兵守南京上既出遇鞏<pc n="lb"/>
州帥完顔呼沙呼提兵轉戰來赴援<hi>案完顔呼沙呼舊作完顔怱斜虎今</hi>
                    <pc n="lb"/>
<hi>改</hi>因從以東初上疑東面帥李新跋扈有妄言先罷為<pc n="lb"/>
兵部侍郎將出密諭二守臣羈縶已而上出二人者以<pc n="lb"/>
事召新詣省新疑其見擒縱馬突城門欲出門者止之<pc n="lb"/>
新棄馬踰城二人者遽命將追及墮湟水中斬其首時<pc n="lb"/>
                    <pb n="7b"/>
末帝既出人情愈不安日夜顒望東征之捷俄聞北渡<pc n="lb"/>
前鋒方交戰有功取蒲城進取衞州巴薩等望見北兵<pc n="lb"/>
遽勸上登舟船南渡從官多攀從不及死于兵而驍將<pc n="lb"/>
圖克坦伯嘉髙顯劉奕輩初不知上去已而軍士皆散<pc n="lb"/>
沒上以餘兵狼狽入歸德杜門京民大恐以為將不救<pc n="lb"/>
矣二守臣素庸闇無謀但知閉門自守百姓食盡無以<pc n="lb"/>
自生米升直銀二両貧民徃徃食人殍死者相望官日<pc n="lb"/>
載數車出城一夕皆剮食其肉淨盡搢紳士女多行匄<pc n="lb"/>
                    <pb n="8a"/>
于街民間有食其子錦衣寳器不能易米數升人朝出<pc n="lb"/>
不敢夕歸懼為飢者殺而食平日親族交舊以一飯相<pc n="lb"/>
避于家又日殺乘騎馬牛自㗖至于箱箧鞍韀諸皮物<pc n="lb"/>
凡可食者皆煮而食之其貴家第宅與夫市中樓館木<pc n="lb"/>
材皆撒以爨城中觸目皆瓦礫廢區無復向來繁侈矣<pc n="lb"/>
朝官士庶徃徃相結攜妻子突出北歸衆謂不久當大<pc n="lb"/>
潰二年正月末帝遣近侍局使圖克坦色實等<hi>案圖克坦色實</hi>
                    <pc n="lb"/>
<hi>舊作徒單四喜今改</hi>入南京取太皇后皇后諸妃嬪赴歸德既出<pc n="lb"/>
                    <pb n="8b"/>
城與北兵遇復倉皇歸宫于後色實獨攜其族以去末<pc n="lb"/>
帝斬之時外圍不解上下如在陷穽中且相繼殍死議<pc n="lb"/>
者以為上既去國推立皇兄荆王以城降庶可救一城<pc n="lb"/>
生靈且望不絶完顔氏之祀是亦春秋紀侯大去其國<pc n="lb"/>
紀季酅入于齊之義不得已者况北兵中有曹王也朝<pc n="lb"/>
士皆知莫敢言二守臣但曰當以死守衆憤二人無他<pc n="lb"/>
策思有一豪傑出而為之救士民余夕見左司郎中楊<pc n="lb"/>
居仁白其事楊云是事固善然孰敢倡者彼二執政亦<pc n="lb"/>
                    <pb n="9a"/>
知之而不敢言且不敢為也二十有一日忽聞執政召<pc n="lb"/>
在京父老士庶計事詣都堂余同麻革潛衆中以聽二<pc n="lb"/>
執政立都堂簷外楊居仁諸首領官從焉省掾元好問<pc n="lb"/>
宣執政所下令告諭且問諸父老便宜完顔努森拱立<pc n="lb"/>
無語獨完顔實訥阿巴决復申諭以國家至此無可奈<pc n="lb"/>
何凡有可行當共議且繼以泣涕諸愚叟或陳說細微<pc n="lb"/>
不足採余語麻革將出而白前事革言莫若以奏說密<pc n="lb"/>
陳子歸草之吾當共上也余以是退將明日同革獻書<pc n="lb"/>
                    <pb n="9b"/>
其夕頗聞民間稱有一西南崔都尉藥招撫者將起事<pc n="lb"/>
衆皆曰事急矣安知無人余既歸夜草書備論其事遲<pc n="lb"/>
明懷以詣省庭且邀革徃自斷此事係完顔氏存滅且<pc n="lb"/>
以救餘民雖死亦無愧矣是旦大隂晦俄雨作余姑避<pc n="lb"/>
民閭忽聞軍馬聲市人奔走相傳曰北兵入門矣余知<pc n="lb"/>
事已不及遂急歸路聞非北兵蓋西南兵變已圍尚書<pc n="lb"/>
省矣時崔立為西面都尉權元帥同其黨韓鐸等舉兵<pc n="lb"/>
藥安國者北方人素驍勇為先鋒以進横刃入尚書省<pc n="lb"/>
                    <pb n="10a"/>
崔立繼之二執政見而大駭曰汝輩有事當好議安國<pc n="lb"/>
先殺實訥阿巴次殺努森又殺左司郎中納哈塔徳暉<hi>案納</hi>
                    <pc n="lb"/>
<hi>哈塔徳暉舊作納合德暉今改</hi>擊右司郎中楊居仁聶天驥創甚省掾<pc n="lb"/>
皆四走竄匿民家崔立既殺二人提兵尚書省號令衆<pc n="lb"/>
庶曰吾為二執政閉門誤衆將餓死今殺之以救一城<pc n="lb"/>
民且禁諸軍士取民一錢處死闔郡稱快以為有生路<pc n="lb"/>
也食時忽隂雨開霽日光爛然立提兵入宫見太后自<pc n="lb"/>
陳其事太后惶怖聽命拜立為左丞相都元帥壽國公<pc n="lb"/>
                    <pb n="10b"/>
立以太后令釋衞邸之囚召衞王故太子梁王某監國<pc n="lb"/>
遂取衞族皆入宫即遣使持二執政首詣軍前納降款<pc n="lb"/>
明日立坐都堂召在京父老僧道百姓諭言皆曰謝丞<pc n="lb"/>
相得生立又自詣軍前投謁歸附命歸令在京士庶皆<pc n="lb"/>
割髪為北朝民初立舉事止三百人殺二執政當是時<pc n="lb"/>
諸女直將帥四面握兵者甚多皆束手聽命無一人出<pc n="lb"/>
而與抗者人謂李新若在决與立抗衡新死故立得志<pc n="lb"/>
立變之日御史大夫費摩阿固岱提㸃近侍局兼左右<pc n="lb"/>
                    <pb n="11a"/>
司郎中烏克遜努色爾縊于臺中<hi>案烏克遜努色爾舊作吾古孫奴申今改</hi>
                    <pc n="lb"/>
户部尚書完顔仲平亦自殺初立以副元帥藥安國首<pc n="lb"/>
事難制忌之因其夜取故監軍王守之妻旦坐都堂以<pc n="lb"/>
安國犯令叱左右斬以徇于是朝士震悚無令不從梁<pc n="lb"/>
王雖監國在宫中虛名而已立以其弟某為平章政事<pc n="lb"/>
張頌為殿前都㸃檢韓鐸為副元帥知開封府左司都<pc n="lb"/>
事蘇伯林濟之為御史中丞<hi>案蘇伯林濟之舊作索不魯濟之今改</hi>皆其<pc n="lb"/>
黨也又以吏部侍郎劉仲周諫議大夫張正倫參議省<pc n="lb"/>
                    <pb n="11b"/>
事蓋立取仲周女為妻正倫有人望也又以前衞尉鄂<pc n="lb"/>
屯阿固岱為尚書右丞殿前都㸃檢温特赫伊實為參<pc n="lb"/>
知政事<hi>案鄂屯阿固岱舊作奥屯阿虎帶温特赫伊實舊作温迪罕一十今改</hi>仲周正倫<pc n="lb"/>
皆進參知政事省令史元好問為左右司員外郎又以<pc n="lb"/>
刁壁為兵部尚書元帥左監軍初立起與壁謀及其期<pc n="lb"/>
壁不徃立頗怒之故不得執政一時人望與士大夫退<pc n="lb"/>
閒者皆以次遷擢臺閣中其除拜無虛日俄立自為太<pc n="lb"/>
師尚書令鄭王聞鈞汝間有衆據西山不從命立遣韓<pc n="lb"/>
                    <pb n="12a"/>
鐸帥兵討之鐸中箭死以折希顔知開封府立又封諸<pc n="lb"/>
内藏庫將以奉北兵亦徃徃取歸其第又搜選民間寡<pc n="lb"/>
婦處女亦將以奉北兵然入其家者甚衆又括刷在京<pc n="lb"/>
金銀命百官分坊陌窮治之貴人富家俱被害陳國夫<pc n="lb"/>
人王氏末帝姨也素富于財平章巴薩夫人亦富侈右<pc n="lb"/>
丞李蹊舊以取積聞其妻子皆被搒掠拷訊死立又自<pc n="lb"/>
詣軍前求免剽掠又求縱百姓出城挑菜充飢于是人<pc n="lb"/>
得出近郊採蓬子窠甜苣菜雜米粒以食又聞京西陳<pc n="lb"/>
                    <pb n="12b"/>
岡上有野麥甚豐立請百姓徃收之立又聚皇族皆入<pc n="lb"/>
宫俄遣詣青城皆為北兵所殺如荆王梁王輩皆預焉<pc n="lb"/>
獨太后皇后諸妃嬪宫人北徙百姓初聞皇族當北徃<pc n="lb"/>
有竄其間者亦被誅軍前又取壬辰諸宰執家屬治罪<pc n="lb"/>
為殺唐慶事故相侯摯亦見殺四月二十日使者發三<pc n="lb"/>
教醫匠人等出城北兵縱入大掠立時在城外營中兵<pc n="lb"/>
先入立家取其妻妾寶玉輦以出立歸大慟亦不敢誰<pc n="lb"/>
何大臣富家多被荼毒死者而三教醫匠人等在青城<pc n="lb"/>
                    <pb n="13a"/>
側亦被剽奪無遺俄復遣三教人入城許百姓與北兵<pc n="lb"/>
市易城中人以所餘金帛易北來米麥食之然多為北<pc n="lb"/>
兵劫取莫敢語余時同諸生復入居八仙館中五月二<pc n="lb"/>
十有二日㑹使者召三教人從以北嗟乎此生何屬親<pc n="lb"/>
見國亡至于驚怖勞苦萬狀不可數廼因暇日記憶舊<pc n="lb"/>
事漫記于編若夫所傳不真及不見不聞者皆不敢錄<pc n="lb"/>
<pc n="　"/>
                    <pc n="lb"/>
<pc n="　"/>歸潛志卷十一<pc n="lb"/>
<pb n="13b"/>
                </p>
<p>
</p>
  </div>
<div>
<head>歸潛志卷十二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷十二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
<pc n="　"/>
                    <pc n="　"/>録崔立碑事<pc n="lb"/>
崔立既變以南京降自負其有救一城生靈功謂左司員<pc n="lb"/>
外郎元裕之曰汝等何時立一石書吾狀耶時立國柄入手<pc n="lb"/>
生殺在一言省庭日流血上下震悚諸在位者畏之于是乎<pc n="lb"/>
有立碑頌功徳議數日忽一省卒詣余家齎尚書禮房小<pc n="lb"/>
                    <pb n="1a"/>
帖子云首領官召赴禮部余初愕然自以布衣不預事不<pc n="lb"/>
知何謂即徃至省門外遇麻信之余因語之信之曰昨日見<pc n="lb"/>
左司郎中張信之言鄭王碑事欲屬我輩作豈其然耶即<pc n="lb"/>
同入省禮房省掾曹益引見首領官張信之元裕之二人<pc n="lb"/>
曰今鄭王以一身救百萬生靈其功徳誠可喜今在京官<pc n="lb"/>
吏父老欲為立碑紀其事衆議屬之二君且已白鄭王矣<pc n="lb"/>
二君其無讓余即辭曰祁輩布衣無職此非所當為況有<pc n="lb"/>
翰林諸公如王文從之及裕之輩在祁等不敢裕之曰<pc n="lb"/>
                    <pb n="1b"/>
此事出于衆心且吾曹生自王得之為之何辭君等無<pc n="lb"/>
讓余即曰吾當見王丈論之裕之曰王論亦如此矣余<pc n="lb"/>
即趨出至學士院見王丈時修撰張子忠應奉張元美<pc n="lb"/>
亦在焉余因語其事且曰此實諸公職某等何預焉王<pc n="lb"/>
曰此事議久矣盖以院中人為之若尚書檄學士院作<pc n="lb"/>
非出于在京官吏父老心若自布衣中為之乃衆欲也且<pc n="lb"/>
子未仕在布衣今士民屬子子為之亦不傷于義也余<pc n="lb"/>
于是陰悟諸公自以仕金顯達欲避其名以嫁諸布衣<pc n="lb"/>
                    <pb n="2a"/>
又念平生為文今而遇此患難以是知揚子雲劇秦美<pc n="lb"/>
新其亦出于不得已耶因遜讓而别連延數日又被督<pc n="lb"/>
促知不能辭即畧為草定付裕之一二日後一省卒来<pc n="lb"/>
召云諸宰執召君余不得已赴省途中遇元裕之騎馬<pc n="lb"/>
索余因刧以行且拉麻信之俱徃初不言碑事止云省<pc n="lb"/>
中召王學士諸公㑹飲余亦陰揣其然既入即引詣左<pc n="lb"/>
㕘政幕中見㕘政劉公謙甫舉盃屬吾二人曰大王碑<pc n="lb"/>
事衆議煩公等公等成之甚善余與信之俱遜讓曰不<pc n="lb"/>
                    <pb n="2b"/>
敢已而謙甫出見王丈在焉相與酬酢酒數行日將入<pc n="lb"/>
矣余二人告歸裕之曰省門已鎖今夕即當留宿省中<pc n="lb"/>
余輩無如之何已而燭至飲余裕之倡曰鄭王碑文今<pc n="lb"/>
夕可畢手也余曰有諸公在諸公為之王丈謂余曰此<pc n="lb"/>
事鄭王已知衆人請太學中名士作子如堅拒使王知<pc n="lb"/>
書生輩不肯作是不許其以城降也則銜之刻骨縉紳<pc n="lb"/>
俱受禍矣是子以一人累衆也且子有老祖母老母在<pc n="lb"/>
堂今一觸其鋒禍及親族何以為智子熟思之余懼以<pc n="lb"/>
                    <pb n="3a"/>
非職辭久之且曰余既為草定不當諸公意請改命他<pc n="lb"/>
人諸公不許促迫甚余知其事無可奈何則曰吾素不<pc n="lb"/>
知館閣體今夕諸公共議之如諸公避其名但書某名<pc n="lb"/>
在諸公後于是裕之引紙落筆草其事王丈又曰此文<pc n="lb"/>
姑使裕之作以為君作又何妨且君集中不載亦可也余<pc n="lb"/>
曰裕之作政宜某復何言碑文既成以示王丈及余信<pc n="lb"/>
之欲相商評王丈為定數字其銘詞則王丈裕之信之及<pc n="lb"/>
存余舊數言其碑序全裕之筆也然其文止實叙事亦<pc n="lb"/>
                    <pb n="3b"/>
無襃稱立言時夜幾四鼓裕之趣曹益甫書之裕之即<pc n="lb"/>
于燭前焚其藁遲明余輩趨去後數日立坐朝堂諸宰<pc n="lb"/>
執首領官共獻其文以為夀遂召余信之等俱詣立第<pc n="lb"/>
受官余輩深懼見立俄而諸首領官齎告身三通以出<pc n="lb"/>
付余輩曰特賜進士出身因為余輩賀後聞求巨石不<pc n="lb"/>
得省門左舊有宋徽宗時甘靈碑有司取而磨之工書<pc n="lb"/>
人張君庸者求書刻方畢北兵入城縱剽余輩狼狽而<pc n="lb"/>
出不知其竟能立否也嗟乎諸公本畏立禍不敢不成<pc n="lb"/>
                    <pb n="4a"/>
其言已而又欲避其名以賣布衣之士余輩不幸有虚名<pc n="lb"/>
一旦為人之所刧欲以死拒之則發諸公嫁名之機諸<pc n="lb"/>
公必怒怒而達崔立禍不可測則吾二親何以自存吾<pc n="lb"/>
之死所謂自經于溝瀆而莫之知且輕殺吾身以憂吾<pc n="lb"/>
親為大不孝矣況身未禄仕權義之輕重親莫重焉故<pc n="lb"/>
余姑𨼆忍保身為二親計且其文皆衆筆非余全文彼<pc n="lb"/>
欲嫁名于余余安得而辭也今天下士議徃徃知裕之<pc n="lb"/>
所為且有曹通甫詩楊叔能詞在亦不待余辨也因書<pc n="lb"/>
                    <pb n="4b"/>
其首尾之詳以誌年少之過空山静思可以一笑<pc n="lb"/>
辯亡<pc n="lb"/>
或問金國之所以亡何哉末帝非有桀紂之惡害不及民疆<pc n="lb"/>
土雖削士馬尚强而遽至不救亦必有説余曰觀金之始取<pc n="lb"/>
天下過于後魏後唐石晉遼然其所以不能長久者根本不<pc n="lb"/>
立也當其取遼時誠與後魏初起不殊及取宋責其背約名<pc n="lb"/>
為伐罪弔民收徽宗圗書車服襃崇元佑諸正人取蔡京童<pc n="lb"/>
貫王黼諸奸黨皆以順百姓望由能用遼宋人材如韓企先<pc n="lb"/>
                    <pb n="5a"/>
劉彦能韓昉輩也及得天下其封建廢置政令如前朝典<pc n="lb"/>
章法度皆出于書生至海陵庶人雖淫暴自强然英鋭有<pc n="lb"/>
大志定官制律令皆可觀又擢用人材將混一天下功雖<pc n="lb"/>
不成其强至矣世宗天資仁厚善于守成又躬自儉約以<pc n="lb"/>
育士庶故大定三十年幾致太平所用多敦厚謹勑之士<pc n="lb"/>
如石琚輩為相不煩擾不更張偃息干戈修崇學校議者<pc n="lb"/>
以為有漢文景風此所以基明昌承安之盛也宣孝太<pc n="lb"/>
子最髙明絶人讀書喜文欲以變易風俗行中國禮樂<pc n="lb"/>
                    <pb n="5b"/>
如魏孝文天不祚金不即大位早世章宗聰慧有父風<pc n="lb"/>
屬文為學崇尚儒雅故一時名士輩出大臣執政多有<pc n="lb"/>
文采學問可取能吏直臣皆得顯用政令修舉文治爛<pc n="lb"/>
然金朝之盛極矣然文學止于詞章不知講明經術為<pc n="lb"/>
保國保民之道以圖基祚久長又頗好浮侈崇建宫闕<pc n="lb"/>
外戚小人多預政且無志聖賢髙躅大臣惟知奉承不<pc n="lb"/>
敢逆其所好故上下皆無維持長世之策安樂一時此<pc n="lb"/>
所以啓大安貞祐之弱也衛王苛吝不知人君體不足<pc n="lb"/>
                    <pb n="6a"/>
言已而强敵生邊賊臣得柄外内交病莫敢療理宣宗<pc n="lb"/>
立于賊手本懦弱無能性頗猜忌懲權臣之禍恒恐為<pc n="lb"/>
人所搖故大臣宿將有罪必除去不貸其遷都大梁可<pc n="lb"/>
謂失謀向使守闗中猶可以數世況南渡之後不能苦<pc n="lb"/>
心刻意如越王句踐志報㑹稽之羞但茍安幸存以延<pc n="lb"/>
嵗月由髙琪執政後擢用胥吏抑士大夫之氣不得伸<pc n="lb"/>
文法紛然無興復逺畧大臣在位者亦無忘身徇國之<pc n="lb"/>
人縱有之亦不得馳騁又偏私族𩔖疎外漢人其機宻<pc n="lb"/>
                    <pb n="6b"/>
謨謀雖漢相不得預人主以至公治天下其分别如此<pc n="lb"/>
望羣下盡力難哉故當路者惟知迎合其意謹守簿書<pc n="lb"/>
而已為將者但知奉承近侍以偷幸寵無効死之心倖<pc n="lb"/>
臣貴戚皆據要職于一時士大夫一有敢言敢為者皆<pc n="lb"/>
投置散地此所以啓天興之亡也末帝奪長而立出于<pc n="lb"/>
愛私雖資不殘酷然以聖智自處少為黠吏時全所教<pc n="lb"/>
用術取人雖外示寛宏以取名内實淫縱自肆且諱言<pc n="lb"/>
過惡喜聽諛言又闇于用人其將相止取從来貴戚雖<pc n="lb"/>
                    <pb n="7a"/>
不殺大臣其驕將多難制不馴況不知大畧臨大事輒<pc n="lb"/>
退怯自沮此所以一遇勍敵而不能振也大抵金國之<pc n="lb"/>
政雜用遼宋法令所以支持百年然其分别漢人且不<pc n="lb"/>
變家政不得士大夫心此所以不能長久向使大定後<pc n="lb"/>
宣孝得立盡行中國法明昌承安間復知保守整頓以<pc n="lb"/>
防後憂南渡之後能内修政令以恢復為志則其國祚<pc n="lb"/>
亦未必遽絶也嘗記泰和間有雲中李純甫由小官上<pc n="lb"/>
書萬言大畧以為此政當有為日而當路以為迂闊笑<pc n="lb"/>
                    <pb n="7b"/>
之宴安自處以至土崩瓦解南渡後復有以機㑹宜急<pc n="lb"/>
有備為言者而上下泰然俱不以為心以至宗廟丘墟<pc n="lb"/>
家國廢絶此古人所謂何世無竒材而遺之草澤者也<pc n="lb"/>
金銀珠玉世人所甚貴及遇凶年則不及菽粟何哉事<pc n="lb"/>
有先後勢有緩急也平時富貴之家求一珠玉犀𧰼玩<pc n="lb"/>
好器物至發粟出帛惟恐其不得將以充其室誇耀于<pc n="lb"/>
人以自樂者皆是也壬辰嵗余在大梁時城久被圍公<pc n="lb"/>
私乏食米一升至銀二兩餘殍死者相望人視金銀如<pc n="lb"/>
                    <pb n="8a"/>
泥土使用不計士庶之家出其平日珠玉玩好妝具環<pc n="lb"/>
珮錦繡衣衾日陳于天津橋市中惟博鬻升合米豆以<pc n="lb"/>
救朝夕嘗記余家一毳袍極緻宻鮮完博米八升金釵<pc n="lb"/>
易牛肉一肩趨售之以是知明君貴五榖而賤金玉誠<pc n="lb"/>
知其本也古人云薪如桂米如珠豈虚言哉<pc n="lb"/>
文章各有體本不可相犯欺故古文不宜蹈襲前人成<pc n="lb"/>
語當以竒異自强四六宜用前人成語復不宜生澀求<pc n="lb"/>
異如散文不宜用詩家語詩句不宜用散文言律賦不<pc n="lb"/>
                    <pb n="8b"/>
宜犯散文言散文不犯律賦語皆判然各異如雜用之<pc n="lb"/>
非惟失體且梗目難通然學者闇于識多混亂交出且<pc n="lb"/>
互相詆誚不自覺知此弊雖一二名公不免也<pc n="lb"/>
長于此者必短于彼優于大者或劣于小士君子窮處<pc n="lb"/>
不能活妻子免飢寒及其得志則兼濟天下使民物各<pc n="lb"/>
得所太公困于鼓刀釣漁伊尹躬耕莘野彼豈不能妄<pc n="lb"/>
營財利使生理優游耶恥不為也若夫韓淮陰少年乞<pc n="lb"/>
食漂母人皆笑嗤及為將料敵制勝無遺策卒能佐漢<pc n="lb"/>
                    <pb n="9a"/>
祖定天下身享南面之樂豈昔之拙而今之巧耶材有<pc n="lb"/>
所長志有所不為也因是以思吾儕今日遭大變遯于<pc n="lb"/>
窮山荒野中日惟餬口之不給而不免有求于人亦不<pc n="lb"/>
足怪但恨不能自漁樵親耕稼以自給如古之人耳彼<pc n="lb"/>
窮居妻子有愠言鄉人賤人交游笑之又何病也理固<pc n="lb"/>
然也<pc n="lb"/>
國家養育人材當如養木彼楩楠豫章之材封植之䕶<pc n="lb"/>
持之任其長成一旦可以為明堂太室之用如或牛羊<pc n="lb"/>
                    <pb n="9b"/>
囓之斧斤伐之則將憔悴慘淡無生姿或枯槁而死矣<pc n="lb"/>
又安能有干霄拂雲之勢耶士大夫亦然國家以爵禄<pc n="lb"/>
尊之以語言使之精神横出才氣得伸鋭于有為然後<pc n="lb"/>
得為用倘繩以文法索過求瑕為之則有議言之則有<pc n="lb"/>
罪將括囊袖手相招為自全計矣國家何頼焉余先君<pc n="lb"/>
嘗為言如屏山之才國家能獎養挈提使議論天下事<pc n="lb"/>
其智識盖人不可及惟其早年暫欲有為有言已遭摧<pc n="lb"/>
折所以中年縱酒無功名心是可為國家惜也嗚呼自<pc n="lb"/>
                    <pb n="10a"/>
非堅剛不㧞之志超世絶倫之人其遇憂患遭廢絀而<pc n="lb"/>
不變易者鮮矣哉<pc n="lb"/>
傳曰人衆亦能勝天天定亦能勝人余嘗疑之誠以嚴<pc n="lb"/>
冬在大厦中獨立慘淡不能久居忽有人自外至共談<pc n="lb"/>
笑則殊煖燠盖人氣勝也因是以思謂人勝天亦有此<pc n="lb"/>
理豈特是哉深冬執爨或厚衣重衾亦不寒夏暑居髙<pc n="lb"/>
樓以氷環坐而加之以扇亦不甚熱大抵有勢力者能<pc n="lb"/>
不為造物所欺然所以有勢者亦造物所使也<pc n="lb"/>
                    <pb n="10b"/>
人之生有三樂有志氣之樂有形體之樂有性命之樂<pc n="lb"/>
夫事業功名權勢爵位樂志氣也酒色衣食使令車馬<pc n="lb"/>
樂形體也仁義禮樂忠信孝弟樂性命也雖然事業功<pc n="lb"/>
名權勢爵位得時者之所有也酒色衣食使令車馬富<pc n="lb"/>
厚者之所備也惟仁義禮樂忠信孝弟雖不得時不富<pc n="lb"/>
厚而于我皆具盖窮士之所有也今吾既不得時有志<pc n="lb"/>
氣之樂又不富厚有形體之樂居荒山之中日惟藜藿<pc n="lb"/>
之為養其所享無一毫過于人捨性命其何樂哉<pc n="lb"/>
                    <pb n="11a"/>
士之生于世何其多品耶有為公卿宰輔以事業功名<pc n="lb"/>
顯于後代者有雖居下位不得柄用猶能以節義自著<pc n="lb"/>
者又有浮沈閭里應物持身但以徳善立名者有放浪<pc n="lb"/>
山林草衣木食以髙潔自居者有抒心文史以著述吟<pc n="lb"/>
諷有聞者又有研精技藝如陰陽醫藥卜筮字畫繪畫<pc n="lb"/>
以名世者又有縱酒放歌撥棄禮法以樂其形體者又<pc n="lb"/>
有抑情忘慾鍊身服氣以覬飛昇者要之各從所好且<pc n="lb"/>
有定數亦安能一其迹耶今吾幼而苦學及于齒壯學<pc n="lb"/>
                    <pb n="11b"/>
雖粗成而未有所遇合窮居草野日惟衣食之不充將<pc n="lb"/>
為事業功名而不可得又非居位當言且臨事變可以<pc n="lb"/>
立節義願服鍊以懶惰不能放縱以拘窒不喜諸技藝<pc n="lb"/>
皆非所専心平生以經籍文翰自娯顧後日窮達猶未<pc n="lb"/>
可知然則獨守吾殘編斷藁者猶未為癡計也<pc n="lb"/>
予生壯年其所厯多矣嘗陪諸舉子進取矣亦嘗偕諸<pc n="lb"/>
朋友講學矣又嘗視諸農夫耕穫矣又嘗同諸少年嬉<pc n="lb"/>
逰矣又嘗詣諸王公貴人干謁矣自是上為卿相行輕<pc n="lb"/>
                    <pb n="12a"/>
濟之謀下為僕吏執奔走之役其于世故無所不涉今<pc n="lb"/>
而時值亂離屏居故山之下回思向者之事擾擾膠膠<pc n="lb"/>
于身初無少異所謂如夢覺如酒醒而不見纖毫形迹<pc n="lb"/>
以此觀之百年之内亦可以黙覺矣而獨區區慮衣食<pc n="lb"/>
之不充懼志意之不得而不能樂天知命坎止流行與<pc n="lb"/>
萬物同始終亦其學之不至也哀哉<pc n="lb"/>
三國時士尚權詐其間不為風俗所移者陳實徐穉魏<pc n="lb"/>
晉間士尚虛𤣥其間不為風俗所移者徐邈卞壼兹數<pc n="lb"/>
                    <pb n="12b"/>
人者或以道徳顯或以節行聞或以智量稱或以風義<pc n="lb"/>
著立身行志卓爾不羣皆豪傑之士也<pc n="lb"/>
余嘗觀道藏書見其練石服氣以求長生登仙又書符<pc n="lb"/>
呪水役使鬼神為人治病除祟且自立名字職位云主<pc n="lb"/>
管天神而齋醮祈禳則乃能轉禍為福大抵方士之術<pc n="lb"/>
其有無誰能知又觀佛書見談天堂地獄因果輪迴以<pc n="lb"/>
為人與禽獸異且有千佛萬聖異世殊刧而以持誦布<pc n="lb"/>
施則乃生善地大抵西方之教其有無亦誰能知因思<pc n="lb"/>
                    <pb n="13a"/>
吾道天地日月明照山河草木蕃息其間君臣父子兄<pc n="lb"/>
弟夫婦禮文粲然而治國治家煥有條理賞罰黜陟立<pc n="lb"/>
見榮枯生死窮通互分得失其明白如此豈有惑人以<pc n="lb"/>
不可知之事者哉而世之愚俗徒以二氏之詭誕怪異<pc n="lb"/>
出耳目外則波靡而從之而飲食起居日在吾道中而<pc n="lb"/>
恬不自知反以為尋常者良可歎也嗚呼愚俗豈可責<pc n="lb"/>
耶而士大夫之髙明好異者徃徃為所誘不亦悖哉<pc n="lb"/>
舉世之人日奔走經營惟以衣食為事士君子則安閒<pc n="lb"/>
                    <pb n="13b"/>
樂道不以衣食為憂舉世之人所畏者飢寒患難死亡<pc n="lb"/>
士君子則于飢寒患難死亡無所畏使道義充于中雖<pc n="lb"/>
明日飢而死無歉于天地使行不義而動非禮雖貴于<pc n="lb"/>
王公富積千金而内以愧于心外以怍于人然則士君<pc n="lb"/>
子之所為所守誠舉世之人所背而馳者也使俗人笑<pc n="lb"/>
其迂而議其拙也宜哉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="14a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸濳志卷十二<pc n="lb"/>
<pb n="14b"/>
                </p>
<p>
</p>
  </div>
<div>
<head>歸潛志卷十三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷十三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
吾在南方時從父母仕宦家資頗温而吾則専心于學<pc n="lb"/>
生事不一問食未嘗不肉也寢未嘗不帷也出遊未嘗<pc n="lb"/>
無車馬也役使未嘗無僮僕也然不知温飽安逸之味<pc n="lb"/>
也今遭䘮亂歸故山四壁蕭然日惟生事之見迫食或<pc n="lb"/>
旬日無醯醢及一得之則覺其甘寢或終夜無衾裯及<pc n="lb"/>
                    <pb n="1a"/>
一得之則覺其暖出或徒行無驢及一得之則覺其便<pc n="lb"/>
居或汲爨無人及一得之則覺其泰乃知夫溫飽安逸<pc n="lb"/>
者世之人亦未易得雖與向時異猶不足也惑矣因思<pc n="lb"/>
一時富貴權勢之人生長紈綺中或不遭患難摧折至<pc n="lb"/>
老者非惟不知稼穡之艱難流于奢淫以蠧國病民抑<pc n="lb"/>
又不知世間温飽安逸之正味為不少可勝歎哉吾故<pc n="lb"/>
以自嘗試者述之可為得志者戒<pc n="lb"/>
竊嘗攷自古士風之變係國家長短存亡三代以前其<pc n="lb"/>
                    <pb n="1b"/>
風淳質修謹不必言三代以後世衰道䘮士大夫惟知<pc n="lb"/>
功利為上故争尚權謀戰國間游説縱横之流已而變<pc n="lb"/>
為刑名掊克以法律控持上下失士庶心以至焚書坑<pc n="lb"/>
儒毒流四海漢興其風稍變多重厚長者然其權謀法<pc n="lb"/>
律者猶相雜迨至武帝天下混同士風一變以學問為<pc n="lb"/>
上故争尚經術文章一時如公孫𢎞董仲舒二司馬枚<pc n="lb"/>
乘之徒出文物大備元成以来經術之弊皆尚虚文而<pc n="lb"/>
無事業可觀浮沈委靡以茍容居位匡衡貢禹孔光之<pc n="lb"/>
                    <pb n="2a"/>
流重以謟諛故權臣肆志國隨以絶東漢之初人主懲<pc n="lb"/>
權臣之禍以法令督責羣臣羣臣惟知守職奉法無過<pc n="lb"/>
失及桓靈之世朝政淆亂奸臣擅權士風激厲以敢為<pc n="lb"/>
敢言相尚故争樹名節袁安楊震李固杜喬陳蕃之徒<pc n="lb"/>
抗于朝郭泰范滂岑晊張儉之徒議于野國勢雖衰而<pc n="lb"/>
公議具存猶能使亂臣賊子有所畏忌已而諸豪割據<pc n="lb"/>
士大夫各欲擇主立功名如荀攸賈詡程昱郭嘉諸葛<pc n="lb"/>
亮龐統魯肅周瑜之徒争以智能自效晉初天下既一<pc n="lb"/>
                    <pb n="2b"/>
士無所事惟以談論相髙故爭尚虚𤣥王弼何晏倡于<pc n="lb"/>
前王衍王澄和于後希髙名而無實用以至誤天下國<pc n="lb"/>
家南渡之後非有王導謝安輩稍務事業功名其頽靡<pc n="lb"/>
亦不可救矣宋齊梁陳惟以文華相尚門地相誇亦不<pc n="lb"/>
足觀故國祚亦不能久唐興士大夫復以事業功名為<pc n="lb"/>
上貞觀諸人有兩漢風其權謀經術文章名節者錯出<pc n="lb"/>
間立故唐一代人材最多其扶支國勢亦至三百載及<pc n="lb"/>
其亂也死節者相望五代之間亦無可取宋初士大夫<pc n="lb"/>
                    <pb n="3a"/>
復馳騁智謀厥後混一其風大變經術文章不減漢唐<pc n="lb"/>
名節之士繼踵而出大抵崇尚學問以道義為先故維<pc n="lb"/>
持國家亦三百載雖遭䘮奪尚能奄有偏方大抵天下<pc n="lb"/>
亂則士大夫多尚權謀智術以功業為先天下治則士<pc n="lb"/>
大夫多尚經術文章學問以名節為上國家存亡長短<pc n="lb"/>
隨之亦其勢然也<pc n="lb"/>
余平生有二樂曰良友曰異書毎遇之則欣然忘寢食<pc n="lb"/>
盖良友則從吾講學見吾過失且笑談游宴以忘憂異<pc n="lb"/>
                    <pb n="3b"/>
書則資吾見聞助吾辭藻屬文著論以有益彼酒色膏<pc n="lb"/>
梁如一時浮雲過目竟何所得哉肥醲甘脆世所共珍<pc n="lb"/>
使飽而遇之則食如泥土藜藿葵薺世所共賤使飢而<pc n="lb"/>
遇之則食如飴糖乃知貧窮之士自樂富貴之人亦有<pc n="lb"/>
苦是則我輩區區以空乏為憂者悖矣<pc n="lb"/>
國之不可治猶可以治其家人不能正猶能正其身使<pc n="lb"/>
家之齊而身之修雖𨼆居不仕猶可謂得志故吾嘗曰<pc n="lb"/>
雖天下未太平而吾一家獨不可太平乎是誠在我者<pc n="lb"/>
                    <pb n="4a"/>
也<pc n="lb"/>
昔人云借書一癡還書亦一癡故世之士大夫有竒書<pc n="lb"/>
多秘之亦有假而不歸者必援此予嘗鄙之以為君子<pc n="lb"/>
惟欲淑諸人有竒書當與朋友共之何至靳藏獨廣已<pc n="lb"/>
之聞見果如是量亦狹矣如蔡伯喈之秘論衡亦通人<pc n="lb"/>
之一蔽非君子所尚不可法也其假而不歸者尤可笑<pc n="lb"/>
君子不奪人所好己所不欲勿施于人豈有假人物而<pc n="lb"/>
不歸之者耶因改曰有書不借為一癡借書不還又一<pc n="lb"/>
                    <pb n="4b"/>
癡也<pc n="lb"/>
夫詩者本發其喜怒哀樂之情如使人讀之無所感動<pc n="lb"/>
非詩也予觀後世詩人之詩皆窮極辭藻牽引學問誠<pc n="lb"/>
美矣然讀之不能動人則亦何貴哉故嘗與亡友王飛<pc n="lb"/>
伯言唐以前詩在詩至宋則多在長短句今之詩在俗<pc n="lb"/>
間俚曲也如所謂源土令之𩔖飛伯曰何以知云予曰<pc n="lb"/>
古人歌詩皆發其心所欲言使人誦之至有泣下者今<pc n="lb"/>
人之詩惟泥題目事實句法將以新巧取聲名雖得人<pc n="lb"/>
                    <pb n="5a"/>
口稱而動人心者絶少不若俗謠俚曲之見其真情而<pc n="lb"/>
反能蕩人血氣也飛伯以為然<pc n="lb"/>
六經中莫難窮者易莫難斷者春秋故予三十而學春<pc n="lb"/>
秋以其壯而立志也四十而學易以長而多練事也<pc n="lb"/>
余祖沂水君嘗訓子孫曰士之立身如素絲然慎不可<pc n="lb"/>
使㸃汚少㸃汚則不得為完人矣屏山稱之以為名言<pc n="lb"/>
其作墓表也亦備載云<pc n="lb"/>
老子之書孔子嘗見之矣而未嘗論其是非孟子亦嘗<pc n="lb"/>
                    <pb n="5b"/>
見之矣而未嘗言若莊子與孟子同時其名不容有不<pc n="lb"/>
相知而亦未嘗有一言相及而孟子所排者楊墨儀秦<pc n="lb"/>
莊子所論者孔顔魯史至于揚子始論老莊得失韓子<pc n="lb"/>
則盛排之何哉夫老莊之書孔孟不言其偶然耶其有<pc n="lb"/>
深意耶揚韓排之其得聖人微意耶其與聖人異見耶<pc n="lb"/>
文中子一世純儒其著述動作全法聖人雖未能造其<pc n="lb"/>
域亦可謂賢而有志者遺書在世韓子亦不容不見之<pc n="lb"/>
而未嘗比數于荀子之列其意以為無足取耶其偶然<pc n="lb"/>
                    <pb n="6a"/>
耶至李翺則比諸世所傳太公家教以為無辭而粗有<pc n="lb"/>
理亦輕之矣司馬君實則論其失而取其長為有補傳<pc n="lb"/>
而程伊川則以為其議論儘髙有荀揚道不到處諸公<pc n="lb"/>
皆名世大儒而異同如此皆學者所當深究也<pc n="lb"/>
司馬君實作文中子補傳怪隋書不為文中子立傳而<pc n="lb"/>
其子弟云凝為御史嘗彈侯君集君集與長孫無忌善<pc n="lb"/>
以此王氏不得用其修隋史者乃陳叔達魏徵畏無忌故<pc n="lb"/>
不為立傳君子曰叔達固畏無忌徵豈以畏無忌故掩<pc n="lb"/>
                    <pb n="6b"/>
其師名耶以是為疑余嘗思使徴輩誠文中子門人其<pc n="lb"/>
不為立傳亦自有深意將非以擬師為聖人欲列于傳<pc n="lb"/>
恐小之欲援孔子世家之例而隋書無他世家且恐時<pc n="lb"/>
人議皆不紀以為其師之名不待史而傳乎如此然未<pc n="lb"/>
可知也<pc n="lb"/>
余讀書至湯誓湯誥及泰誓牧誓觀湯武伐桀紂之際<pc n="lb"/>
諭衆誨師無不以天為言如曰夏氏有罪予畏上帝爾<pc n="lb"/>
尚輔予一人致天之罰天道福善禍淫降災于夏肆台<pc n="lb"/>
                    <pb n="7a"/>
小子將天命明威不敢赦上天孚佑下民罪人黜伏俾<pc n="lb"/>
予一人輯寜爾邦家今商王受弗敬上天降災下民皇<pc n="lb"/>
天震怒命我文考肅將天威商罪貫盈天命誅之予弗<pc n="lb"/>
順天厥罪惟鈞惟天惠民惟辟奉天天其以予乂民戎<pc n="lb"/>
商必克今商王受自絶于天結怨于民爾其孜孜奉予<pc n="lb"/>
一人恭行天罰今予發惟恭行天之罰大抵以桀紂為<pc n="lb"/>
惡逆天天絶之我則誅惡救民為順天且若陰受上天<pc n="lb"/>
之命而行者嗟乎聖人之心則天心也天之心則聖人<pc n="lb"/>
                    <pb n="7b"/>
心也天之所絶聖人則絶之天之所與聖人則與之初<pc n="lb"/>
無一毫異有以見聖人以天自處也非徒以天自處其<pc n="lb"/>
理誠一也故當時為聖人者權其輕重計其公私而不<pc n="lb"/>
暇顧其君臣之分彼桀紂所行誠順天耶吾則事之誠<pc n="lb"/>
逆天耶吾則去之其事其去皆與天合既去彼而求其<pc n="lb"/>
為天下主者舍己其誰哉故踐位而伐之不辭而天下<pc n="lb"/>
翕然亦無異議要之所行者天也又豈有歉然于心耶<pc n="lb"/>
其曰惟有慙徳予恐来世以為口實者懼後之人臣不<pc n="lb"/>
                    <pb n="8a"/>
知天理妄干天位者援以為例耳亦懼後學之士求其<pc n="lb"/>
名而遺其實者耳豈真有慙徳耶然則後之君子猶以<pc n="lb"/>
臣伐君為疑者陋矣彼湯武之心求知于天而不求知<pc n="lb"/>
于人者可見矣或者曰然則莽操之取漢司馬氏之取<pc n="lb"/>
魏若以天為言亦可乎曰不然彼漢魏之政如桀紂乎<pc n="lb"/>
莽操司馬氏之法如湯武乎有湯武之聖遇桀紂之惡<pc n="lb"/>
然後可以言受天命不然則徒為篡逆而已<pc n="lb"/>
吾道盛衰自有時吾嘗攷之如循環相乗除也周衰諸<pc n="lb"/>
                    <pb n="8b"/>
侯不禮士至戰國則魏文侯燕昭王輩擁篲築臺師事<pc n="lb"/>
焉繼以始皇坑儒之禍漢興藩侯不禮士而光武則安<pc n="lb"/>
車蒲輪徵聘焉繼有桓靈黨錮之事唐朝士大夫徃徃<pc n="lb"/>
為將相有勢位後有白馬之災宋興内外大小皆儒者<pc n="lb"/>
顯榮至宣政極矣至于金國士氣遂不振而今日困頓<pc n="lb"/>
摧頽亦何足怪但我輩適當此運者為不幸耳雖然窮<pc n="lb"/>
達一也又何歎也<pc n="lb"/>
賢人君子得志可以養天下如不得志天下當共養之<pc n="lb"/>
                    <pb n="9a"/>
分人以財有時而盡分人以善百世不磨<pc n="lb"/>
凡將迎交接之際禮貎語言過則為諂為曲不及則為<pc n="lb"/>
亢為疎所以貴乎得中也如或失中與其諂也寧亢與<pc n="lb"/>
其曲也寧疎<pc n="lb"/>
張平章萬公彌學座右銘有云欲求子孫先當積孝<pc n="lb"/>
欲求聰明先當積學此至言也<pc n="lb"/>
為善而遇災屯困窘者命也非分也為惡而遇災屯困<pc n="lb"/>
窘者分也非命也為善而得富貴亨達者分也非命也<pc n="lb"/>
                    <pb n="9b"/>
能辨之夫慾心不死道心不生若欲安時任命著書立<pc n="lb"/>
言發前人所未見成後世之大名惟忘富貴利達外物<pc n="lb"/>
可也<pc n="lb"/>
寜使敬而疎毋使狎而親人敬而疎不失為端士人狎<pc n="lb"/>
而親恐流而為小人獨不見氷雪與脂韋乎其所喻可<pc n="lb"/>
知<pc n="lb"/>
厚于道味者必薄于世味厚于世味者必薄于道味士<pc n="lb"/>
君子茍不為世味所誘何名之不成何節之不立哉士<pc n="lb"/>
                    <pb n="10a"/>
大夫多為富貴壊了名節吾嘗為栁子厚元微之之徒<pc n="lb"/>
惜也拚卻死亡貧賤便做出好公事来不然終不能有<pc n="lb"/>
所立<pc n="lb"/>
富貴爵禄世人所共嗜故忘身屈節而徇之惟君子視<pc n="lb"/>
之為外物得失付自然茍與世人同安得為君子求合<pc n="lb"/>
于聖賢必不合于世俗必欲與世俗合則于聖賢之道<pc n="lb"/>
逺矣同于古必不同于今茍欲富貴與道義兼寧有是<pc n="lb"/>
理是則忖己之所趨向嗜好又何愠乎貧賤哉以此自<pc n="lb"/>
                    <pb n="10b"/>
思便安<pc n="lb"/>
士君子得志可以濟天下不得志不能活一身故子思<pc n="lb"/>
居衛緼袍無裏榮公七十帶索無依近世陳無巳妻子<pc n="lb"/>
常寄婦翁家誠不肯非義而取也<pc n="lb"/>
馬援書誡兄子使之效龍伯髙無效杜季良所為則善<pc n="lb"/>
矣雖然杜季良仇人訟書引援誡為証竟免官而梁松<pc n="lb"/>
竇固因之被難梁松由是恨援死後搆陷至妻子不敢<pc n="lb"/>
歸葬若是則彼時戒子姪好論議人長短而不知先以<pc n="lb"/>
                    <pb n="11a"/>
此陷于禍也悲夫<pc n="lb"/>
保養乎身勿以夀夭委之天勤儉乎家勿以有無付之<pc n="lb"/>
命强勉乎政勿以否泰歸諸時忠愛乎君勿以昏明託<pc n="lb"/>
諸上此所謂先盡人事後言天道先盡其在己者在人<pc n="lb"/>
者初不計也定心之法莫善于此<pc n="lb"/>
凡事寜失之緩無失之急寧失之不及無失之過急者<pc n="lb"/>
古人以為病前輩有云優柔和緩又云天下事孰不因<pc n="lb"/>
忙裏錯了曷嘗令君緩不及事宜深思之<pc n="lb"/>
                    <pb n="11b"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="12a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>歸潛志卷十三<pc n="lb"/>
<pb n="12b"/>
                </p>
<p>
</p>
  </div>
<div>
<head>歸潛志卷十四</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>歸潛志卷十四<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉祁<pc n="　"/>撰<pc n="lb"/>
<pc n="　"/>
                    <pc n="　"/>歸潛堂記<pc n="lb"/>
劉子朔方人生于雲中之渾源山水之間髫齡從父祖<pc n="lb"/>
仕宦大河之南初知誦讀偶屬為童子學少長習時文<pc n="lb"/>
為科舉計然亦時時閲古今詞章竊讀史書覽古今成<pc n="lb"/>
敗治亂慨然有功名心未冠計偕試開封禮部中之及<pc n="lb"/>
                    <pb n="1a"/>
廷而絀于是始大發憤以著述自力頗為先達諸公所<pc n="lb"/>
知又結交當世豪傑未有不與以文字徃還者舊有田<pc n="lb"/>
淮水之陽春夏在陳視耕穫秋冬必入汴避亂且從諸<pc n="lb"/>
公講學已而先大夫下世遂經紀家事然讀書為文未<pc n="lb"/>
嘗少休間四方交㳺来把酒論文談笑連日夕或留之<pc n="lb"/>
旬月不令去時雖少年未遂其進取心而㑹友著書亦<pc n="lb"/>
自樂無歉豈知一旦時移事變流離兵革中生資蕩然<pc n="lb"/>
僮僕散盡從行惟骨肉數口舊書一囊由銅壺過燕山<pc n="lb"/>
                    <pb n="1b"/>
入武川幾一載始得還鄉里鄉帥髙侯為築室以居所<pc n="lb"/>
居盖其故宅之阯四面皆見山若南山西岩吾祖舊遊<pc n="lb"/>
東為柏山代北名刹西則玉泉龍山山西勝處故朝嵐<pc n="lb"/>
夕靄千萬狀其雲烟吞吐變化忩户間門前流水數支<pc n="lb"/>
毎静夜微風有聲琅琅使人清不寐劉子毎居室中焚<pc n="lb"/>
香一炷置筆硯楮墨几上書數卷偃息嘯歌起望山光<pc n="lb"/>
尋味道腴為終日樂雖敝衣惡食不知也閒嘗自念生<pc n="lb"/>
而為儒忝學聖人之道其平昔所志修身治國平天下<pc n="lb"/>
                    <pb n="2a"/>
窮理盡性至于命進則以斯道濟當時退則以斯道覺<pc n="lb"/>
後世今當壯嵗遭此大變更頼先人之靈得返鄉里幸<pc n="lb"/>
而有居以自容將黙卷静學以休息其心力況世路方<pc n="lb"/>
艱未可為進取謀因榜其堂曰歸潛且以張横渠東西<pc n="lb"/>
二銘書諸壁客有過而詰之曰今吾子生當亂世政英<pc n="lb"/>
雄奮發之秋大而可以分疆據土奉王命為諸侯下而<pc n="lb"/>
可以附雄藩劇鎮馳騁才謀取富貴或如終童請長纓<pc n="lb"/>
入越羈其王致北闕下以功名著不然當蘓季子司馬<pc n="lb"/>
                    <pb n="2b"/>
長卿以文詞談説于人主六印駟馬耀鄉俗吾子奚獨<pc n="lb"/>
韜光晦迹甘為棄物于一時使平日所學𦕈不見鋒燄<pc n="lb"/>
亦鄙陋之甚也劉子曰嘻若亦不聞君子之道乎盖君<pc n="lb"/>
子之道以時卷舒得其時而不進為固失其時而强進<pc n="lb"/>
為狂且先顧其内之所有何如亦不在夫外也吾平生<pc n="lb"/>
苦學豈將徒老焉顧自鬻自求賢者所恥加之新罹蹇<pc n="lb"/>
難始欲自修且將掃除吾先祖丘墓果其後日為時所<pc n="lb"/>
用亦安肯不致吾君澤吾民如或不然雖終身潛可也<pc n="lb"/>
                    <pb n="3a"/>
易曰龍徳而𨼆遯世無悶傳曰君子若鳯治則見亂則<pc n="lb"/>
𨼆吾雖非聖賢亦安敢不學乎若非知吾之志者也客<pc n="lb"/>
既去遂書于堂以記之且歌曰南山漠漠兮渾水洋洋<pc n="lb"/>
桂椒葱蔚兮松柏青蒼清泉涌其下兮白石皦以如霜<pc n="lb"/>
兕豹跧伏兮鸞鳯翩其来翔世溷濁而不照兮蹇馳騁<pc n="lb"/>
夫先路荆榛蓊以䝉達兮野從横其豺虎矧余志之夐<pc n="lb"/>
迂兮<hi>闕</hi>罕<hi>闕</hi>而疇伍歸歟其潛于南山之下又歌曰潛<pc n="lb"/>
于農摯之侶兮潛于漁望之徒兮顧惟不肖豈敢與俱<pc n="lb"/>
                    <pb n="3b"/>
兮惟兹一堂有琴有書兮學其所不知求進于聖途兮<pc n="lb"/>
潛乎潛乎亦可以為娛兮嘻<pc n="lb"/>
<pc n="　"/>
                    <pc n="　"/>麻信之遊龍山記<hi>案此首以後係祁附録他人所作</hi>
                    <pc n="lb"/>
余生中條王官五老之下長侍先人西觀太華迤邐東<pc n="lb"/>
㳺洛因避地家焉如女几烏權白馬諸峯固已厭登飽<pc n="lb"/>
經窮極幽深矣革代以来自雁門踰代嶺之北風壤陡<pc n="lb"/>
異多山而阻色徃徃如死灰草木亦無容嘗切慨歎南<pc n="lb"/>
北之分何限此一領地脈遽斷絶不相屬如是耶越既<pc n="lb"/>
                    <pb n="4a"/>
留滞居延吾友渾源劉京叔嘗以詩来盛稱其鄉泉石<pc n="lb"/>
林麓之勝渾源實居代北余始而疑之雖然吾友著書<pc n="lb"/>
立言蘄信于天下後世者必非誇言之也獨恨未嘗一<pc n="lb"/>
游焉今年夏因赴試武川歸道渾水修謁于玉峯先生<pc n="lb"/>
魏公公野服蕭然見余于前軒語未周浹驟及是邦諸<pc n="lb"/>
山若南山若柏山業已㳺矣惟龍山為絶勝姑缺兹以<pc n="lb"/>
須諸文士同之子幸来殊可喜乃選日為具且拉諸賓<pc n="lb"/>
友騎自治城西南行十餘里抵山下山無麓乍入谷来<pc n="lb"/>
                    <pb n="4b"/>
有竒沿溪曲折行數里草木漸秀潤山竦出嶄然露芒<pc n="lb"/>
角水聲鏘然鳴兩峯間心始異之又盤山行十許里四<pc n="lb"/>
山忽合若拱而提環而衛者嘉木竒莽被之葱蒨醲郁<pc n="lb"/>
風自木杪起紛披震蕩山與木若相顧而墜者使人神<pc n="lb"/>
駭目眩又行數里得泉之泓澄渟滀者焉洑出石罅激<pc n="lb"/>
而為迅流者焉陰木蔭其顛幽草繚其趾賓欲休咸曰<pc n="lb"/>
莫此地為宜即下馬披草踞石列坐諸生瀹觴以進酒<pc n="lb"/>
數行客有指其西大石曰此可識因命余余乃提筆書<pc n="lb"/>
                    <pb n="5a"/>
凡游者名氏及游之嵗月而去又行十許里大抵一峯<pc n="lb"/>
一盤一溪一曲山勢益竒峭樹林益多杉檜栝柏而無<pc n="lb"/>
他凡木也溪花種種金間玉錯芬香入鼻幽逺可愛木<pc n="lb"/>
蘿松鬛罥人衣䄂又縈紆行數里得岡之髙遽涉而上<pc n="lb"/>
馬力殆不能勝行茂林下又五里兩嶺若岐中得浮屠<pc n="lb"/>
氏之居曰大雲寺有僧數輩来迎延入館于寺之東軒<pc n="lb"/>
林巒樹石櫛比楯立皆在几席之下憩過午謁主僧英<pc n="lb"/>
公相與步西嶺過文殊巖巖前長杉數本挺立有磴懸<pc n="lb"/>
                    <pb n="5b"/>
焉下瞰無底之壑危峯怪石巑岏巧鬭試一臨之毛骨<pc n="lb"/>
森豎南望五臺諸峯若相聨絡無間斷西北而望峯豁<pc n="lb"/>
而川明村墟井邑𨼆約微茫如弈局然徜徉者久之夤<pc n="lb"/>
緣入西方丈觀故侯同知運使雷君詩石及京叔諸人<pc n="lb"/>
留題迴乃徑北嶺登萱坡坡盖龍山絶頂也嶺勢峻絶<pc n="lb"/>
無路可躋步草而徃深弱且滑甚攀條捫蘿疲極乃得<pc n="lb"/>
登四望羣木皆翠杉蒼檜凌雲千尺與山無窮此龍山<pc n="lb"/>
勝概之大全也降乃復坐文殊巖下置酒小酌日既入<pc n="lb"/>
                    <pb n="6a"/>
輕烟浮雲與暄色㑹少焉月出寒陰微明散布石上松<pc n="lb"/>
楸翛然自萬壑来客皆悚視寂聽覺境愈清思愈逺已<pc n="lb"/>
而相與言曰世有樂乎此者歟酒醺談辯蜂起各主其<pc n="lb"/>
家山為勝如郭主太華劉主兹余主王官五老更嘲迭<pc n="lb"/>
難不少屈玉峯坐上坐亦怡然一笑詩所謂善戲謔兮不<pc n="lb"/>
為虐兮者政如是也至二鼓乃歸臥東軒明旦復来各<pc n="lb"/>
有詩識于石迨午飯主僧丈室已乃循嶺而東徑甚微<pc n="lb"/>
木甚茂宻僅乃通馬行又五里至玉泉寺山勢漸頗隘<pc n="lb"/>
                    <pb n="6b"/>
樹林漸稀闊顧非龍山比寺西峯曰望景臺險甚主僧<pc n="lb"/>
道客以登厯嶔崟坐盤石其傍諸峯羅列或偃或立或<pc n="lb"/>
將仆墜或屬而合或離而分賈竒獻異不一狀北望川<pc n="lb"/>
口最寛肆金城原野分畫條列厯厯可數桑乾一水紆<pc n="lb"/>
繞如玦觀覽曠達此玉泉勝處也從此歸路嶮不可騎<pc n="lb"/>
皆步而下重谿複嶺愈出愈竒抵暮乃得平地宿李氏<pc n="lb"/>
山家臥念兹㳺之富與夫昔所經見而不能寐若太華<pc n="lb"/>
之雄尊五老之巧秀女几之婉姸烏權白馬之端重兹<pc n="lb"/>
                    <pb n="7a"/>
山固無之至于奥宻淵邃樹林薈蔚繁阜不一覽而得<pc n="lb"/>
則兹山亦豈可少哉人之情大抵得于此而遺于彼用<pc n="lb"/>
于所見而不用于所未見此通患也今中書令湛然公<pc n="lb"/>
紀西域事稱金山之秀李子微貽友書論和林之勝有<pc n="lb"/>
過于中州者不知天壤間六合之内復有幾龍山也因<pc n="lb"/>
觀山于是乎有得徒以文思淺狹且㳺之亟無以盡發<pc n="lb"/>
山水之秘異時當同二三友幅巾藜杖于于而行遇佳<pc n="lb"/>
處輒留更以筆札自隨隨得隨紀庶幾兹山之髣髴云<pc n="lb"/>
                    <pb n="7b"/>
己亥七夕後三日王官麻革為之記<pc n="lb"/>
<pc n="　"/>
                    <pc n="　"/>寂通居士陳時可秀玉歸潛堂銘并序<pc n="lb"/>
潛之為言𨼆也古之所謂𨼆君子者無江海而閒不山<pc n="lb"/>
林而幽盖藏器待時樂天知命不潛而潛者也吾京叔<pc n="lb"/>
之文之行有不可掩者而以歸潛名所居堂第恐欲潛<pc n="lb"/>
而不得耳且吾聞之易曰君子之道或出或處或黙或<pc n="lb"/>
語應處而出非道應出而處亦非道語黙何異哉夫魚<pc n="lb"/>
不厭深矣龍徳則不然升潛以其時孔子聖之時者也<pc n="lb"/>
                    <pb n="8a"/>
乃所願則學孔子謂顔淵曰用之則行舍之則藏其論<pc n="lb"/>
逸民則曰我則異于是無可無不可艮止也聖人彖是<pc n="lb"/>
卦曰時止則止時行則行動静不失其時其道光明莊<pc n="lb"/>
周陽擠陰助者也至其舉養生之道亦引仲尼曰無入<pc n="lb"/>
而藏無出而陽柴立其中央豈有吾聖門弟子反轉于<pc n="lb"/>
潛之一字者耶京叔以書求銘老夫吿京叔能勿忘乎<pc n="lb"/>
謹為銘曰<pc n="lb"/>
仲尼駐車蟻立漿宜僚陸沈于其旁夫妻臣妾登屋梁<pc n="lb"/>
                    <pb n="8b"/>
季路徃視渠以亡但見虛室依頽牆古人潛徳不欲出<pc n="lb"/>
那用此字書其堂況君年甫三十强撑腸拄腹經傳香<pc n="lb"/>
文氣渾爾詩筆昌户外屨滿名飛揚吾恐自此饒薦章<pc n="lb"/>
逺来乞銘何可當拈出聖語吾願長用之則行舍則藏<pc n="lb"/>
無入而藏出而陽得時思作天際翔勿以深𦕈賢庚桑<pc n="lb"/>
歸歟歸歟且和光銘哉銘哉幸無忘<pc n="lb"/>
<pc n="　"/>詩<hi>案此係祁彚録他人投贈之作而詩首輓詩則又後人所録附</hi>
                    <pc n="lb"/>
<pc n="　"/>
                    <pc n="　"/>定庵老人吳章徳明<pc n="lb"/>
                    <pb n="9a"/>
城上棲烏尾畢逋歸来小𨼆與時俱髙山流水誰同聽<pc n="lb"/>
明月清風徳不孤富貴于人直暫熱文章照世定為娛<pc n="lb"/>
廟堂一旦求遺逸只恐終南是仕塗<pc n="lb"/>
<pc n="　"/>
                    <pc n="　"/>定齋居士李獻卿欽止<pc n="lb"/>
落落竒男子生有四方志萬言長策六鈞弓三尺太阿<pc n="lb"/>
秋水似不喜雕蟲技不作兒女悲長安市上曽縱酒奴<pc n="lb"/>
命五陵年少兒龍荒萬里期一掃踏碎輪臺磧西島便<pc n="lb"/>
調金鼎佑無為鳯池坐數汾陽考世無禮樂二百年追<pc n="lb"/>
                    <pb n="9b"/>
蹤直擬三代前嘉生叶氣越唐舞坐令米斗三四錢誰<pc n="lb"/>
知天地遽翻覆滄海横流陷平陸又如烈火焚昆山孰<pc n="lb"/>
辨頑石與真玉平生事業安用為攜家徑走南山陲布<pc n="lb"/>
衣糲食混魚釣妻孥粗足常熙熙數椽茅屋門横水盡<pc n="lb"/>
著光陰文字裏有時俯仰塵土間擾攘干戈如鬭蟻我<pc n="lb"/>
有一言君試聽乾坤萬古真郵亭但覺定宇天光發區<pc n="lb"/>
區世間富及貴何異蜾蠃與螟蛉<pc n="lb"/>
<pc n="　"/>
                    <pc n="　"/>河東白華文舉集句<pc n="lb"/>
                    <pb n="10a"/>
天其未厭卯金刀池上于今有鳯毛有才不肯學干謁<pc n="lb"/>
便入林泉真自豪衣如飛鶉馬如狗野飯盈盤厭葱韮<pc n="lb"/>
仰天大笑出門去桃李春風一盃酒列卿太史尚書郎<pc n="lb"/>
五更待漏靴滿霜何如一身無四壁醉踏殘花屐齒香<pc n="lb"/>
人物尤難到今世浮雲栁絮無根蒂不須辛苦上龍門<pc n="lb"/>
秋水寒沙魚得計<pc n="lb"/>
<pc n="　"/>
                    <pc n="　"/>西崗呂大鵬鵬舉<pc n="lb"/>
擾擾人間世熒熒風燭光誰能逃厄數況復入吾鄉嵐<pc n="lb"/>
                    <pb n="10b"/>
秀充朝餒冰絃響夜堂堂中幽獨否昆季足徜徉<pc n="lb"/>
<pc n="　"/>
                    <pc n="　"/>太原元好問裕之<pc n="lb"/>
南山老桂幾枝分翰墨風流屬兩君共説人間似歆向<pc n="lb"/>
争教茅屋著機雲備嘗險阻聊乗化力戰紛華又策勛<pc n="lb"/>
却恐聲光埋不得皇天久矣付斯文<pc n="lb"/>
<pc n="　"/>
                    <pc n="　"/>王官麻革信之<pc n="lb"/>
逃淵魚深處避弋鴻冥飛古来賢達士亦復咏采薇南<pc n="lb"/>
山先廬在兵塵悵暌違山空無人居惟見草木肥翩然<pc n="lb"/>
                    <pb n="11a"/>
千年鶴一朝復来歸新築臨渾水行徑窈以㣲清流鳴<pc n="lb"/>
前除白雲入晨扉迴頭陵谷遷萬事倐已非著書入理<pc n="lb"/>
奥得句窮天機前路政自迫此道尚可幾殷勤抱中璧<pc n="lb"/>
黽勉留餘暉第恐遯世志還負習𨼆譏永懐古石上一<pc n="lb"/>
觴與君揮惜無凌風翰遐舉非所希<pc n="lb"/>
<pc n="　"/>
                    <pc n="　"/>又<pc n="lb"/>
塵土悠悠涴客襜一堂千古入幽潛喧無車馬雲迎户<pc n="lb"/>
静有琴書月掛簷渾水清泠通竹過南山蒼翠與天兼<pc n="lb"/>
                    <pb n="11b"/>
遙知吟嘯同雲弟剰有新詩灑壁縑<pc n="lb"/>
<pc n="　"/>
                    <pc n="　"/>仰山性英粹中<pc n="lb"/>
二陸歸来樂有真一堂棲𨼆静無塵詩書足以教稚子<pc n="lb"/>
雞黍猶能勞故人瑟瑟松風三徑晩濛濛細兩滿城春<pc n="lb"/>
因君益覺行蹤拙又為浮名繫此身<pc n="lb"/>
<pc n="　"/>
                    <pc n="　"/>東城李微子微<pc n="lb"/>
滄海成田後攜家返故鄉披蓁尋舊址借力搆新堂山<pc n="lb"/>
給窓扉翠泉供枕簟凉故田依渾水别業勝淮陽侍御<pc n="lb"/>
                    <pb n="12a"/>
遺風在南山慶𣲖長芝蘭宜並秀鴻雁自成行經史胸<pc n="lb"/>
中業龍蛇筆下章行當依日月寧久事耕桑尚父終辭<pc n="lb"/>
渭阿衡定佐商飛潛無定跡易道箇中藏<pc n="lb"/>
<pc n="　"/>
                    <pc n="　"/>析津李惟寅舜臣<pc n="lb"/>
浩浩干戈裏憐君遂𨼆居雲蒸秋簟冷月落夜窓無嵗<pc n="lb"/>
月盃中物生涯几上書潛中有真趣吾亦愛吾廬<pc n="lb"/>
地僻心偏逺人閒物自幽功名真敝屣軒冕等浮漚野<pc n="lb"/>
鳥從喧寂山雲自去留一盃濁酒外萬事付休休<pc n="lb"/>
                    <pb n="12b"/>
<pc n="　"/>
                    <pc n="　"/>蒲城薛𤣥微之<pc n="lb"/>
肯構茅堂養道真滿前俗事罷紛紜磻溪夜釣波心月<pc n="lb"/>
汾曲春耕隴上雲長笑熊羆勞應夢肯教猿鶴怨移文<pc n="lb"/>
斬新傳得安心術萬壑松風枕上聞<pc n="lb"/>
犇走紅塵二十年歸来㕘破淨名禪忙開菊徑成嘉遯<pc n="lb"/>
静閉柴門草太𤣥千嶂雲嵐真輞谷一車風月小壺天<pc n="lb"/>
旱時若用商巖雨應遍齊州九㸃烟<pc n="lb"/>
故山泉石𨼆棲遲緯國才名恐四馳節信情髙方著論<pc n="lb"/>
                    <pb n="13a"/>
淵明心逺更能詩素琴黄卷真餘樂明月清風忽老時<pc n="lb"/>
只恐葛龍潛不定一聲雷雨躍天池<pc n="lb"/>
<pc n="　"/>
                    <pc n="　"/>金城蘭光庭仲文<pc n="lb"/>
幾年蹤跡寄兵塵且喜歸家見在身滿眼雲山猶可𨼆<pc n="lb"/>
一庭松筠未全貧定慚巧宦盧藏用却愛成名鄭子真<pc n="lb"/>
秖恐池中非久處佇看雷雨起天津<pc n="lb"/>
<pc n="　"/>
                    <pc n="　"/>漁陽趙著光祖<pc n="lb"/>
萬里烟埃氣尚炎秋風攜手賦歸潛當時北望長勞夢<pc n="lb"/>
                    <pb n="13b"/>
今日南山副具瞻鴻雁不飛閒伴月鶺鴒無語静依簷<pc n="lb"/>
遙思二陸猶如此自愧區區未屬厭<pc n="lb"/>
<pc n="　"/>
                    <pc n="　"/>河東張緯緯文<pc n="lb"/>
結廬髙𨼆謝塵埃浩氣都從道學来北闕雲烟無夢到<pc n="lb"/>
南山草木覺春迴四時風月供吟筆萬古乾坤入酒盃<pc n="lb"/>
却恐漢庭須羽翼鶴書未許老巖隈<pc n="lb"/>
<pc n="　"/>
                    <pc n="　"/>太原髙鳴雄飛<pc n="lb"/>
髙情謝氛壒歸𨼆南山隈頽然一茅屋瀟灑無纖埃勝<pc n="lb"/>
                    <pb n="14a"/>
概紛滿前懐抱長好開舒嘯野雲亂浩歌空翠来瑤花<pc n="lb"/>
晚夕静相對揮清杯天虛風露下幽興何悠哉回首區<pc n="lb"/>
中人擾擾良可哀<pc n="lb"/>
黄鵠入寥廓龍性何能馴英英劉處士天子不得臣臥<pc n="lb"/>
老草堂月吟盡南山春野飯足藜藿幽蘭充佩紉一杯<pc n="lb"/>
石上酒静見天地春萬慮此都寂孰知名與身靈運臥<pc n="lb"/>
岩幽子陵釣渚濱神超物不違異世等達人我無𤣥豹<pc n="lb"/>
姿亦欲事𨼆淪空歌紫芝曲早晚由東鄰<pc n="lb"/>
                    <pb n="14b"/>
<pc n="　"/>
                    <pc n="　"/>邢臺劉徳淵道<pc n="lb"/>
南國堂堂二鳯雛年来歸𨼆舊茅廬四圍山水境何勝<pc n="lb"/>
一室琴書樂有餘長嘯松林月明夜行吟菜圃雨晴初<pc n="lb"/>
荒蕪庭院人休誚天下終期一掃除<pc n="lb"/>
<pc n="　"/>
                    <pc n="　"/>洺水劉肅才卿<pc n="lb"/>
屠龍破千金夢覺人已非二陸不可作故山歸采薇江<pc n="lb"/>
湖鴻雁樂原隰鶺鴒飛惆悵朱門客思歸不得歸<pc n="lb"/>
<pc n="　"/>
                    <pc n="　"/>龍江張仲經<pc n="lb"/>
                    <pb n="15a"/>
羸驂短僕行夷猶西京才子云二劉荒山窮僻厭岑寂<pc n="lb"/>
長裾遍謁東諸侯手中雖無丈八矛胸蟠河圖與天球<pc n="lb"/>
有時吐出作靈瑞坐令宇縣還殷周憶昨長鯨吞古汴<pc n="lb"/>
千里還家異鄉縣築堂故址號歸潛要使新詩走羣彦<pc n="lb"/>
方今河朔藩鎮雄衣冠徃徃羅其中兩賢胡為獨不出<pc n="lb"/>
埋光<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>彩為冥鴻朝亦潛暮亦潛東山不起吾何瞻山<pc n="lb"/>
中為問誰相識白鳥孤雲自入簾<pc n="lb"/>
<pc n="　"/>
                    <pc n="　"/>燕山張師魯明道<pc n="lb"/>
                    <pb n="15b"/>
岐路荆榛萬里夷丈夫出處不磷緇莫誇荀氏八龍集<pc n="lb"/>
且羡陸家雙鳯儀塵世浪隨春夏改寸心惟有鬼神知<pc n="lb"/>
蒲團澤几爐烟静臥聼黄庭樂聖基<pc n="lb"/>
<pc n="　"/>
                    <pc n="　"/>東明張特立文舉<pc n="lb"/>
陵遷谷變海波翻築室渠能返故村夜雨對牀閒練句<pc n="lb"/>
春風滿座共開樽却無北闕功名想且喜南山氣象存<pc n="lb"/>
才大到頭潛不得已傳華萼出蓬門<pc n="lb"/>
<pc n="　"/>
                    <pc n="　"/>山東勾龍瀛英孺<pc n="lb"/>
                    <pb n="16a"/>
世路艱難已飽經歸来一室晦虚名任他滄海掀天惡<pc n="lb"/>
喜我南山照眼明雲氣冷侵吟硯潤棣華香汎酒杯清<pc n="lb"/>
故園未遂歸休志慚愧劉家好弟兄<pc n="lb"/>
<pc n="　"/>
                    <pc n="　"/>追輓歸潛劉先生<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>王<pc n="　"/>惲<pc n="lb"/>
我自髧髦屢拜公執經親為發顓䝉道從伊洛傳心事<pc n="lb"/>
文擅韓歐振古風四海南山青未了一丘洹水恨何窮<pc n="lb"/>
泫然不為山陽笛老屋吟看落月空<pc n="lb"/>
<pc n="　"/>歸潛志卷十四<pc n="lb"/>
<pb n="16b"/>
                </p>
<p>
</p>
  </div>
        </body>
</text>
</TEI>