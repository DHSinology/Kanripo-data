<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>黙記卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黙記卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>王銍<pc n="　"/>撰<pc n="lb"/>
藝祖仕周世宗功業初未大顯㑹世宗親征淮南駐蹕<pc n="lb"/>
正陽攻夀陽劉仁瞻未下而藝祖分兵取滁州距夀州<pc n="lb"/>
四程皆大山至清流闗而止關去州三十里則平州而<pc n="lb"/>
西澗又在滁城之西也是時江南李景㩀一方國力全<pc n="lb"/>
盛聞世宗親至淮上而滁州其控扼且援夀州命大將<pc n="lb"/>
皇甫暉監軍姚鳳㨗提兵十萬扼其地太祖以周軍數<pc n="lb"/>
                    <pb n="1a"/>
千與暉遇于清流關隘路周師大敗暉整全師入憇滁<pc n="lb"/>
州城下令翌日再出太祖兵再聚于關下且虞暉兵再<pc n="lb"/>
至問諸村人云有鎮州趙學究在村中教學多智計村<pc n="lb"/>
民有爭訟者多詣以决曲直太祖㣲服徃訪之學究者<pc n="lb"/>
固知為趙㸃檢也迎見加禮太祖再三叩之學究曰皇<pc n="lb"/>
甫暉威名冠南北太尉以為與已如何曰非其敵比也<pc n="lb"/>
學究曰然彼之兵勢與已如何曰非其比也學究曰然<pc n="lb"/>
兩軍之勝負如何曰彼方勝我已敗畏其兵出所以問<pc n="lb"/>
                    <pb n="1b"/>
計于君也學究曰然且彼来日整軍再乘勝而出我師<pc n="lb"/>
絶歸路不復有噍𩔖矣太祖曰當復柰何學究曰我有<pc n="lb"/>
竒計所謂因敗為勝轉禍為福者今關下有徑路人無<pc n="lb"/>
行者雖暉軍亦不知之乃山之背也可以直抵城下方<pc n="lb"/>
阻西澗水大漲之時彼必謂我既敗之後無敢躡其後<pc n="lb"/>
者誠能由山背小路率衆浮西澗水至城下斬關而入<pc n="lb"/>
彼方戰勝而驕解甲休衆必不為備可以得志所謂兵<pc n="lb"/>
貴神速出其不意若彼来日整軍而出不可為矣太祖<pc n="lb"/>
                    <pb n="2a"/>
大喜且命學究指其路學究亦不辭而遣人前導即下<pc n="lb"/>
令誓師夜出小路亟行三軍跨馬浮西澗以廹城暉果<pc n="lb"/>
不為備奪門以入既入暉始聞之旋率親兵擐甲與太<pc n="lb"/>
祖巷戰三縱而三擒之既主帥被擒城中咸謂周師大<pc n="lb"/>
兵且至城中大亂自相蹂踐死亡不計其數遂下滁州<pc n="lb"/>
即國史所載太祖曰餘人非我敵必斬皇甫暉頭者此<pc n="lb"/>
時也滁州既破中斷夀州為二救兵不至夀州為孤軍<pc n="lb"/>
周人得以擒仁瞻自滁州始也擒暉送世宗正陽御寨<pc n="lb"/>
                    <pb n="2b"/>
世宗大喜見暉于簣中金瘡被體自撫視之暉仰面言<pc n="lb"/>
我自貝州卒伍起兵佐李嗣源遂成唐莊宗之禍後率<pc n="lb"/>
衆投江南位兼將相前後南北二朝大小數十戰未嘗<pc n="lb"/>
敗而今日見擒于趙某者乃天贊趙某豈臣所能及因<pc n="lb"/>
盛稱太祖之神武遂不肯治瘡不食而死至今滁人一<pc n="lb"/>
日五時鳴鐘以資薦暉云盖淮南無山惟滁州邊淮有<pc n="lb"/>
髙山大川江淮相近䖏為淮南屏蔽去金陵纔一水隔<pc n="lb"/>
耳既失滁州不惟中斷夀州援則淮南盡為平地自是<pc n="lb"/>
                    <pb n="3a"/>
遂盡得淮南無復障塞世宗乘滁州破竹之勢盡收淮<pc n="lb"/>
南李景割地稱臣者由太祖先擒皇甫暉得滁州阻固<pc n="lb"/>
之地故也此皇甫暉所以稱太祖為神武者暉亦非常<pc n="lb"/>
人知其天授非人力也其後真宗時所以建原廟于滁<pc n="lb"/>
而殿曰端命者太祖厯試于周功業自此而成王業自<pc n="lb"/>
此而始故號端命盖我宋之咸鎬豐沛也其趙學究即<pc n="lb"/>
韓王普也寔與太祖定交于滁州引為上介辟為歸徳<pc n="lb"/>
軍節度廵官以至太祖受天命卒為宗臣比跡于蕭曹<pc n="lb"/>
                    <pb n="3b"/>
者自滁州始也<pc n="lb"/>
王朴仕周為樞宻使五代自朱梁以用武得天下政事<pc n="lb"/>
皆歸樞宻院至今謂之二府當時宰相但行文書而已<pc n="lb"/>
况朴之得君哉所以世宗纔四年間取淮南下三關所<pc n="lb"/>
向成功時縁用兵朴多宿禁中一日謁見世宗屏人嚬<pc n="lb"/>
蹙且倉皇嘆嗟曰祸起不久矣世宗因問之曰臣觀𤣥<pc n="lb"/>
象大異所以不敢不言世宗曰如何曰事在宗社陛下<pc n="lb"/>
不能免而臣亦先當之今夕請陛下觀之可以自見是<pc n="lb"/>
                    <pb n="4a"/>
夜與世宗㣲行自厚載門同出至野次止于五丈河旁<pc n="lb"/>
中夜後指謂世宗曰陛下見隔河如漁燈者否世宗随<pc n="lb"/>
亦見之一燈熒熒然迤邐甚近則漸大至隔岸大如車<pc n="lb"/>
輪矣其間一小兒如三數嵗引手相指既近岸朴曰陛<pc n="lb"/>
下速拜之既拜漸逺而没朴泣曰陛下既見無可復言<pc n="lb"/>
後數日朴于李榖坐上得疾而死世宗既伐幽燕道被<pc n="lb"/>
病歸而崩明年而天授我宋矣火輪小兒盖聖朝火徳<pc n="lb"/>
之兆豈偶然哉陸子履為先子言<pc n="lb"/>
                    <pb n="4b"/>
藝祖初自陳橋推戴入城周恭帝即衣白襴乘轎子出<pc n="lb"/>
居天清寺世宗節名而寺其功徳院也藝祖與諸將同<pc n="lb"/>
入院内六宫迎拜有二小兒丱角者宫人抱之亦拜詢<pc n="lb"/>
之乃世宗二子紀王<hi>闕</hi>
                    <pc n="lb"/>
                    <pc n="　"/>也顧諸將曰此復何待左右<pc n="lb"/>
即提去惟潘美在後以手搯殿柱低頭不語藝祖云汝<pc n="lb"/>
以為不可耶美對曰臣豈敢以為不可但于理未安藝<pc n="lb"/>
祖即命追還以其一人賜美美即收之以為子而藝祖<pc n="lb"/>
後亦不復問其後名惟正者是也每供三代惟以美為<pc n="lb"/>
                    <pb n="5a"/>
父而不及其他故獨此房不與美子孫連名名夙者乃<pc n="lb"/>
其後也夙為文官子孫亦然夙有才為名帥其英眀有<pc n="lb"/>
自云<pc n="lb"/>
徐鉉歸朝為左散騎常侍遷給事中太宗一日問曽見<pc n="lb"/>
李煜否鉉對以臣安敢私見之上曰卿第徃但言朕令<pc n="lb"/>
卿徃相見可矣鉉遂徑徃其居望門下馬但一老卒守<pc n="lb"/>
門徐言願見太尉卒言有㫖不得與人接豈可見也鉉<pc n="lb"/>
云我乃奉㫖来見老卒徃報徐入立庭下乆之老卒遂<pc n="lb"/>
                    <pb n="5b"/>
入取舊椅子相對鉉遥望見謂卒曰但正衙一椅足矣<pc n="lb"/>
頃間李主紗㡌道服而出鉉方拜而李主遽下堦引其<pc n="lb"/>
手以上鉉告辭賓主之禮主曰今日豈有此禮徐引椅<pc n="lb"/>
少偏乃敢坐後主相持大哭乃坐黙不言忽長吁嘆曰<pc n="lb"/>
當時悔殺了潘佑李平鉉既去乃有㫖再對詢後主何<pc n="lb"/>
言鉉不敢𨼆遂有秦王賜牽機藥之事牽機藥者服之<pc n="lb"/>
前郤數十回頭足相就如牽機狀也又後主在賜第因<pc n="lb"/>
七夕命故妓作樂聲聞于外太宗聞之大怒又傳小樓<pc n="lb"/>
                    <pb n="6a"/>
昨夜又東風及一江春水向東流之句併坐之遂被禍<pc n="lb"/>
云<pc n="lb"/>
先子言錢俶所以子孫貴盛蕃衍者不特納土之功使<pc n="lb"/>
一方無兵火之厄盖有社稷大勛雖其子孫莫知之也<pc n="lb"/>
從太宗于平原既擒劉繼元以歸又旁取幽燕幽燕震<pc n="lb"/>
恐既迎大駕至幽州城下四面攻城而我師以平晉不<pc n="lb"/>
賞又使之平幽遂軍變太宗與所親厚夜遁時俶掌後<pc n="lb"/>
軍有来報御寨已起者凡斬六人度大駕已出燕京境<pc n="lb"/>
                    <pb n="6b"/>
上乃按後軍徐行故鑾輅得脱不然後軍與前軍合又<pc n="lb"/>
遼覺之則殆矣盖一夜逹旦大駕行三百里乃脱皆俶<pc n="lb"/>
之功也<pc n="lb"/>
世傳王迥遇女仙周瑶英事或言非實托寓而為之耳<pc n="lb"/>
是誠不然當斯時盛傳天下禁中亦知是時皇儲屢夭<pc n="lb"/>
晏元獻為相一日遣人請召迥之父郎官王璐至私第<pc n="lb"/>
欵宻乆之王璐不測其意忽問曰賢郎與神仙遊其人<pc n="lb"/>
名在帝所果否王璐驚惶不知所對徐曰此子心疾為<pc n="lb"/>
                    <pb n="7a"/>
妖鬼所憑為家中之害所不勝言晏曰無深諱不知每<pc n="lb"/>
與賢郎言未来之事有驗否王璐對曰間有後驗而未<pc n="lb"/>
常問也晏曰此上㫖也上令殊呼郎中宻託令似以皇<pc n="lb"/>
太子屢夭深軫上心試于帝所問早晩之期與後来王<pc n="lb"/>
子還得定否王璐曰不敢辭後數日来云宻言漫令小<pc n="lb"/>
子問之小子言其人親到九天見主典簿籍者言聖上<pc n="lb"/>
若以族從為嗣即聖祚綿久未見誕育之期也雖其言<pc n="lb"/>
若此願相公勿以為信以保家族晏公黙然其後聞所<pc n="lb"/>
                    <pb n="7b"/>
奏者亦不敢盡言富鄭公乃晏壻也富公為宰相皇子<pc n="lb"/>
猶未降故與文潞公劉丞相王文忠首進建儲之議盖<pc n="lb"/>
本諸此<pc n="lb"/>
王溥五代狀元相周髙祖世宗至本朝以宫師罷相其<pc n="lb"/>
父祚為觀察使致仕待溥甚嚴不以其貴少假借每賓<pc n="lb"/>
客至溥猶侍立左右賔客不自安引去國史言之詳矣<pc n="lb"/>
祚居富貴乆奉養奢侈所不足者未知年夀耳一日居<pc n="lb"/>
洛陽里第聞有卜者令人呼之乃瞽者也宻問老兵云<pc n="lb"/>
                    <pb n="8a"/>
何人呼我荅曰王相公父也貴極富溢所不知者夀也<pc n="lb"/>
今以告汝俟出當厚以卦錢相酬也既見祚令布卦成<pc n="lb"/>
又推命大驚曰此命惟有夀也祚喜問曰能至七十否<pc n="lb"/>
瞽者笑曰更向上答以至八九十否大笑曰更向上答<pc n="lb"/>
曰能至百嵗乎又歎息曰此命至少亦須一百三四十<pc n="lb"/>
嵗也祚大喜曰其間莫有疾病否曰并無固問之其人<pc n="lb"/>
細數之曰俱無祇是近一百二十嵗之年春夏間㣲苦<pc n="lb"/>
臟肺尋便安愈矣祚喜回顧子孫在後侍立者曰孫兒<pc n="lb"/>
                    <pb n="8b"/>
軰切記是年且莫教我喫冷湯水<pc n="lb"/>
太宗長子楚王元佐既病廢次即昭成太子元禧封許<pc n="lb"/>
王最所鍾愛尹開封府擇吕端張去華陳載一時名臣<pc n="lb"/>
為之佐禮數優隆諸王莫比將有青宫之立王豐肥舌<pc n="lb"/>
短寡言娶功臣李謙溥姪女而王不喜之嬖惑侍妾張<pc n="lb"/>
氏號張梳頭隂有廢嫡立為夫人之約㑹冬至日當家<pc n="lb"/>
㑹上夀張預以萬金令人作關捩金注子同身兩用一<pc n="lb"/>
着酒一着毒酒来日早入朝賀夫婦献酬王互換酒飲<pc n="lb"/>
                    <pb n="9a"/>
而毒酒乃在王盞中張立于屏風後見之撧耳頓足王<pc n="lb"/>
飲罷趨朝至殿廬中即覺體中昏憒不知人事不俟賀<pc n="lb"/>
扶上馬至東華門外失馬仆于地扶策以歸而卒太宗<pc n="lb"/>
極哀慟命王繼恩及御史武元頴鞫治頃刻獄就擒張<pc n="lb"/>
及造酒注子人凡數軰即以冬至日臠釘于東華門外<pc n="lb"/>
贈王為太子府僚吕端陳載俱貶官而張去華已去官<pc n="lb"/>
旋以他事貶云去華之孫景山言親見其詳今國史載<pc n="lb"/>
此事多㣲辭惟言上聞之停冊禮命毁張之墳墓而已<pc n="lb"/>
                    <pb n="9b"/>
晏元献守長安有村中富民異財云素事玉髑髏因大<pc n="lb"/>
富今弟兄異居欲分為數段元献取而觀之自額骨左<pc n="lb"/>
右皆玉也瓌異非常者可比公見之喟然嘆曰此豈得<pc n="lb"/>
于華州蒲城縣唐明皇泰陵乎民言其祖寔于彼得之<pc n="lb"/>
也元献因為僚屬言唐小説唐𤣥宗為上皇遷西内李<pc n="lb"/>
輔國令刺客夜擕鐡槌擊其腦𤣥宗卧未起中其腦皆<pc n="lb"/>
作磬聲上皇驚謂刺者曰我固知命盡于汝手然葉法<pc n="lb"/>
善曽勸我服玉今我腦骨皆成玉且法善勸我服金丹<pc n="lb"/>
                    <pb n="10a"/>
今有丹在固自難死汝可破腦取丹我乃可死矣刺客<pc n="lb"/>
如其言取丹乃死孫光憲續通録云𤣥宗將死云上帝<pc n="lb"/>
命我作孔昇真人爆然有聲視之崩矣亦㣲意也然則<pc n="lb"/>
此乃真𤣥宗之髑髏骨也因潛命瘞于泰陵云肅宗之<pc n="lb"/>
罪著矣或云肅宗如武乙之死可驗其非虚也<pc n="lb"/>
王朴仕周世宗制禮作樂考定聲律正星厯修刑統百<pc n="lb"/>
廢俱起又取三關收淮南皆朴為謀然事世宗纔四年<pc n="lb"/>
耳使假之夀考安可量也嘗自謂朴在則周朝在非過<pc n="lb"/>
                    <pb n="10b"/>
論也王禹偁記朴在宻院太祖時為殿前㸃檢一日有殿<pc n="lb"/>
直衝節者訴于宻院朴曰殿直雖官小然與太尉比肩<pc n="lb"/>
事主且太尉典禁兵不宜如此太祖聳然而出又周世<pc n="lb"/>
宗于禁中作功臣閣畫當時大臣如李糓鄭仁誨與朴<pc n="lb"/>
之屬太祖即位一日過功臣閣風開半門正與朴象相<pc n="lb"/>
對太祖望見却立聳然上御袍襟領磬折鞠躬頂禮乃<pc n="lb"/>
過左右曰陛下貴為天子彼前朝之臣禮何過也太祖<pc n="lb"/>
以手指御袍云此人若在朕不得此袍著其敬畏如此<pc n="lb"/>
                    <pb n="11a"/>
又閒談録云朴植性剛烈大臣藩鎮皆憚之世宗收淮<pc n="lb"/>
南俾朴留守時以街巷隘狹例從展拓怒廂校弛慢于<pc n="lb"/>
通衢中鞭背數十其人忿然嗟云宣補廂虞候豈得便<pc n="lb"/>
從决朴㣲聞之命左右擒至立斃于馬前世宗聞之笑<pc n="lb"/>
謂近臣云此是大愚人去王朴面前誇宣補廂虞候宜<pc n="lb"/>
其死矣<pc n="lb"/>
吕申公為相有長者忠厚之術故其福禄子孫為本朝<pc n="lb"/>
冠族嘗因知制誥有闕進擬晁宗慤仁宗曰無甚文名<pc n="lb"/>
                    <pb n="11b"/>
命别擬人申公曰臣之所見或異于是今内外之臣文<pc n="lb"/>
字在宗慤之上固多但宗慤父迥年逾八十受先朝尊<pc n="lb"/>
禮若使其生見子為侍從且父子世掌絲綸尤為盛事<pc n="lb"/>
迥必重感戴足以惇聖朝孝弟之風上許之即降㫖召<pc n="lb"/>
試是日亟命至中書迥方熟睡不暇白知也既畢還家<pc n="lb"/>
而迥老病卧于牀上注目以待宗慤之歸問今日来何<pc n="lb"/>
晏也慤具白召試畢方歸故不暇白大人也問試得意<pc n="lb"/>
否宗慤曰甚得意也迥大喜遽下牀扶行失病所在盖<pc n="lb"/>
                    <pb n="12a"/>
久病卧于牀因喜其子召試而忘其疾也宗慤在詞掖<pc n="lb"/>
久之父子每同錫燕縉紳榮之宋綬云自唐以来惟扵<pc n="lb"/>
陵身見其子嗣復繼掌書命至是有晁氏焉然則吕申<pc n="lb"/>
公作而卹人之老真宰相器也其有後宜哉<pc n="lb"/>
章懿李太后生昭陵而終章獻之世不知章懿為母也<pc n="lb"/>
章懿卒先殯奉先寺昭陵以章獻之崩號泣過度章惠<pc n="lb"/>
太后勸帝曰此非帝母帝自有母宸妃李氏已卒在奉<pc n="lb"/>
先寺殯之仁宗即以犢車亟走奉先寺徹殯觀之在一<pc n="lb"/>
                    <pb n="12b"/>
大井上四鐡索維之既啟棺而形容如生略不壞也時<pc n="lb"/>
已遣兵圍章献之第矣既啟棺知非鴆死乃罷遣之<pc n="lb"/>
丁謂當國權勢震主引王沂公為恭知政事謟事謂甚<pc n="lb"/>
至既登政府每因閒暇與謂言必涕泣作可憐之色晉<pc n="lb"/>
公問之數十次矣一日因問閔然對曰曾有一私家不<pc n="lb"/>
幸事恥對人言曾少孤惟老姊同居一外甥不肖為卒<pc n="lb"/>
想見受艱辛杖責多矣老姊在青州鄉里每以為言言<pc n="lb"/>
訖又涕下謂亦惻然因為沂公言何不入文字乞除軍<pc n="lb"/>
                    <pb n="13a"/>
籍沂公曰曾既汚輔臣之列而外甥如此豈不辱朝廷<pc n="lb"/>
自亦慚言于上也言畢又涕下謂再三勉之此亦人家<pc n="lb"/>
事不足為愧惟早言于上庶脫其為卒之苦耳自後謂<pc n="lb"/>
數數勉之留身上前奏知沂公必涕下曰豈不知軍卒<pc n="lb"/>
一日是一日事但終自羞赦耳晉公每催之且謂沂公曰<pc n="lb"/>
某日可留身奏陳沂公猶不欲謂又自陳之一日且責<pc n="lb"/>
沂公門户事乃爾緩謂當奉候于閤門沂公不得已遂<pc n="lb"/>
留身既留身踰時至將進膳猶不退盡言謂之盗權奸<pc n="lb"/>
                    <pb n="13b"/>
私且言丁謂隂謀詭譎多智數變亂在頃刻太后陛下<pc n="lb"/>
若不亟行不惟臣身齏粉恐社稷危矣太后大怒許之<pc n="lb"/>
乃退晉公候于閤門見其甚久即頓足捩耳云無及矣<pc n="lb"/>
方悟知其令謂自為己謀不使之覺欲適當山陵之事<pc n="lb"/>
而發故也沂公既出遇謂于閤門含怒不揖而出晉公<pc n="lb"/>
始悟見賣含毒而已不覺也是日既至都堂召兩府入<pc n="lb"/>
議而不召謂謂知得罪祈哀于馮拯錢惟演及曾等曰<pc n="lb"/>
今日謂家族在諸公矣太后欲誅謂拯申理之沂公奏<pc n="lb"/>
                    <pb n="14a"/>
請召知制誥就殿廬草制罷之不復宣麻太后從之責<pc n="lb"/>
太子少保分司西京俄竄崖州向使謂防閑沂公則豈<pc n="lb"/>
有此禍故知權數在謂之上也<pc n="lb"/>
章獻太后智聰過人其垂簾之時一日泣語大臣曰國<pc n="lb"/>
家多難如此向非宰執同心恊力何以至此今山陵了<pc n="lb"/>
畢皇親外戚各已遷轉推恩惟宰執臣僚親戚無有恩<pc n="lb"/>
澤卿等可盡具子孫内外親族姓名来當例外一一盡<pc n="lb"/>
數推恩宰執不悟于是盡具三族親戚姓名以聞奏明<pc n="lb"/>
                    <pb n="14b"/>
肅得之遂各畫成圖粘之寢殿壁間每有進擬必先觀<pc n="lb"/>
圖上非兩府親戚姓名中所有者方除之<pc n="lb"/>
狄青善用兵多智數為一時所伏其出師討儂智髙也<pc n="lb"/>
既行燕犒士卒于瓊林苑中將士皆列坐酒既行青自<pc n="lb"/>
起廵而問之曰兒郎若肯隨青者任其願同去若有父<pc n="lb"/>
母侍飬及家私㓜小畏怯不願去者便請于此䖏自言<pc n="lb"/>
大軍一起之後敢有退避者惟有劔耳于是三軍之士<pc n="lb"/>
感泣自勵至嶺外無一人敢有怠惰者<pc n="lb"/>
                    <pb n="15a"/>
儂智髙犯廣南破諸郡官軍屢敗朝廷震動遂遣狄青<pc n="lb"/>
作宣撫招討使青至洪州聞陶弼在外邑丁憂盖弼久<pc n="lb"/>
作廣南官也青至微服徃見弼問籌䇿弼察其誠為青<pc n="lb"/>
言廣南利害曰官吏皆成貪墨不法惟欲溪洞有邊事<pc n="lb"/>
乘擾攘中濟其所欲不問朝廷安危謂之做邊事涵養以<pc n="lb"/>
至今日非智髙能至廣州乃官吏不用命誘之至此智<pc n="lb"/>
髙豈䏻出其巢穴至廣州哉今誠能誅不用命官吏使<pc n="lb"/>
兵權在我一變舊俗則賊不足破也青大竒之所以初<pc n="lb"/>
                    <pb n="15b"/>
至廣州按法誅不遵節制出兵而敗陳崇儀而下三十<pc n="lb"/>
餘人明日一鼓而破賊二廣晏然者用弼之䇿也青南<pc n="lb"/>
討至嶺下随軍廣南轉運使李肅之等迎于界首具櫜<pc n="lb"/>
鞬謁青曰某等隨軍轉運使今已入本界請大軍糧食<pc n="lb"/>
之數及要若干額數月日多少請預備之青答曰此行<pc n="lb"/>
亦無東西南北逺近所在亦無嵗月多少之期既曰隨軍<pc n="lb"/>
轉運須著隨軍供贍人人足備若少一人之食則先斬轉<pc n="lb"/>
運使肅之等悚然而退故其軍食足而成功此善為將<pc n="lb"/>
                    <pb n="16a"/>
帥者也<pc n="lb"/>
髙遵裕之為將取靈州也范純粹胡僧孺為轉運使既<pc n="lb"/>
至軍前大陳軍儀會將校二漕同禀此行軍糧多少月<pc n="lb"/>
日遵裕撚鬚熟計久之反覆思索而言曰且安排一月<pc n="lb"/>
二漕應諾對遵裕呼書吏取紙自書一月軍粮狀遵裕<pc n="lb"/>
判押照㑹訖乃罷其後靈州城下軍潰乏食死亡㡬半<pc n="lb"/>
朝廷罪遵裕以乏食自解置獄華州二漕使出遵裕所<pc n="lb"/>
押一月軍令狀自解故遵裕深責而二漕止降一官以<pc n="lb"/>
                    <pb n="16b"/>
此二者觀之大帥之語黙舉措可以見成敗矣<pc n="lb"/>
滕元發言杜祁公作相夜召元發作文字因觀其狀貌<pc n="lb"/>
嘆曰此骨相窮寒豈宰相之狀也徐命左右秉燭手展<pc n="lb"/>
書卷起而觀之見眼有黑光徑射紙上元發黙然曰杜<pc n="lb"/>
公之貴者此也後與王介甫同作館職同夜直忽見介<pc n="lb"/>
甫同展書燭下黑光亦徑射紙上因為荆公說祁公之<pc n="lb"/>
事言介甫他日必作相介甫嘆曰子勿相戱安石豈願<pc n="lb"/>
作宰相哉十年之間果如元發所言<pc n="lb"/>
                    <pb n="17a"/>
董士亷關中豪俠之士佐劉滬同擅築永洛城尹師魯<pc n="lb"/>
大非之其後狄青帥渭希師魯意以滬擅興械送獄將<pc n="lb"/>
按誅之時士亷已罷幕府至京師青言于朝檻車捕送<pc n="lb"/>
欲至渭而誅之時士亷過華隂縣姚嗣宗知縣事姚董<pc n="lb"/>
意氣之交也縣當發人䕶送而監者兵仗嚴宻如䕶叛<pc n="lb"/>
逆者不得語也嗣宗交䕶送者于路因呼士亷行第屢<pc n="lb"/>
引兩手向上示之士亷應曰會得嗣宗意令向上一<pc n="lb"/>
路出此檻車也既至渭州青方坐㕔事列兵仗盛怒<pc n="lb"/>
                    <pb n="17b"/>
以待之士亷在檻車中見青大呼曰狄青你這回做也<pc n="lb"/>
你只是董士亷礙着你你今日殺了我這回做也青聞<pc n="lb"/>
之大驚不敢誅盖青起于卒伍而貴常有嫌疑之謗心<pc n="lb"/>
惡聞此語因破檻車械送獄獄既在有司士亷得以為<pc n="lb"/>
計矣其後反訟師魯贓罪師魯貶死而士亷從輕比者<pc n="lb"/>
用姚嗣宗之計得脱也<pc n="lb"/>
狄青宣撫廣南平儂智髙未出師先大陳軍儀數諸將<pc n="lb"/>
不俟大軍之到先出師不利就坐擒陳崇儀等三十餘<pc n="lb"/>
                    <pb n="18a"/>
人拽出斬之次及余襄公襄公矍然下拜而孫元規頗<pc n="lb"/>
申理之得免次及提刑祖擇之問諸將兵敗亡之由擇<pc n="lb"/>
之知必不免勃然起對曰太尉不得無禮擇来時金口<pc n="lb"/>
别有宣諭其客將在㕔下即呼牽提刑馬遂就㕔事上<pc n="lb"/>
馬以出于甲胄兵戈之間既至所舍便溺俱下滿于鞍<pc n="lb"/>
韉此所謂氣勝也盖青武人非倉卒之間言金口别有<pc n="lb"/>
宣諭以折其謀則必不免矣<pc n="lb"/>
晏元獻自西京以久病請歸京師留寘講筵病既革上<pc n="lb"/>
                    <pb n="18b"/>
將臨問之甥楊文仲謀謂凡問疾大臣者車駕既出必<pc n="lb"/>
携紙錢盖已膏育或遂不起即以弔之免萬乘再臨也<pc n="lb"/>
遂奏臣病稍安不足仰煩臨問仁宗然之實久病忌擕<pc n="lb"/>
奠禮以行然後數日即薨故歐公作神道碑言明年正<pc n="lb"/>
月疾作不能朝飾太醫朝夕視有司除道將幸其家公<pc n="lb"/>
嘆曰吾無狀乃以疾病憂吾君即奏臣疾少間行愈矣<pc n="lb"/>
乃止丁亥以公薨聞以不即視公為恨葢此意也<pc n="lb"/>
曹襄悼利用既忤宦者明年會其姪汭在真定因侍婢<pc n="lb"/>
                    <pb n="19a"/>
與中饋爭寵嫁出之而汭猶過其家不已其夫不勝憤<pc n="lb"/>
因汭衩衣衣淡黄袄子入其家而其夫山呼汭倉卒不<pc n="lb"/>
知避宧者為走馬奏之即唱言汭與其叔利用謀不軌<pc n="lb"/>
差王博文勘其事鍛鍊既成以大鑊煎油拉汭烹之至<pc n="lb"/>
今都監之廨㓙不可入盖汭之寃魄猶在也歐陽叔弼<pc n="lb"/>
言頃于青州王家見章猷與王沂公親札一紙云曹利<pc n="lb"/>
用與其姪兒謀叛事理分眀也須早殺却若落他手便<pc n="lb"/>
悔不及也<pc n="lb"/>
                    <pb n="19b"/>
王介甫初罷相鎮金陵吕吉父叅知政事獨當國會李<pc n="lb"/>
逢與宗室世居獄作本以害王文恪陶滕章敏元發范<pc n="lb"/>
忠宣堯夫三人也王滕皆李逢親妹夫而忠宣李氏之<pc n="lb"/>
甥逢之表兄弟獄事之作范公知慶州忽䑓獄問皇佑<pc n="lb"/>
年范公與逢相見語言不順范公倉卒無以為計忽老<pc n="lb"/>
吏言是年文正方守慶州檢架閣庫有文正差兵士送<pc n="lb"/>
范公赴舉公案尚在㩀其年月則范公方在慶州侍下<pc n="lb"/>
其月日不同安得語言與逢相見也遂㩀公案錄白申<pc n="lb"/>
                    <pb n="20a"/>
䑓中乃止向非公案則無以解紛矣范公得脱而元發<pc n="lb"/>
坐親累落職知池州王以東宫官神宗保全之乃免<pc n="lb"/>
王介甫罷相守金陵吕吉父叅知政事起鄭俠獄欲害<pc n="lb"/>
介甫先罷王介甫放歸田野王吕由是為深仇又起李<pc n="lb"/>
逢獄以李士寧介甫布衣之舊以寳刀遺宗室世居事<pc n="lb"/>
欲陷介甫會朝廷再起介甫作相韓子華為次相急令<pc n="lb"/>
介甫赴召其事遂緩故介甫星夜来朝而得解焉李之<pc n="lb"/>
儀端叔言元祐中為六曹編𠡠刪定官見斷案李士寧<pc n="lb"/>
                    <pb n="20b"/>
本死罪荆公就案上親筆改作徒罪王鞏本配流改作<pc n="lb"/>
勒停劉瑾滕甫凡坐此事者皆從輕比焉<pc n="lb"/>
張茂實太尉章聖之子尚宫朱氏所生章聖畏懼劉后<pc n="lb"/>
凡後宫生皇子公主俱不留以與内侍張景宗令飬視<pc n="lb"/>
遂冐姓張長景宗奏授三班奉職入謝日章聖曰孩兒<pc n="lb"/>
早許大也昭陵出閣以為春坊謁者後擢用副富鄭公<pc n="lb"/>
使遼作殿前歩帥中丞韓絳言茂實出自宫中迹渉可<pc n="lb"/>
疑富弼引以為殿帥嘗同奉使交結有自弼惶恐待罪<pc n="lb"/>
                    <pb n="21a"/>
然朝廷考校茂寔之除嵗月非弼進擬出絳知蔡州弼<pc n="lb"/>
乃止厚陵為皇太子茂實入朝至東華門外居民䌓用<pc n="lb"/>
者迎馬首連呼曰虧你太尉茂實惶恐執詣有司以為<pc n="lb"/>
狂人而黥配之其實非狂也茂實緣此求外郡至厚陵<pc n="lb"/>
即位避藩邸諱改名孜頗疎之自知蔡州坐事移曹州<pc n="lb"/>
憂恐以卒諡勤惠滕元發言嘗因其病問之至卧内茂<pc n="lb"/>
寔岸幘起坐其頭角巉然真龍種也全𩔖竒表盖本朝<pc n="lb"/>
内臣養子未有大用至節帥者于此可驗矣其子詢字<pc n="lb"/>
                    <pb n="21b"/>
仲謀賢雅能詩有子與邸中作壻此可怪也<pc n="lb"/>
韓魏公帥定狄青為總𬋩一日會客妓有名白牡丹者<pc n="lb"/>
因酒酣勸青酒曰勸班兒一盞<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>其面有湼文也青来日<pc n="lb"/>
遂笞白牡丹者後青舊部曲焦用押兵過定州青留用<pc n="lb"/>
飲酒而卒徒因訴請給不整魏公命擒焦用欲誅之青<pc n="lb"/>
聞而趍就客次救之魏公不召青出立于階之下懇魏<pc n="lb"/>
公曰焦用有軍功好兒魏公曰東華門外以狀元唱出<pc n="lb"/>
者乃好兒也此豈得為好兒耶立青而面誅之青甚戰<pc n="lb"/>
                    <pb n="22a"/>
灼久之或白總𬋩立久青乃敢退盖懼并誅也其後魏<pc n="lb"/>
公還朝青位樞宻使避火般家于相國寺殿一日衩衣<pc n="lb"/>
衣淺黄袄子坐殿上指揮士卒盛傳都下及其家遺火<pc n="lb"/>
魏公謂救火人曰你見狄樞宻出来救火時着黄袄子<pc n="lb"/>
否青每語人曰韓樞宻功業官職與我一般我少一進<pc n="lb"/>
士及第耳其後彗星出言者皆指青䟦扈可慮出青知<pc n="lb"/>
陳州同日以魏公代之是夕彗滅<pc n="lb"/>
王廣淵識英宗于潛邸及即位欲大用之不果然中外<pc n="lb"/>
                    <pb n="22b"/>
之事莫不以聞又論宰執專權須收主威英神二朝俱<pc n="lb"/>
主其說時宰患之無如之何乃反間諫官司馬君實力言<pc n="lb"/>
其奸邪不可近章至八九上廣淵竟出外世徒知君實<pc n="lb"/>
言廣淵而不知宰相之反間也然則隂諷䑓諫以逐人<pc n="lb"/>
主親臣古今之所不免其後神宗時君寔言楊繪不當<pc n="lb"/>
言曾公亮事神宗御批與滕元發令喩繪云光醇儒少<pc n="lb"/>
智未必不為人隂使之耳盖廣淵被逐常言君實純直<pc n="lb"/>
受人風指之悞而云耳<pc n="lb"/>
                    <pb n="23a"/>
司馬温公屢言王廣淵章八九上留身乞誅之以謝天<pc n="lb"/>
下聲震殿廷是時滕元發為起居注侍立殿㘭既歸廣<pc n="lb"/>
淵来問元發早司馬君寔上殿聞乞斬某以謝天下元<pc n="lb"/>
發在螭㘭不知聖語如何元發戱云只我聽得聖語云<pc n="lb"/>
依卿所奏<pc n="lb"/>
歐陽大春湖南人元祐初為廣州幕官常夢入一僧室<pc n="lb"/>
稍新潔有大榜題其西室曰宰相蔡確死于此室既寤<pc n="lb"/>
不曉其㫖時持正尚在相位未㡬聞外補而大春以漕<pc n="lb"/>
                    <pb n="23b"/>
檄權知新州一日入僧舍宛然夢中所見又有西室亦<pc n="lb"/>
如夢也方嘆息與同官言之未㡬持正責新州州無他<pc n="lb"/>
僧寺竟居于此寺而所卒之地悉如前夢又何異也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="24a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黙記卷上<pc n="lb"/>
<pb n="24b"/>
                </p>
<p>
</p>
  </div>
<div>
                <head>黙記卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黙記卷中<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>王銍<pc n="　"/>撰<pc n="lb"/>
李宗易即中陳州人詩文琴棋㳺藝皆妙絶過人前輩<pc n="lb"/>
中名士也晏臨淄公為陳守屬伏暑中同諸客集于州<pc n="lb"/>
之後圃時炎曦赫然晏公嘆曰江南盛冬烘柿當此時<pc n="lb"/>
得而食之應可滌暑也宗易忽對曰此極易致願借四<pc n="lb"/>
大食盒公大驚遽令取之宗易起入于室之西房令取<pc n="lb"/>
合復掩關少刻而出振衣就席徐曰可令開合如言烘<pc n="lb"/>
                    <pb n="1a"/>
柿四合俱滿正如盛冬初熟者霜粉蓬勃分遺衆客及<pc n="lb"/>
其家靡不沾足晏公曰此人能如此甚事不可做自是<pc n="lb"/>
遂疎之<pc n="lb"/>
神宗初即位慨然有取山後之志滕章敏首被擢用所<pc n="lb"/>
以東坡詩云先帝知公早虚懷第一人盖欲委滕公以<pc n="lb"/>
天下之事也一日語及北邊事曰太宗自燕京城下軍<pc n="lb"/>
潰敵人追之僅得脫凡行在服御寳噐盡為所奪從人<pc n="lb"/>
宫嬪盡䧟没上股中兩箭嵗嵗必發其棄天下竟以箭<pc n="lb"/>
                    <pb n="1b"/>
瘡發云此乃不共戴天之仇反損金繒數十萬以事之<pc n="lb"/>
為叔父為人子孫當如是乎已而泣下久之盖已有取<pc n="lb"/>
契丹大志其後永樂靈州之敗故欝欝不樂者尤愴聖<pc n="lb"/>
志之不就也章敏公為先子言<pc n="lb"/>
王君辰牓是時歐公為省元有李即中忘其名是年赴<pc n="lb"/>
試南宫將廹省試忽患疫氣昏憒同省相廹勉扶疾以<pc n="lb"/>
入既而疾作凭案上困睡殆不知人已過午忽有人腋<pc n="lb"/>
下觸之李驚覺乃隣坐也問所以不下筆之由李具言<pc n="lb"/>
                    <pb n="2a"/>
其病其人曰科塲難得已至此切勉强再三言之李試<pc n="lb"/>
下筆頗能運思隣坐者乃見李能屬文甚喜因盡説賦<pc n="lb"/>
中所當用事及將已卷子拽過鋪在李案子上云某乃<pc n="lb"/>
國學解元歐陽修請公拆拽回互盡用之不妨李見開<pc n="lb"/>
懷若此頓覺成篇至于詩亦然是日程試半是歐卷半<pc n="lb"/>
是歐頌李大感激遂覺病去論策二塲亦復如此牓發<pc n="lb"/>
歐公作魁李亦上列遂俱中第云後李于家廟之旁畫<pc n="lb"/>
歐公像事之等父母以獲禄位者皆公力也李常與先<pc n="lb"/>
                    <pb n="2b"/>
祖同官俱引先祖至影堂觀之先祖先公每言此以戒<pc n="lb"/>
世之塲屋虗誕以相忌嫉者之戒云<pc n="lb"/>
京兆李植字化光觀察使士衡之孫自少年好道不樂<pc n="lb"/>
婚宦初為侍禁約婚慈聖既娶迎入門見鬼神千萬在<pc n="lb"/>
其前植驚走踰墻避之后時即還父母家俄選為后焉<pc n="lb"/>
植後自放田野徃来關中洛陽汝州人以為有道之士<pc n="lb"/>
也<pc n="lb"/>
劉貢父過寳應僧舍與昭禪師者語壁有畫山水極妙<pc n="lb"/>
                    <pb n="3a"/>
昭語貢父乃化光所畫貢父率然賛之曰昆侖有名瑶<pc n="lb"/>
池非實在夢暫覯觀幻旋失惟是墨妙半壁蕭瑟﨑峨<pc n="lb"/>
坎壈雲舒川疾是心中象非筆端物大士觀化四海一<pc n="lb"/>
室<pc n="lb"/>
先公言劉莊恪公平初及第為常州無錫尉時有巨盗<pc n="lb"/>
在境上未獲㑹嵗旦日入謁縣宰是時循因國初故事<pc n="lb"/>
多用齊魯鄙朴經生為縣令而無錫令又昏老之經生<pc n="lb"/>
也令㕔史贊簿尉廷趋而端坐于㕔事受之平素尚氣<pc n="lb"/>
                    <pb n="3b"/>
不能堪徑趋㕔事捽而痛拳奮毆之踣于座下左右挽<pc n="lb"/>
引以去一邑喧傳尉毆死令矣平亦不顧歸而酣飲至<pc n="lb"/>
醉群盗聞尉毆令死大喜乘節日至邑之草市飲酒㑹<pc n="lb"/>
有宻報平者乘大醉亟呼弓手并市人徑捕之諸盗俱<pc n="lb"/>
醉且不虞尉䏻遽至也平皆手殺五人擒得者二十餘<pc n="lb"/>
人全伙并獲凱旋歸邑㑹令宻灌藥救之得蘓功過俱<pc n="lb"/>
奏上詔改大理評事知鄢陵縣由此知名<pc n="lb"/>
王荆公于楊寘榜下第四人及第是時晏元獻為樞宻<pc n="lb"/>
                    <pb n="4a"/>
使上令十人往謝晏公俟衆人退獨留荆公再三謂曰<pc n="lb"/>
廷評乃殊鄉里久聞徳行鄉評之美况殊備位執政而<pc n="lb"/>
鄉人之賢者取髙科實預榮焉又曰休沐日相邀一飯<pc n="lb"/>
荆公唯唯既出又使直省官相約飯㑹甚殷勤也比徃<pc n="lb"/>
時待遇極至飯罷又延坐謂荆公曰鄉人他日名位如<pc n="lb"/>
殊坐䖏為之有餘矣且嘆慕之又數十百言最後曰然<pc n="lb"/>
有二語欲奉聞不知敢言否晏公言至此語欲出而擬<pc n="lb"/>
議久之晏公泛謂荆公曰䏻容于物物亦容矣荆公但<pc n="lb"/>
                    <pb n="4b"/>
㣲應之遂散公歸至旅舍嘆曰晏公為大臣而教人以<pc n="lb"/>
此何其卑也心頗不平荆公後罷相其弟和甫知金陵<pc n="lb"/>
時說此事且曰當時我大不以為然我在政府平生交<pc n="lb"/>
友人人與之為敵不保其終今日思之不知晏公何以<pc n="lb"/>
知之復不知能容于物物亦容焉二句有出䖏或公自<pc n="lb"/>
為之言也<pc n="lb"/>
王荆公議按問自首法舉朝紛紛唯韓持國與公議同<pc n="lb"/>
一日挽持國嘆曰此法至近而易知之事乃與時議如<pc n="lb"/>
                    <pb n="5a"/>
此大異持國因曰此事惟與介甫同因夜来枕上不䏻<pc n="lb"/>
寐細思之亦有可議也荆公嘆曰此一事安石理㑹来<pc n="lb"/>
三十年矣持國以一夕聰眀勝之不亦難乎<pc n="lb"/>
夏英公其父侍禁名廷皓因五鼓入朝時冬月盛寒見<pc n="lb"/>
道左有嬰孩啼甚急盖新生子也立馬遣人燭下視之<pc n="lb"/>
錦綳文葆挿金釵子二隻且男子也夏無子因擕去育<pc n="lb"/>
之竟不知誰氏子焉稍長其父没王事得官潤州丹陽<pc n="lb"/>
主簿姚鉉作浙漕見其人物文章薦試大科遂知名<pc n="lb"/>
                    <pb n="5b"/>
章子厚作宰相日齊州奏孫耿鎮監鎮武臣私官奴乃<pc n="lb"/>
本鎮富民所畜也一夕詣官奴為富民結客毆之傷重<pc n="lb"/>
垂盡而逸旦隂遣人訴于州州奏監罪請寘于法子厚<pc n="lb"/>
為請富民誅于鎮市中監官放罪還任<pc n="lb"/>
神宗遣貴璫張茂則傳宣撫問韓魏公公待以舊例常<pc n="lb"/>
禮或謂公茂則貴宻方親信宜厚遇之公曰正謂此也<pc n="lb"/>
我若過禮之茂則歸奏必為人主所窺不若且守中而<pc n="lb"/>
已乃所以防閑也<pc n="lb"/>
                    <pb n="6a"/>
陳秀公罷相以鎮江軍節度使判揚州其先塋在潤州<pc n="lb"/>
而鎮江即本鎮也每嵗十月旦寒食詔許兩徃鎮江展<pc n="lb"/>
省兩州送迎旌旗舳艦官吏錦繡相属乎道今古一時<pc n="lb"/>
之盛也是時王荆公居蔣山騎驢出入㑹荆公病愈秀<pc n="lb"/>
公請于朝許帶人從徃省荆公詔許之舟楫啣尾蔽江<pc n="lb"/>
而下街告而于舟中喝道不絶人皆嘆之荆公聞其来<pc n="lb"/>
以二肩鼠尾轎迎于江上秀公鼓旗艦舳正喝道荆公<pc n="lb"/>
忽于蘆葦間駐車以俟秀公令就㟁大船回旋久之乃<pc n="lb"/>
                    <pb n="6b"/>
䏻泊而相見秀公大慚其歸也令罷舟中喝道<pc n="lb"/>
先子言元豐末王荆公在蔣山野次跨驢出入時正盛<pc n="lb"/>
暑而提刑李茂直徃候見即于道左遇之荆公捨蹇相<pc n="lb"/>
就與茂直坐于路次荆公以兀子而茂直坐胡牀也語<pc n="lb"/>
甚久日轉西矣茂直令張繖而日光正漏在荆公身上<pc n="lb"/>
茂直語左右令移繖就相公公曰不須若使後世做牛<pc n="lb"/>
須着與他日裏耕田<pc n="lb"/>
華州西嶽廟門裡有唐𤣥宗封西嶽御書碑甚髙數十<pc n="lb"/>
                    <pb n="7a"/>
丈砌數叚為一碑其字八分㡬尺餘其上薄雲霄也舊<pc n="lb"/>
有碑樓黄巢入關人避于碑樓上巢怒并樓焚之樓既<pc n="lb"/>
焚盡而碑字缺剥焚損十存二三也京兆姚嗣宗知華<pc n="lb"/>
隂縣時包希仁初為陜西都轉運使纔入境至華隂謁<pc n="lb"/>
廟而縣官皆従行希仁初不知焚碑之由禮神畢循行<pc n="lb"/>
廟内見損碑顧謂嗣宗曰可惜好碑為何人燒了嗣宗<pc n="lb"/>
作秦音對曰被賊燒燒了希仁曰縣官何用嗣宗曰縣<pc n="lb"/>
只有弓手三四十人奈何賊不得希仁大怒曰安有此<pc n="lb"/>
                    <pb n="7b"/>
理若奈何不得要縣何用且賊何人至于不可捉也嗣<pc n="lb"/>
宗曰却道賊姓黄名巢希仁知其戱也黙然而去<pc n="lb"/>
李後主手書金字心經一卷賜其宫人喬氏後入太宗<pc n="lb"/>
禁中聞後主薨自内廷出其經捨在相國寺西塔以資<pc n="lb"/>
薦且自書于後曰故李氏國主宫人喬氏伏遇國主百<pc n="lb"/>
日謹捨昔時賜妾所書般若心經一卷在相國寺西塔<pc n="lb"/>
院伏願彌勒尊前持一花而見佛云云其後江南僧持<pc n="lb"/>
歸故國置之天禧寺塔相輪中寺後失火相輪自火中<pc n="lb"/>
                    <pb n="8a"/>
墮落而經不損為金陵守王君玉所得君玉卒子孫不<pc n="lb"/>
䏻保之以歸寗鳯子儀家喬氏所書在經後字極整潔<pc n="lb"/>
而詞甚悽惋所記止此徐鍇集南唐制誥有宫人喬氏<pc n="lb"/>
出家誥豈斯人也<pc n="lb"/>
李師中誠之其父緯坐鎮戎軍退陣當斬誠之赴省試<pc n="lb"/>
訟父之寃且乞斬韓魏公以其起陜西民兵乃應賊致<pc n="lb"/>
敗是時誠之叔絃知開封府誠之方年十八嵗一日絃<pc n="lb"/>
坐㕔視事見朝廷押上書人至階下視之乃其家六秀<pc n="lb"/>
                    <pb n="8b"/>
才也㝷得釋是年遂登科<pc n="lb"/>
李師中與王介甫同年進士自㓜負材氣一日廣坐中<pc n="lb"/>
稱其少年豪傑介甫方識之見衆人稱舉其豪傑乃云<pc n="lb"/>
唐太宗十八嵗起義兵方是豪傑渠是何豪傑衆不敢<pc n="lb"/>
以對<pc n="lb"/>
劉貢父與王介甫最為故舊荆公常拆貢父名曰劉攽<pc n="lb"/>
不值一分文謂其名也貢父復戲拆荆公名曰失女便<pc n="lb"/>
成宕無宀真是妬上交亂真如下交誤當宁荆公大嘆<pc n="lb"/>
                    <pb n="9a"/>
而心銜之<pc n="lb"/>
嘉祐中士大夫之語曰王介父家小底不如大底南陽<pc n="lb"/>
謝師宰家大底不如小底謂王安石安禮安國安上謝<pc n="lb"/>
景初景温景平景回也<pc n="lb"/>
晏元獻以前兩府作御史中丞知貢舉出司空掌輿地<pc n="lb"/>
之圖賦既而舉人上請者皆不契元獻之意最后一目<pc n="lb"/>
眊瘦弱少年獨至簾前上請云㩀題出周禮司空鄭康<pc n="lb"/>
成注云如今之司空掌輿地圖也若周司空不止掌輿<pc n="lb"/>
                    <pb n="9b"/>
地之圖而已若如鄭説今司空掌輿地之啚也漢司空<pc n="lb"/>
也不知做周司空與漢司空也元獻㣲應曰今一塲中<pc n="lb"/>
唯賢一人識題正謂漢司空也盖意欲舉人自理㑹得<pc n="lb"/>
寓意于此少年舉人乃歐陽公也是榜為省元<pc n="lb"/>
石介作慶厯聖徳詩以斥夏英公髙文莊公曰惟竦若<pc n="lb"/>
訥一妖一孽後聞夏英公作相夜走䑓諫官之家一夕<pc n="lb"/>
所乘馬為之斃所以弹章交上英公竟貼麻改除樞宻<pc n="lb"/>
使緣此與介為深仇其後介死英公每對官吏或公㕔<pc n="lb"/>
                    <pb n="10a"/>
時失聲發嘆曰有人于界河逢見石介来後卒有報畨<pc n="lb"/>
將發棺之事有㫖下兖州驗實杜祁公罷相守兖州力<pc n="lb"/>
為保眀乃免<pc n="lb"/>
徐常侍鉉自江南歸朝厯右散騎常侍貶静難軍行軍<pc n="lb"/>
司馬而卒于邠州鉉無子其弟鍇有後居金陵攝山前<pc n="lb"/>
開茶肆號徐十郎有鉉鍇誥𠡠備存甚多僕常至攝山<pc n="lb"/>
求所謂徐十郎家觀之其間有自江南歸朝初授官誥<pc n="lb"/>
云歸眀人偽銀青光禄大夫知内史事上柱國徐鉉可<pc n="lb"/>
                    <pb n="10b"/>
依前銀青光禄大夫守太子率更令云云知内史乃江<pc n="lb"/>
南宰相也銀青存其階官也<pc n="lb"/>
晏知止作府推時諸子房中案牘猶多祖宗自批判者<pc n="lb"/>
文字甚衆祖宗時不惟宰相雖百執事皆起復至富鄭<pc n="lb"/>
公乃以太平而辭耳本朝儒臣楊大年王元之晏相皆<pc n="lb"/>
不曽持父母服也富公之後如陳升之亦百日則起復<pc n="lb"/>
耳此盖朝廷體貌况在兵革之際乎其来否則在人耳<pc n="lb"/>
蹇授之以廢孟后見章子厚言後一段當如何子厚曰<pc n="lb"/>
                    <pb n="11a"/>
除是惇不在此地有死而已謂立劉后也然不久遂立<pc n="lb"/>
中宫子厚但奉行而已<pc n="lb"/>
范景仁父名文度為蜀孔目官事張乖崖時見發郡人<pc n="lb"/>
隂事而誅之而不知其何以知之但黙視一小冊每鈎<pc n="lb"/>
距得人隂事必記之冊上書訖入箱封題甚宻文度日<pc n="lb"/>
侍其旁而莫測也然每觀小冊則行事多殺人或行法<pc n="lb"/>
一日乖崖方觀小冊忽内廹遽起不及封箱文度遽取<pc n="lb"/>
其小冊觀之盡記人細過有己行者即朱勾之未行者<pc n="lb"/>
                    <pb n="11b"/>
尚衆也文度閱畢始悟平日所行乃多布耳目所得遂<pc n="lb"/>
毁而焚之崖還見几上箱開已色變及啓視小冊已失<pc n="lb"/>
之大怒之次文度遽前請命曰乃某毁而焚之今願以<pc n="lb"/>
一命代衆人死乞賜誅戮乖崖問其故荅曰公為政過<pc n="lb"/>
猛而又隂採人短長不皆究實而誅若不毁焚恐自是<pc n="lb"/>
殺人無窮也乖崖徐曰貸汝一死然汝子孫必興自是<pc n="lb"/>
益用之景仁其子也既起家又以其一家三翰林百禄<pc n="lb"/>
為執政何乖崖之知人而貰文度其後果興<pc n="lb"/>
                    <pb n="12a"/>
小説載江南大將獲李后主寵姬者見燈輙閉目云烟<pc n="lb"/>
氣易以蠟燭亦閉目云烟氣愈甚曰然則宫中未嘗㸃<pc n="lb"/>
燭耶云宫中本閤每至夜則懸大寳珠光照一室如日<pc n="lb"/>
中也觀此則李氏之豪侈可知矣<pc n="lb"/>
司馬温公為相除張茂則之子巽為閤門使本朝無内<pc n="lb"/>
臣之子在閤門者君實眀日因語給事中蔡元度王子<pc n="lb"/>
發曰光不敢爭正留以成給事之賢名耳<pc n="lb"/>
楊康國為先子言治平中彭汝礪諒隂榜赴省試時以<pc n="lb"/>
                    <pb n="12b"/>
汴河上舊省為試院既聞榜出與同試數人自徃探榜<pc n="lb"/>
既出門則報者紛然天漢橋忽有一肥舉人跨蹇自河<pc n="lb"/>
路東来者問報榜者曰狀元何人對曰彭汝礪也跨蹇<pc n="lb"/>
者聞之即時回更不至省前康國追問隨行小童曰此<pc n="lb"/>
雍丘許秀才名安世也康國駭之次舉聞安世第一人<pc n="lb"/>
及第也<pc n="lb"/>
李公弼字仲修登科初任大名府同縣尉因檢驗村落<pc n="lb"/>
見所謂魚鷹者飛翔水際問小吏曰此關睢也因言此<pc n="lb"/>
                    <pb n="13a"/>
禽有異每棲宿一巢中二室仲修令探取其巢觀之皆<pc n="lb"/>
一巢二室盖雌雄各異居也因悟所謂和而别者以此<pc n="lb"/>
也鷙而通者習水而善捕魚也和而别者因此悟眀仲<pc n="lb"/>
修且嘆村落猶呼曰關睢而和而别則學者不復辨矣<pc n="lb"/>
東坡自海外歸至南康軍語劉義仲壯輿曰軾元豐中<pc n="lb"/>
過金陵見介甫論三國志曰裴松之之該洽寔出陳夀<pc n="lb"/>
上不能别成書而但注三國志此所以陳夀下也盖好<pc n="lb"/>
事多在注中安石舊有意重修今老矣非子瞻他人下<pc n="lb"/>
                    <pb n="13b"/>
手不得矣軾對以軾于討論非所工盖介父以此事付<pc n="lb"/>
託軾軾今以付壯輿也僕聞此于壯輿盡直記其舊言<pc n="lb"/>
時彦舉進士第一人後為江東小漕因按部舟行于大<pc n="lb"/>
江阻風繫舟僻左港汊一山下因與仝載二三舉人盡<pc n="lb"/>
却從者上山閑歩山甚峻披荒而行及轉山背忽一小<pc n="lb"/>
寺出于山頂已有一老僧下山迎問曰豈非時狀元乎<pc n="lb"/>
彦既訝了無従者且非當路何以知其至也僧曰此寺<pc n="lb"/>
佛殿後有人題壁曰某年月日時狀元到寺某志之有<pc n="lb"/>
                    <pb n="14a"/>
年今日乃其所記之日時也某及時晨起相望久矣彦<pc n="lb"/>
始吐實而未之信也相與至佛殿後旋掃去積塵始見<pc n="lb"/>
其字皆如僧言而别有題年月則彦尚未生之前也觀<pc n="lb"/>
其旁又曰此去十三年官終四品彦錄之以歸常以語<pc n="lb"/>
于人至大觀初彦以吏部尚書卒正四品距見題字時<pc n="lb"/>
還十三年矣<pc n="lb"/>
劉琯河中人樞宻學士綜之孫也其生母王氏既生琯<pc n="lb"/>
而出外琯事嫡母任氏三十年不懈嫡母死尋訪王氏<pc n="lb"/>
                    <pb n="14b"/>
了不可得遂棄官布衣蔬食跣足走天下訪之莫知其<pc n="lb"/>
生死數年而琯志益堅誓不見母不復為人㑹嵗除日<pc n="lb"/>
行次汝洛間地名彭坡者逆旅覊棲嵗盡未遂所志泣<pc n="lb"/>
于村市酒肆中忽見日者琯憂欝中漫呼令作卦日者<pc n="lb"/>
端䇿云此坤卦乘乾卦父母爻動必求訪父母今坤卦<pc n="lb"/>
為主則必母也因自喜曰平生求久未見而喜神臨之<pc n="lb"/>
如化速但不須發去只留此以俟匪惟在今日且在今<pc n="lb"/>
一時之内所謂大慶可以賀矣琯雖心喜能知本意而<pc n="lb"/>
                    <pb n="15a"/>
後段悠漫乃日者常態唯唯不應日者臨行猶曰郎應<pc n="lb"/>
無相忘也琯愈惑旋聞簫鼓喧闐乃村人嫁女于除夕<pc n="lb"/>
也舉酒肆人奔徃觀之琯獨坐無聊已而觀者稍復還<pc n="lb"/>
坐而各說所見一老卒在坐曰此本縣富人之女嫁此<pc n="lb"/>
村富家其送女者所生也其壻家去此纔十歩此婦人<pc n="lb"/>
先在一大官家聞生子今作官矣又入一家再為此富<pc n="lb"/>
家側室生兒女三人今嫁其季也故今自送嫁其正室<pc n="lb"/>
已亡家甚富而專家事于女資送甚厚也琯引身稍相近<pc n="lb"/>
                    <pb n="15b"/>
問翁知媪之姓氏與前主之姓氏曰此婦姓王聞主姓<pc n="lb"/>
劉其子小名則琯也琯始驚問翁何以知其詳如此兵<pc n="lb"/>
曰我放停兵也因常役于其家且每屬我此事故我常<pc n="lb"/>
在心也盖紙書其姓名状貌以千計矣出腰間繫衣中<pc n="lb"/>
小紙示琯因畧道所以方語話酬酢間村市小兒之慧<pc n="lb"/>
黠者潛徃報此婦人矣已而老兵問琯詳細曰為當騐<pc n="lb"/>
之然琯久求母不獲而為人紿之疑似多矣意事與名<pc n="lb"/>
字或有相同者未敢必信也已而小兒輩與老兵繼徃<pc n="lb"/>
                    <pb n="16a"/>
婦人聞之亟遣騎乘迎琯琯猶未信漫徃既各細騐之<pc n="lb"/>
真琯母也貯心滋久再見于不料母子相持號慟殞絶<pc n="lb"/>
于村久之事定因訪日者莫見也問于村中亦曰未嘗<pc n="lb"/>
有此色目人意以琯純孝所感天假神靈以告之尔琯<pc n="lb"/>
後迎母同居久之以夀終琯仕遇神宗屢膺䌓劇為世<pc n="lb"/>
名臣子二何勃皆登科其家光顯貴盛亦天之報也<pc n="lb"/>
李教者都官郎中曇之子自少不調學左道變形匿影<pc n="lb"/>
飛空妖術既成而精同黨皆師而信服焉曇之母以夏<pc n="lb"/>
                    <pb n="16b"/>
月晝寢于堂而堂階前井中忽雷電霹靂大震續有黄<pc n="lb"/>
龍自井飛出曇母驚起開目視之怖投床下徑死家人<pc n="lb"/>
徐視之乃教所變龍即教也曇見母死吼怒杖之垂盡<pc n="lb"/>
逐出教益與惡少年薄㳺不檢一日書娼館曰吕洞賔<pc n="lb"/>
李教同遊曇知其尚存也遣人四出捕之尋獲矣教皇<pc n="lb"/>
窘自縊死久之王則叛于貝州其徒皆左道用事聞教<pc n="lb"/>
妖術最髙聲言教為謀主用事朝廷亦知教妖術最髙<pc n="lb"/>
果為則用不可測也聞之大駭捕曇及教妻兒兄弟下<pc n="lb"/>
                    <pb n="17a"/>
獄冀必得教雖曇言教逐出既自縊死終不信也又于<pc n="lb"/>
娼館得教所題教與吕洞賔同㳺又詔天下捕李教及<pc n="lb"/>
吕洞賔二人㑹貝州平本無李教者始信其真死矣乃<pc n="lb"/>
獨令捕吕洞賔甚久乃知其寓託無其人乃已雖知其<pc n="lb"/>
貝州無李教所部監司太守如張昷文張存十數人前<pc n="lb"/>
皆重貶曇責昭州别駕教妻子皆誅死今仁宗實録雖<pc n="lb"/>
載此而無如此之詳故表見之<pc n="lb"/>
吕文穆䝉正少時常與張文定齊賢王章惠随錢宣靖<pc n="lb"/>
                    <pb n="17b"/>
芳水劉龍圖煜同學賦于洛人郭延卿延卿洛中鄉先<pc n="lb"/>
生一日同渡水謁道士王抱一求相有僧應門曰師出<pc n="lb"/>
矣衆問僧何為師道士僧曰學術數于道士三十年矣<pc n="lb"/>
衆因汎問之僧曰吾師切戒術未精慎毋為人言君等<pc n="lb"/>
必欲知眀日復来叩師可也眀日遂見之文穆對席張<pc n="lb"/>
王次之錢又次之劉居下座坐定道士撫掌太息衆問<pc n="lb"/>
所以道士曰吾常東至于海西至流沙南窮崑崙北抵<pc n="lb"/>
大漠四走天下求所謂貴人以驗吾術了不可得豈意<pc n="lb"/>
                    <pb n="18a"/>
今日貴人盡在座中衆驚喜徐曰吕君得解及第無人<pc n="lb"/>
可奉壓不過十年作宰相十二年出判河南府自是出<pc n="lb"/>
將入相三十年富貴夀考終始張君後三十年作相亦<pc n="lb"/>
皆富貴夀考終始錢君可作執政然無百日之久劉君<pc n="lb"/>
有執政之名而無執政之實語遍及諸弟子而遺其師<pc n="lb"/>
郭君忿然以為謬妄曰坐中有許多宰相乎道士色不<pc n="lb"/>
動徐曰初不受饋必欲聞之請得徐君後十二年吕君<pc n="lb"/>
出判河南府是時君可取解次年雖登科然不可作京<pc n="lb"/>
                    <pb n="18b"/>
官延卿益怒衆不自安乃散去久之詔下文穆果魁多<pc n="lb"/>
士而延卿不預眀年文穆廷試第一是所謂得解及第<pc n="lb"/>
無人可壓矣後十年作相十二年有留鑰之命悉如所<pc n="lb"/>
言延卿連蹇塲屋至是預鄉薦鹿鳴燕日文穆命道士<pc n="lb"/>
與席賔散獨留二人者内閤盡歡如平日文穆驚嘆賦<pc n="lb"/>
詩曰昔作儒生謁貢闈今為丞相出黄扉兩朝鴛鷺醉<pc n="lb"/>
中别萬里烟霄逹了歸羽客漸垂新鶴髪故人猶着舊<pc n="lb"/>
麻衣洛陽漫説多才子徒惜遭逢似我稀道士索紙札<pc n="lb"/>
                    <pb n="19a"/>
似若復章者乃書偈曰重日重月榮華必别笙歌前導<pc n="lb"/>
偃師着雪文穆心知其異敬收之其後錢貳樞府未百<pc n="lb"/>
日罷張王先後登庸劉守蒲中朝廷議除執政命未及<pc n="lb"/>
下而卒延卿以文穆極力推挽登第未久改秩後卒無<pc n="lb"/>
一差者獨贈文穆之偈乃致仕薨于西京以重陽日喪<pc n="lb"/>
過偃師是日大寒㣲霰笙歌乃敕𦵏鹵簿鼓吹也<pc n="lb"/>
鄭翰林獬郎官紓之子也獬雖負時名然累赴殿試省<pc n="lb"/>
試俱不利紓為狄青征廣南辟客是時儂智髙鴟張未<pc n="lb"/>
                    <pb n="19b"/>
知勝負留家在雍丘舟中而獬赴殿試罷在京師候唱<pc n="lb"/>
名其母與盡室憂紓從軍未知吉音又憂獬仍舊黜于<pc n="lb"/>
殿試一家屏黙惶惑之次忽舟尾晨炊釜鳴聲甚厲震<pc n="lb"/>
動兩岸舉家不知所為釜鳴未定忽岸上亟㝷鄭郎中<pc n="lb"/>
船乃報㨗者南来且附紓書云已破儂賊殺戮殆盡走<pc n="lb"/>
入溪洞且議賞超遷矣語次又有北来報榜者馳至云<pc n="lb"/>
二秀才昨日唱名而出已状元及第矣釜鳴盖有為吉<pc n="lb"/>
者<pc n="lb"/>
                    <pb n="20a"/>
鄭毅夫㓜弟名猷字獻嘉風流文雅人物秀少翩翩佳<pc n="lb"/>
公子也又自㓜隨侍毅夫守東南名郡如錢唐之𩔖所<pc n="lb"/>
閱佳麗皆一時之選喜讀書而詩章翰墨皆有聲毅夫<pc n="lb"/>
既沒求監安州酒稅安州其鄉里以便飬親也久之湖<pc n="lb"/>
南招降得蠻首舒光勇者溪洞生黎面色如漆聲音侏<pc n="lb"/>
<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>如鬼物然朝廷不殺以三班差使亦来監安州酒稅<pc n="lb"/>
與猷同官猷以其素茹蛇餡蠱之人每于其家送食必<pc n="lb"/>
作兩分與之對飡然光勇終不快意盖未嘗知中國士<pc n="lb"/>
                    <pb n="20b"/>
大夫家嘗饌也每食饌畢必令攔頭軰于務前餅店以<pc n="lb"/>
四錢買胡餅二枚光勇既取食必大稱味之美以謂平<pc n="lb"/>
生未嘗知此味也一日又以對猷言如前猷因語之曰<pc n="lb"/>
汝本溪洞腥臊生蠻不知有飲食乍得此至下之物食<pc n="lb"/>
之以為未始有也猷謂所善曰此事固小可以喻大凡<pc n="lb"/>
不知而妄作者皆舒光勇之𩔖也<pc n="lb"/>
王景彛以御史中丞知貢舉而王平甫被黜平甫對客<pc n="lb"/>
云就試前夢御街上騎驢而墜地今果為驢子所落景<pc n="lb"/>
                    <pb n="21a"/>
彛聞而大銜之其後平甫試大科景彛弹其士檢不修<pc n="lb"/>
罷之又曽子固作中書舍人還朝自恃前輩輕蔑士大<pc n="lb"/>
夫徐徳占為中丞越次揖子固甚恭謹子固問賢是誰<pc n="lb"/>
徳占曰禧姓徐子固荅曰賢便是徐禧禧大怒而忿然<pc n="lb"/>
曰朝廷用某作御史中丞公豈有不知之理其後子固<pc n="lb"/>
除翰林學士徳占宻疏罷之又攻罷修五朝史<pc n="lb"/>
喩皓所造開寳塔為天下之冠康定中白晝人見塔上<pc n="lb"/>
一燈明頃刻數盞以至千百盞須臾大雷雨作而焚盡<pc n="lb"/>
                    <pb n="21b"/>
都人大駭此真天火也祖母為先子言<pc n="lb"/>
劉原父就省試時父立之為湖北轉運使按部至鄂州<pc n="lb"/>
與郡守王山民宴于黄鶴樓數日不發謂守曰吾且止<pc n="lb"/>
此樓以候殿榜兒子决須魁天下守心不平且曰四海<pc n="lb"/>
多士雖令似才俊豈可預料立之曰縦使程試不得志<pc n="lb"/>
亦須作第二人来日殿榜到州原父果第二名繼得家<pc n="lb"/>
書云初考為狀元賦中小悞遂以賈黯為魁立之即以<pc n="lb"/>
書示郡守而行所謂知子莫若父也<pc n="lb"/>
                    <pb n="22a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黙記卷中<pc n="lb"/>
<pb n="22b"/>
                </p>
<p>
</p>
  </div>
<div>
                <head>黙記卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>黙記卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>王銍<pc n="　"/>撰<pc n="lb"/>
頴上安希武殿直言太祖受命封丘獨守城不下其曽<pc n="lb"/>
祖常随太祖自攻之後守封丘者奏職既入拜諸司使<pc n="lb"/>
陳橋門開以迎太祖即斬守門者又言其祖乃安習也<pc n="lb"/>
太宗判南衙時青州人携一小女十許嵗詣闕理産業<pc n="lb"/>
事太宗悅之使買之不可得習請必置之遂與銀二笏<pc n="lb"/>
柱習刀截銀一二兩少塊子不數日竊至南衙不久太<pc n="lb"/>
                    <pb n="1a"/>
祖知之捕安習甚嚴南衙遂藏習夫婦於宫中後至登<pc n="lb"/>
位才放出故終為節度留後其青州女子終為賢妃者<pc n="lb"/>
是也<pc n="lb"/>
歐公云太祖英武潞州學筠反狀至懷其奏召其子皇<pc n="lb"/>
城使守節言父反事惶恐次謂彼只少爾但速去来日<pc n="lb"/>
方出奏示臣寮守節至潞州開城降兵不血刅<pc n="lb"/>
慶厯三年御試進士時晏元獻為樞宻使楊察晏壻也<pc n="lb"/>
時自知制誥避親勾當三班院察之弟寘時就試畢負<pc n="lb"/>
                    <pb n="1b"/>
魁天下望未放榜間將先宣示兩府上十人卷子寘因<pc n="lb"/>
以小賦求察問晏公己之髙下焉晏公明日入對見寘<pc n="lb"/>
之賦己考定第四人出以語察之察以報寘而寘試罷<pc n="lb"/>
與酒徒飲酒肆聞之以手擊桉嘆曰不知那個衛子奪<pc n="lb"/>
吾狀元矣不久唱名再三考定第一人之卷進御賦中<pc n="lb"/>
有孺子其朋之言不懌曰此語忌不可魁天下即王荆<pc n="lb"/>
公卷子第二人之卷即王珪以故事有官人不為狀元<pc n="lb"/>
令取第三人即殿中丞韓絳遂取第四人卷子進呈上<pc n="lb"/>
                    <pb n="2a"/>
欣然曰若楊寘可矣復以第一人為第四人寘方以鄙<pc n="lb"/>
語罵時不知自為第一人也然荆公平生未常略語曾<pc n="lb"/>
考中狀元其氣量髙大視科第為何等事而增重耶<pc n="lb"/>
楊宣懿察之母甚賢能文而教之以義小不中程輙扑<pc n="lb"/>
之察省試房心為明堂賦榜登科第二人報者至其母<pc n="lb"/>
睡未起聞之大怒轉而向壁曰此兒辱我如此乃為人<pc n="lb"/>
所壓若二郎及第殆不教人壓却及察歸亦久不與語<pc n="lb"/>
寘果魁天下<pc n="lb"/>
                    <pb n="2b"/>
歐陽文忠公慶厯中為諫官仁宗更用大臣韓富范諸<pc n="lb"/>
公將大有為公銳意言事如論杜曽家通嫂婢有子曽<pc n="lb"/>
出知曹州即自縊死又論叅知政事王舉正不才及宰<pc n="lb"/>
臣晏殊賈昌朝舉館職凌景陽娶富人女賈有章有賍<pc n="lb"/>
魏庭堅踰濫三人皆廢終身如此之𩔖極多大忤權貴<pc n="lb"/>
遂除修起居注知制誥韓富既罷未㡬以龍圖閣直學<pc n="lb"/>
士為河北都運令計議河北二相賈昌朝陳執中爭邊<pc n="lb"/>
事其寔宰相欲以事中之也㑹令内侍供奉官王昭眀<pc n="lb"/>
                    <pb n="3a"/>
同徃相度河事公言今命侍從出使故事無内侍同行<pc n="lb"/>
之理而臣寔恥之朝廷從之公在河北職事甚振無可<pc n="lb"/>
中傷會公甥張氏妹一作䖏州壻龜正之女非歐生也<pc n="lb"/>
㓜孤鞠育于家嫁姪晟晟自䖍州司户罷以僕陳諫同<pc n="lb"/>
行而張與諫通事鞠于開封府右軍廵院張懼罪且圖<pc n="lb"/>
自解免其語皆引公未嫁時事詞多醜鄙軍廵判官著<pc n="lb"/>
作佐郎孫揆止劾張與諫通事不復支蔓宰相聞之怒<pc n="lb"/>
再命太常博士三司户部判官蘓安世勘之遂盡用張<pc n="lb"/>
                    <pb n="3b"/>
前後語成案俄又差王昭明者監勘盖以公前事欲令<pc n="lb"/>
釋憾也昭眀至獄見安世所劾案牘視之駭曰昭明在<pc n="lb"/>
官家左右無三日不說歐陽修今省判所勘乃迎合宰<pc n="lb"/>
相意加以大惡異日昭眀吃劍不得安世聞之大懼竟<pc n="lb"/>
不敢易揆所勘但劾歐公用張氏資買田産立户事奏<pc n="lb"/>
之宰相大怒公既降知制誥知滁州而安世坐牒三司<pc n="lb"/>
取錄問吏人不聞奏降殿中丞泰州監税昭眀降夀州<pc n="lb"/>
監稅公責告云不知淑慎以逺罪辜知出非已族而鞠<pc n="lb"/>
                    <pb n="4a"/>
于私門知女歸有室而納之群從向以訟起晟家之獄<pc n="lb"/>
語連張氏之資劵既不眀辨無所騐以其久叅侍從免<pc n="lb"/>
致深文可除延閣之名還序右垣之次仍歸漕節徃布<pc n="lb"/>
郡條體余寛恩思釋前咎又安世責詞云汝受制按考<pc n="lb"/>
法當窮審而乃巧為朋比願弭事端漏落偏說隂合附<pc n="lb"/>
㑹知朕慎重獄事不聞有司而私宻省寺替名胥役跡<pc n="lb"/>
其阿比之實尚與朋黨之風云云其後王荆公為蘇安<pc n="lb"/>
世埋銘盛稱能回此獄而世殊不知揆守之于前昭眀<pc n="lb"/>
                    <pb n="4b"/>
主于其後使安世不能有所變改迎合也然則二人可<pc n="lb"/>
謂竒士耳昭眀後亦召用而揆饒州人終殿中丞當張<pc n="lb"/>
獄之興楊闢叔外為舉人上書陳相力救之今宋文集<pc n="lb"/>
中有此書曾存之言<pc n="lb"/>
歐陽公為河北都運使時程文簡知大名府歐公性急<pc n="lb"/>
自大而文簡亦狷介不容物宰相意令二人憤爭因從<pc n="lb"/>
而罪之公悟其㫖初至大名文簡迎于郊因問歐公所<pc n="lb"/>
以外補之由公嘆曰吾儕要會得此正唐相用李紳韓<pc n="lb"/>
                    <pb n="5a"/>
愈令不䑓叅故例耳吾二人豈可墮其計中耶文簡亦<pc n="lb"/>
大嘆二人遂益交歡相好宰相聞知不久有孤甥之獄<pc n="lb"/>
逹奚盈盈傳晏元獻家有之盖唐人所撰也盈盈者天<pc n="lb"/>
寳中貴人之妾姿艷冠絶一時會貴人者病同官之子<pc n="lb"/>
為千牛備身者父遣徃視之因是以秘計相親盈盈遂<pc n="lb"/>
匿于其室甚久千牛父失子索之甚急眀皇聞之詔大<pc n="lb"/>
索京師無所不至而莫見其跡因問近徃䖏其父言貴<pc n="lb"/>
人病常徃問之詔且索貴人之室盈盈謂千牛曰今勢<pc n="lb"/>
                    <pb n="5b"/>
不能自𨼆矣出亦甚無害千牛懼得罪盈盈因教曰苐<pc n="lb"/>
不可言在此恐上問何徃但云所見人物如此所見帟<pc n="lb"/>
幕屏幃如此所食物如此勢不由己則决無患矣既出<pc n="lb"/>
明皇大怒問之對如盈盈言上笑而不問後數日虢國<pc n="lb"/>
夫人入内明皇戱謂曰何久藏少年不出耶夫人亦大<pc n="lb"/>
笑而已為人妾者智術固可慮又見天寳後掖庭戚屬<pc n="lb"/>
莫不如此國何以久安耶此傳晏元獻手書在其甥楊<pc n="lb"/>
文仲家其間叙婦人姿色及情好曲折甚詳然大意若<pc n="lb"/>
                    <pb n="6a"/>
此<pc n="lb"/>
皇佑二年有狂人冷青言母王氏本宫人因禁中火出<pc n="lb"/>
外已常得幸有娠嫁冷緒而後生青為藥舖役人與髙<pc n="lb"/>
繼安者謀之詣府自陳并妄以神宗與其母繡抱肚為<pc n="lb"/>
驗知府錢明逸見其姿狀魁傑驚愕起立後明逸以狂<pc n="lb"/>
人置不問止送汝州編管推官韓絳上言青留外非便<pc n="lb"/>
宜按正其罪以絶群疑翰林學士趙槩亦言青果然豈<pc n="lb"/>
宜出外若其妄言則匹夫而希天子之位法所當誅遂<pc n="lb"/>
                    <pb n="6b"/>
命概并包拯按得奸狀與繼安皆䖏死錢眀逸落翰林<pc n="lb"/>
學士以大龍圖知蔡州府推官張式李舜元皆補外世<pc n="lb"/>
妄以宰相陳執中希温成㫖為此故誅青時京師昏霧<pc n="lb"/>
四塞殊不知執中已罷是時宰相乃文富二賢相䖏大<pc n="lb"/>
事豈有悞哉<pc n="lb"/>
劉原父好雜記事或古或今動成卷軸予常見其一卷<pc n="lb"/>
内逐段事一云蕭固為廣西轉運使時儂智髙未反但<pc n="lb"/>
誘聚亡命隂為窺邊計邊吏皆不悟因遣人誘說且奏<pc n="lb"/>
                    <pb n="7a"/>
朝廷乞與智髙一官善撫之因令間交趾奏下樞宻院<pc n="lb"/>
難問再三固又言請擇將吏繕兵械修城郭至六七皆<pc n="lb"/>
不報固既召歸智髙反破城殺吏大困一方所至騷然<pc n="lb"/>
至遣大臣僅免敗亡則樞宻院乃歸責于固以知吉州<pc n="lb"/>
所謂曲突徙薪無恩澤焦頭爛額為上客也又一云進<pc n="lb"/>
士滕甫最能為省題詩皇佑元年狄青成功于廣西時<pc n="lb"/>
甫廷試西旅王詩云葱嶺占佳氣毡裘拜未央最為佳<pc n="lb"/>
句此皆原父親札爾康定中元昊上言為諸羌所擾不<pc n="lb"/>
                    <pb n="7b"/>
得已請朝廷加一名號宰相大怒即乞削屬籍出兵加<pc n="lb"/>
討時惟諫官吳育言夷狄難以中國叛臣䖏之乞加以<pc n="lb"/>
名號不聽卒致侵邊患頗與固相𩔖然古今如此者多<pc n="lb"/>
也鄭畋乞與黄巢節度使召琦乞和畨之𩔖是也<pc n="lb"/>
劉原父學際天人知永興日已被病時所親賈常彛父<pc n="lb"/>
同在雍夏月常露坐見一流星甚大原父驚曰當有親<pc n="lb"/>
王為九五者後數月乃英宗為皇子<pc n="lb"/>
趙至忠虞部自北廷歸朝常仕遼中為翰林學士修國<pc n="lb"/>
                    <pb n="8a"/>
史著北廷雜記之𩔖甚多雜記言聖宗芳儀李氏江南<pc n="lb"/>
李景女初嫁供奉官孫某為武疆都監妻女皆為聖宗<pc n="lb"/>
所獲封芳儀生公主一人晁補之為北都教官因覽此<pc n="lb"/>
書而悲之與顔復長道作芳儀曲云金陵宫殿春霏㣲<pc n="lb"/>
江南花發鷓鴣飛風流國主家千口十五吹簫粉黛稀<pc n="lb"/>
滿堂詩酒皆詞客拭汗爭看平叔白後庭一曲時事新<pc n="lb"/>
揮淚臨江悲去國令公獻籍朝未央𠡠書築第優降王<pc n="lb"/>
魏俘曾不輸織室供奉一官奔武疆秦淮潮水鍾山樹<pc n="lb"/>
                    <pb n="8b"/>
塞北江南易懷土雙燕清秋夢栢梁吹落天涯猶並羽<pc n="lb"/>
相随未是斷腸悲黄河應有却還時寧知翻手明朝事<pc n="lb"/>
只尺千山不可期蒼黄三鼔滹沱岸良人白馬今誰見<pc n="lb"/>
國亡家破一身存薄命如流信雲轉芳儀加我名字新<pc n="lb"/>
教頭遣舞不由人采珠拾翠衣裳好深紅暗起驚沙塵<pc n="lb"/>
隂山射虎邊風急嘈雜琵琶酒闌泣無言徧數天河星<pc n="lb"/>
只有南箕近鄉邑當年千指渡江来千指不知身獨哀<pc n="lb"/>
中原骨月又零落黄鵠寄意何當回生男自有四方志<pc n="lb"/>
                    <pb n="9a"/>
女子那知出門事君不見李君椎髻泣窮年丈夫飄泊<pc n="lb"/>
尤堪憐予常㳺廬山見李主有國時修真風觀皆宫人<pc n="lb"/>
施財刋姓氏于碑有太寧公主永嘉公主二人皆景女<pc n="lb"/>
不知芳儀者孰是也<pc n="lb"/>
龍衮江南録有一本刪潤稍有倫貫者云云李國主小<pc n="lb"/>
周后随後主歸朝封鄭國夫人例随命婦入宫每一入<pc n="lb"/>
輙數日而出必大泣罵後主聲聞扵外多宛轉避之又<pc n="lb"/>
韓玉汝家有李國主歸朝後與金陵舊宫人書云此中<pc n="lb"/>
                    <pb n="9b"/>
日夕只以眼泪洗面<pc n="lb"/>
歐陽公為西京留守推官富鄭公猶為舉子每與公徃<pc n="lb"/>
来是時胥夫人乳媪年老不睡善為冷淘鄭公喜嗜之<pc n="lb"/>
每晨起戒中厨具冷淘則鄭公必来公怪而問之乳媪<pc n="lb"/>
云我老不睡每夜聞遶宅甲馬聲則富秀才眀日必至<pc n="lb"/>
以此驗之若如常夜則必不来歐公知富公必貴<pc n="lb"/>
尹師魯性髙而褊在洛中與歐梅諸公同逰嵩山師魯<pc n="lb"/>
曰逰山須是𢃄得胡餅爐来方是㳺山諸公咸謂㳺山<pc n="lb"/>
                    <pb n="10a"/>
貴率真豆有此理諸公群起而攻之師魯知前言之謬<pc n="lb"/>
而不能勝諸公遂引手扼吭諸公争救之乃免<pc n="lb"/>
李士寜緣以金銀龍刀遺世居坐罪許安世亦連坐焉<pc n="lb"/>
初許旣魁多士其父許珫為越州知録徃省覲道出杭<pc n="lb"/>
州見沈文通召食罷延之書齋玩好盡在見此寳刀以<pc n="lb"/>
金塗雙龍纒之製作精巧光芒射人安世見而嘆愛且<pc n="lb"/>
屢目之文通曰少張喜此耶通自得此刀家間禍患相<pc n="lb"/>
繼每欲與人今公方魁天下福氣必能勝之敢以為贈<pc n="lb"/>
                    <pb n="10b"/>
安世得之寳惜特甚而士寧素為安世所仰一日以示<pc n="lb"/>
士寧見遂拜曰此物乃在公所耶此徐温所佩有二刀<pc n="lb"/>
焉其雌者士寧已得之此其雄也士寧為此刀親渡海<pc n="lb"/>
徃外國求之而不得今乃近在公䖏嘆息驚駭久之安<pc n="lb"/>
世問其意士寧宻曰我大丹未成不得仙者此刀未獲<pc n="lb"/>
也若得此二刀以鍊丹不惟我受其功藥成亦可分遺<pc n="lb"/>
公矣安世素神信士寧遂舉以與之爾後寂然久之至<pc n="lb"/>
世居事作此刀在焉乃士寧私以遺世居也士寧旣坐<pc n="lb"/>
                    <pb n="11a"/>
私入宫贈詩與世居又有龍刀故坐罪配永州而詢其<pc n="lb"/>
所由乃安世䖏得之故亦坐貶噫物之為禍有如此者<pc n="lb"/>
先公言與閻二文詢仁同赴試省遇一少生風骨竦秀<pc n="lb"/>
于相國寺及下馬去毛衫乃王元澤也是時盛冬因相<pc n="lb"/>
與于一小院中擁火詢仁問荆公出䖏曰舍人何久召<pc n="lb"/>
不赴荅曰大人乆病非有他也近以朝廷恩數三重不<pc n="lb"/>
曉且来雱不惟赴試盖大人先遣来京尋宅子爾詢仁<pc n="lb"/>
云舍人旣来誰不願賃宅何必預㝷元澤荅曰大人之<pc n="lb"/>
                    <pb n="11b"/>
意不然須與司馬君寔相近者每在家中云擇鄰必須<pc n="lb"/>
司馬十二此人居家事事可法欲令兒曹有所觀効焉<pc n="lb"/>
政和中青溪知縣奉議郎盛禽因事對移桐廬縣丞冬<pc n="lb"/>
至夜宰會同官至深夜眀日五鼓漏欲盡徃賀邑宰未<pc n="lb"/>
出坐于客次見有緋魚入坐盛旣至遽起就馬亟去且<pc n="lb"/>
云兒子不孝某有執事天將眀不可留矣禽驚問小吏<pc n="lb"/>
荅曰知縣㝷常享祀最早夜来以會客飲酒過多天曉<pc n="lb"/>
方設祭此其先父也<pc n="lb"/>
                    <pb n="12a"/>
吕吉甫自罷叅知政事最為偃蹇元祐間貶為散官居<pc n="lb"/>
于建州凡十年再見紹聖固當預政章子厚蔡元度先<pc n="lb"/>
得路百計逐之老于為帥繼于蔡元長久㩀大位以妖<pc n="lb"/>
人事再貶武昌至張天覺作相始薦于上皇名為宫使<pc n="lb"/>
留京師吉甫作謝表云厯官三十八任受恩雖出于累<pc n="lb"/>
朝去國四十二年留侍方從于今日徽廟大喜甚有大<pc n="lb"/>
拜意一日書于紙曰卿何執中除太傅平章事張商英<pc n="lb"/>
左僕射兼門下侍郎吕惠卿右僕射兼中書侍郎旣書<pc n="lb"/>
                    <pb n="12b"/>
之矣適一士人獻宫詞百篇其一首云先帝熙寧有舊<pc n="lb"/>
臣曽陪元宰轉洪鈞嗣皇不减周文美八十重来起渭<pc n="lb"/>
濱徽廟改不减作不啻御書二扇一賜吉甫衆謂必相矣<pc n="lb"/>
然何執中鄭居中方攻天覺盡用其黨逐天覺門人起<pc n="lb"/>
大獄為竒禍而吉甫以腹疾乞致仕卒于京師其命矣<pc n="lb"/>
乎<pc n="lb"/>
賀方回遍讀唐人遺集取其意以為詩詞然所得在善<pc n="lb"/>
取唐人遺意也不如晏叔原盡見昇平氣象所得者人<pc n="lb"/>
                    <pb n="13a"/>
情物態叔原妙在得人方回妙在得詞人遺意非特兩<pc n="lb"/>
人而已如少游臨死作䜟詞云醉卧古籐隂下了不知<pc n="lb"/>
南北必不至于西方浄土若王荆公司馬温公趙閱道<pc n="lb"/>
必不如此道也非特賀晏而已凡古人之詞盡然如此而<pc n="lb"/>
已矣若荆公暮年賦臨水桃花詩還如景陽妃含嘆墮<pc n="lb"/>
宫井此善體物者也然不可止此而已終云惆悵有㣲<pc n="lb"/>
波殘粧壞難整此乃能見境而却掃除浄盡此所謂倒<pc n="lb"/>
㺯造化手也<pc n="lb"/>
                    <pb n="13b"/>
章子厚在睦州見貢士學制下謂郡守方通曰蔡元長<pc n="lb"/>
改學制自舊用詩賦也有狀元也做宰相後用經義也<pc n="lb"/>
有狀元也有宰相<pc n="lb"/>
章申公在睦州暮年有妾曰蒨英有殊色公寵嬖之一<pc n="lb"/>
日其子援至所居烏龍寺僧房有玉界尺在案上乃公<pc n="lb"/>
所愛因究其所從群婢共言與僧通已久公怒令為爨<pc n="lb"/>
婢布衣執爨而已未嘗箠也而罪群婢不能防閑縛而<pc n="lb"/>
盡箠之蒨英既執爨請令十二縣君供過乃援妻也縛<pc n="lb"/>
                    <pb n="14a"/>
其僧箠而送郡其供出事目如牛腰即械送獄郡守方<pc n="lb"/>
通親鞫而亟斷之杖其背㕔事震動而僧不動如山蒨<pc n="lb"/>
英執爨四十日衣敝申公思之令援曰十二縣君不須<pc n="lb"/>
出令蒨英依舊伏侍即着舊衣蒨英堅不肯着呼至<pc n="lb"/>
前曰相公送至州則送之蒨英不着好衣不伏侍相公<pc n="lb"/>
蒨英寧死耳言訖吞氣立死<pc n="lb"/>
世言章申公在睦州遇猴事時方通為守實然也云有<pc n="lb"/>
大猴數十遂使人擒而縛之忽于烏龍山後突出數千<pc n="lb"/>
                    <pb n="14b"/>
大青猴解縛奪而去之人皆莫敢近余晉仲目擊<pc n="lb"/>
晏元獻罷相守潁州二日有岐路人獻雜手藝者作踏<pc n="lb"/>
索之技已而擲索向空索植立遂緣索而上快若風雨<pc n="lb"/>
遂飛空而去不知所在公大駭莫測已而守衙排軍白<pc n="lb"/>
公曰頃常出戍曽見此等事但請合郡譙門大索必獲<pc n="lb"/>
盖斯等妖術未能遽出府門也公如請戒衆兵曰凡遇<pc n="lb"/>
非衙中舊有之物即以斧斫之既周視無有最後于馬<pc n="lb"/>
院旁一卒曰舊有繫馬柱五枚今有六枚何也亟斫之<pc n="lb"/>
                    <pb n="15a"/>
而大呼乃人爾遂獲妖人<pc n="lb"/>
章子厚少年未嘗改官䝉歐陽公薦館職熙寧初歐公<pc n="lb"/>
作史炤峴山亭記以示子厚子厚曰令飲酒者令編劄<pc n="lb"/>
斟酒亦可穿衫着帶斟酒亦可飲酒令婦環侍斟酒亦<pc n="lb"/>
可飲酒終不若美人斟酒之中節也一置兹山一投漢<pc n="lb"/>
水亦可然終是突兀此壯士編劄斟酒之禮也惇欲改<pc n="lb"/>
曰一置兹山之上一投漢水之淵此美人斟酒之體合<pc n="lb"/>
宜中節故也文忠公喜而用之<pc n="lb"/>
                    <pb n="15b"/>
王荆公知制誥丁母憂已五十矣哀毁過甚不宿于家<pc n="lb"/>
以藁桔為薦就㕔上寢于地是時潘夙公所善方知荆<pc n="lb"/>
南遣人下書金陵急足至升㕔見一人席地坐露頭瘦<pc n="lb"/>
損愕以為老兵也呼院子令送書入宅公遽起取書就<pc n="lb"/>
鋪上拆以讀急足怒曰舍人書而院子自拆可乎喧呼<pc n="lb"/>
怒呌左右曰此即舍人也急足皇恐趋出且曰好舍人<pc n="lb"/>
好舍人<pc n="lb"/>
歐陽文忠公在兩禁因赴李都尉家會至五鼓傳呼呵<pc n="lb"/>
                    <pb n="16a"/>
殿而歸至内前禁中訝趋朝之早呼歐公官使人宻覘<pc n="lb"/>
之知赴李氏集方歸眀日出知同州執政留之甚力以<pc n="lb"/>
修唐書為言方不行<pc n="lb"/>
光州有村民畢姓兄弟二人養母傭力又僱二人担糞<pc n="lb"/>
土錢以養母盡孝道一日至食時僱者不至兄弟惶惑<pc n="lb"/>
夜無母飯不知何為遂各擔籮遍村求售擔物無有也<pc n="lb"/>
念母過時未食茫然四顧力乏枕担于杏山觀前左忽<pc n="lb"/>
一道士自觀中呼二人問其困睡狀起對以曲折道士<pc n="lb"/>
                    <pb n="16b"/>
曰我正欲淘厠汝能從我至觀中因指示其䖏二人共<pc n="lb"/>
淘之皆若噐皿既視之皆金噐兩担光彩爛然二人亟<pc n="lb"/>
尋適来道士已不復見問觀中無此色人因担以示觀<pc n="lb"/>
主聞之于官太守曰此汝得之物官難取也盡以給之<pc n="lb"/>
二人變其業盡以置田遂為富人教子讀書京中進士<pc n="lb"/>
第京生二子之才之翰皆為郡守天之報施善人如此<pc n="lb"/>
石曼卿與劉潛李冠為酒友曼卿赴海州通判將别語<pc n="lb"/>
潛曰到官可即来相見尋約痛飲也既半載徃見到倅<pc n="lb"/>
                    <pb n="17a"/>
㕔門其閽者迎謂曰自此入客位勿髙聲也既見謁者<pc n="lb"/>
問知無官請衣襴鞹潛曰吾酒友也典客者曰公勿怒<pc n="lb"/>
既至此無復去之理我為借以衣不得已衣之坐㡬兩<pc n="lb"/>
時胸中不勝憤典謁者言通判歇息未敢傳坐㡬三時<pc n="lb"/>
餒甚忽報通判請贊者請循廊曼卿道服中以就坐不交<pc n="lb"/>
一談徐曰何来又乆之曰何䖏安下有闕示及一典客<pc n="lb"/>
從旁贊曰通判尊重不請乆坐潛大怒索去云獻湯湯<pc n="lb"/>
畢又唱請循廊潛益憤趋出曼卿曵其腰帶後曰劉十<pc n="lb"/>
                    <pb n="17b"/>
我做得通判過否扯了衣裳喫酒去来遂仍舊狂飲數<pc n="lb"/>
日而罷<pc n="lb"/>
蔣希魯守蘓州時范文正守杭州極下士王荆公兄弟<pc n="lb"/>
時寄居于杭平甫尚布衣少年也一日過蘇見希魯以<pc n="lb"/>
道服見之平甫内不能平時時目其衣希魯覺之因曰<pc n="lb"/>
范希文在杭時着道服以見客平甫對曰希文不至如<pc n="lb"/>
此無禮<pc n="lb"/>
諸先生者失其名杭州人舉進士當赴禮部間遇異僧<pc n="lb"/>
                    <pb n="18a"/>
慈上座傳以易數云易有三術上者不可言中者猶足<pc n="lb"/>
了死生証心地下者知象數休咎且言子當傳吾術足<pc n="lb"/>
以資身不必仕宦盖子命薄也遂授其術盡騐遂不復<pc n="lb"/>
就省試又以授其子亦騐慈上座者别去曰他日見胡<pc n="lb"/>
釘鉸者知吾所在也後失其子章丞相當國必欲致之<pc n="lb"/>
聲言吾已使人求得其子須来則面與之見先生遂徃<pc n="lb"/>
見章丞相大喜其學且問其子所在曰吾欲相見詐言<pc n="lb"/>
之耳旦入朝薦其學不肯赴舉為言詔特赴殿試先生<pc n="lb"/>
                    <pb n="18b"/>
驚悔走避丞相召鄉人赴殿試者令連結保鄉人泣請<pc n="lb"/>
若忤丞相則我輩垂得一官而失皆子之致矣不得已<pc n="lb"/>
赴試而犯廟諱丞相入奏斯人不欲仕故為之耳特置<pc n="lb"/>
第五甲既悒悒不樂一日勉徃置冠帶而作帶者極有<pc n="lb"/>
士人風範問之則胡釘鉸也驚問慈上座所在曰君既<pc n="lb"/>
仕宧矣各行其志可也慈上座其可得而見耶先生固<pc n="lb"/>
請徃見之曰上座于人纔舉意則知之况頃刻已萬里<pc n="lb"/>
矣何可知其䖏也先生益不樂失志得疾不俟注黄甲<pc n="lb"/>
                    <pb n="19a"/>
以疾還鄉而卒獨其書人猶得之號三宫易六遇易晁<pc n="lb"/>
以道得其書不可用<pc n="lb"/>
胡先生翼之常謂滕公曰學者只守一鄉則滯于一曲<pc n="lb"/>
則隘吝鄙陋必㳺四方盡見人情物態南北風俗山川<pc n="lb"/>
氣象以廣其聞見則為有益于學者矣一日常自吳興<pc n="lb"/>
率門弟子數人㳺關中至潼關路峻隘捨車而歩既上<pc n="lb"/>
至關門與滕公諸人坐門塾少憇回顧黄河抱潼關委<pc n="lb"/>
虵洶湧而太華中條環擁其前一覽數萬里形勢雄張<pc n="lb"/>
                    <pb n="19b"/>
慨然謂滕公曰此可以言山川矣學者其可不見之哉<pc n="lb"/>
滕公常語人胡先生有人倫鍳在太學時如竇卞汪補<pc n="lb"/>
之一時學者數百人相随每于衆中常稱譽安燾序厚<pc n="lb"/>
卿曰安秀才骨相他日必貴如此數十次衆有不服者<pc n="lb"/>
請其由先生曰此亦易見爾安君金玉色也金玉必須<pc n="lb"/>
富貴者所用置之糞壌可乎人有瓦礫色者至多若瓦<pc n="lb"/>
礫者何所用耶亦不待相書而後知也衆人乃服其後<pc n="lb"/>
安公三作執政初預政父母俱存官至觀文殿大學士<pc n="lb"/>
                    <pb n="20a"/>
以終<pc n="lb"/>
恩官人學王書甚有楷法常書以示衆云書者一藝耳<pc n="lb"/>
可以紀言紀事非道人之所㳺心知之不免生死不知<pc n="lb"/>
不障湼槃有志于道者請事斯語<pc n="lb"/>
潁人沈士龍字景通髙節獨行過于古今尤工扵詩慶<pc n="lb"/>
厯登科既改官以秘書丞為益州司錄㑹宋子京為師<pc n="lb"/>
惟事宴飲沉湎日夜衙前陪費多自經景通上書子京<pc n="lb"/>
力言差役之害請减飲子京不聽又于本路轉運使趙<pc n="lb"/>
                    <pb n="20b"/>
抃閱道不行乞解官尋毉又不許遂挂衣冠置本㕔載<pc n="lb"/>
其母去官子京遣人追之不回過關無以為騐景通言<pc n="lb"/>
其情於關吏憐而義之聽其過關坐是勒停關吏亦得<pc n="lb"/>
罪久之御史中丞韓絳言其非辜復官王荆公行復官<pc n="lb"/>
畧曰况爾之去官志扵善乎後居頴元豐中卒<pc n="lb"/>
張君房字允方安陸人仕至祠部郎中集賢校理年八<pc n="lb"/>
十餘卒平生喜著書如雲笈七籖乘異記麗情集科名<pc n="lb"/>
定分録潮說脞說之𩔖甚衆知杭州錢唐多刋作大字<pc n="lb"/>
                    <pb n="21a"/>
板携歸印行扵世君房同年白稹者有俊聲亦以文名<pc n="lb"/>
世蚤卒有文集行扵世常輕君房心銜之及作乘異記<pc n="lb"/>
載白稹死其友行舟夢稹曰我死罰為黿汝来日舟過<pc n="lb"/>
當見我矣如其言行舟見人聚觀而烏鵲噪于岸倚舟<pc n="lb"/>
問之乃漁人網得大黿其友買而放之于江中乘異記<pc n="lb"/>
既行君房一日朝退出東華門外忽有少年拽君房下<pc n="lb"/>
馬奮擊冠巾毁裂流血被體㡬至委頓乃白稹之子也<pc n="lb"/>
問吾父安有是事必死而後已觀者為釋解且令君房<pc n="lb"/>
                    <pb n="21b"/>
毁其版君房哀祈如約乃得去<pc n="lb"/>
裴鉶傳竒曰陳思王洛神賦乃思甄后作也然無可疑<pc n="lb"/>
李商𨼆詩曰君王不得為天子半為當年賦洛神是也<pc n="lb"/>
按洛神賦李善五臣注云曹植有所感託而賦焉則自<pc n="lb"/>
昔已傳甄后之事矣至洛神賦曰怨盛年之莫當抗羅<pc n="lb"/>
袂以掩涕兮泪流襟以浪浪善注曰盛年謂少壯之時<pc n="lb"/>
不能當君王之意此言感甄后之情已上皆李善之注<pc n="lb"/>
語也善已言感甄后之情則此事益明然謂少壮之時<pc n="lb"/>
                    <pb n="22a"/>
不能當君王之意則悞按甄后自為𡊮熙妻而魏文帝<pc n="lb"/>
為五官中郎將平𡊮氏納甄后至即位之二年黄初二<pc n="lb"/>
年而甄后被殺時年二十餘而甄后死之年文帝已三<pc n="lb"/>
十六矣謂文帝在位七年而年四十于黄初七年乃崩<pc n="lb"/>
即黄初二年年三十六可驗故賦謂人神之道殊兮怨<pc n="lb"/>
盛年之莫當者人意非文帝匹敵及年齡之相逺絶故<pc n="lb"/>
也此有深㫖僕考之舊事知其明甚世說云甄惠而有<pc n="lb"/>
色先為𡊮熙妻甚獲寵曹公之屠鄴也疾召甄左右白<pc n="lb"/>
                    <pb n="22b"/>
曰五官中郎將已取去公曰今年破賊正為此奴云云故<pc n="lb"/>
孔融聞五官將納熙妻也以書與曹公曰武王伐紂以<pc n="lb"/>
妲己賜周公太祖以孔融博學謂書傳所記後見問對<pc n="lb"/>
曰以今度古想其然也由是觀之不獨兄弟之嫌而父<pc n="lb"/>
子之争亦可醜也又按洛神賦序云黄初三年予朝京<pc n="lb"/>
師還濟洛川古人有言斯水之神名曰宓妃感宋玉對<pc n="lb"/>
楚王神女之事遂作斯賦而魏志曰黄初二年甄后卒乃<pc n="lb"/>
甄后死後一年作賦也故此賦託之鬼神有曰洛靈感<pc n="lb"/>
                    <pb n="23a"/>
焉又曰悼良㑹之永絶哀一逝而異鄉又曰忽不悟其<pc n="lb"/>
所舍悵神霄而蔽光又曰冀靈體之復形御輕舟而上<pc n="lb"/>
訢皆鬼神死生之語也魏志曰植㡬為太子數矣而任<pc n="lb"/>
性而行不自雕勵又黄初二年監國謁者灌均希㫖奏<pc n="lb"/>
植醉酒悖慢刦脅使者有司請治罪帝以太后故貶爵<pc n="lb"/>
安鄉侯詔曰朕于天下無所不容况植乎按此皆甄后<pc n="lb"/>
死之年也惟李商隱詩再三言之有渉洛川詩通谷楊<pc n="lb"/>
林不見人我來遺恨古時春宓妃漫結無窮恨不為君<pc n="lb"/>
                    <pb n="23b"/>
王殺灌均注曰灌均陳王之典籖譖王于帝者又商𨼆<pc n="lb"/>
代魏宫私贈詩先于其下注曰黄初二年已隔存没追<pc n="lb"/>
代其意何必同時亦廣子夜鬼歌之流詩云来時西館<pc n="lb"/>
阻佳期去後漳河隔夢思知有宓妃無限恨春松秋菊<pc n="lb"/>
可同時僕意李義山最號知書意必有所據耳元微之<pc n="lb"/>
代曲江老人百韻詩有曰班女思移趙陳王賦感甄輝<pc n="lb"/>
光隨顧歩生死獨搖唇<pc n="lb"/>
<pc n="　"/>
                    <pc n="lb"/>
                    <pb n="24a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>黙記卷下<pc n="lb"/>
<pb n="24b"/>
                </p>
<p>
</p>
  </div>
        </body>
</text>
</TEI>