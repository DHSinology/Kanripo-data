<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>桂苑叢談</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>桂苑叢談<pc n="lb"/>
<pc n="　"/>
                    <pc n="　"/>張綽有道術<pc n="lb"/>
咸通初有進士張綽者下第後多遊江淮間頗有道術<pc n="lb"/>
常養氣絶粒嗜酒耽碁又以爐火藥術為事一旦覩天<pc n="lb"/>
大哂命筆題云爭奈金烏何頭上飛不住紅爐謾燒藥<pc n="lb"/>
玉顔安可駐今年花發枝明年葉落樹不如且飲酒莫<pc n="lb"/>
管流年逝人以此異之不喜裝飾多厯旗亭而好酒杯<pc n="lb"/>
                    <pb n="1a"/>
也或人召飲若遂合意則索紙剪蛺蝶三二十枚以氣<pc n="lb"/>
吹之成列而飛如此累刻以指收之俄皆在手見者求<pc n="lb"/>
之即以他事為阻常遊鹽城多為酒困非𩔖輩欲乗酒<pc n="lb"/>
試之相競較力留繫是邑中醒乃述課得陳情二首以<pc n="lb"/>
上狄令乃立釋之詩所紀惟一篇云門風常有蕙蘭馨<pc n="lb"/>
鼎族家傳霸國名容貎静懸秋月彩文章髙振海濤聲<pc n="lb"/>
訟堂無事調琴軫郡閣何妨醉玉觥今日東漸<hi>音尖</hi>橋下<pc n="lb"/>
水一條從此鎮長清自後狄宰多張之才次求其道日<pc n="lb"/>
                    <pb n="1b"/>
久延接欲傳其術張以明府勲貴家流年少而宰劇邑<pc n="lb"/>
多聲色狗馬之求未暇志味𤣥奥因贈詩以開其意云<pc n="lb"/>
何用梯媒向外求長生只在内中修莫言大道人難得<pc n="lb"/>
自是行心不到頭他日將欲離去乃書琴堂而别後人<pc n="lb"/>
多云江南上昇初去日乗醉因求搗網剪紙鶴二隻以<pc n="lb"/>
水噀之俄而翔翥乃曰汝先去吾即後来時狄公亦醉<pc n="lb"/>
不暇拘留遂得去其所題云張綽張綽自不㑹天下經<pc n="lb"/>
書在腹内身却騰騰處世間心即逍遥出天外至今江<pc n="lb"/>
                    <pb n="2a"/>
淮好事者記綽時事詩極多<pc n="lb"/>
<pc n="　"/>
                    <pc n="　"/>太尉朱崖辯獄<pc n="lb"/>
太尉朱崖出鎮浙右有甘露知主事者訴交代得常住<pc n="lb"/>
什物被前主事𨼆用却常住金若干兩引證前數輩皆<pc n="lb"/>
有逓相交割文字分明衆詞皆指以新得替者隱用之<pc n="lb"/>
且初上之時交領既分明及交割之日不見其金鞫成<pc n="lb"/>
具獄伏罪昭昭然未窮破用之所由或以僧人不拘細<pc n="lb"/>
行而費之以是無理可伸甘之死地一且引慮之際公<pc n="lb"/>
                    <pb n="2b"/>
疑其未盡徴以意揣之髠人乃具實以聞曰居寺者樂<pc n="lb"/>
於知事前後主之者積年已来空交分兩文書其實無<pc n="lb"/>
金郡衆以某孤立不雜輩流欲乗此擠排之因流涕不<pc n="lb"/>
勝其寃公乃憫而惻之曰此固非難也俛仰之間曰吾<pc n="lb"/>
得之矣乃立從召兠子數乗命關連僧入對事咸遣蔽簾<pc n="lb"/>
子畢令門不相對命取黄泥各令模前後交付下次金<pc n="lb"/>
様以慿證據僧既不知形段竟模不成公怒令劾前輩<pc n="lb"/>
皆一一伏罪其所排者遂獲清雪<pc n="lb"/>
                    <pb n="3a"/>
<pc n="　"/>
                    <pc n="　"/>崔張自稱俠<pc n="lb"/>
進士崔涯張祜下第後多遊江淮常嗜酒侮謔時輩或<pc n="lb"/>
乗飲興即自稱俠二子好尚既同相與甚洽崔因醉作<pc n="lb"/>
俠士詩云太行嶺上三尺雪崔涯袖中三尺鐵一朝若<pc n="lb"/>
遇有心人出門便與妻兒别由是徃徃播在人口崔張<pc n="lb"/>
真俠士也以此人多設酒饌待之得以互相推許一旦<pc n="lb"/>
張以詩上牢盆使出其子授漕渠小職得堰俗號冬𤓰<pc n="lb"/>
張二子一椿兒一桂子有詩曰椿兒遶樹春園裏桂子<pc n="lb"/>
                    <pb n="3b"/>
尋花夜月中人或戲之曰賢郎不宜作等職張曰冬𤓰<pc n="lb"/>
合出祜子戲者相與大哂後嵗餘薄有資力一夕有非<pc n="lb"/>
常人裝飾甚武腰劒手囊貯一物流血於外入門謂曰<pc n="lb"/>
此非張俠士居也曰然張揖客甚謹既坐客曰有一讐<pc n="lb"/>
人十年莫得今夜獲之喜不可已指其囊曰此其首也<pc n="lb"/>
問張曰有酒否張命酒飲之客曰此去三數里有一義<pc n="lb"/>
士余欲報之則平生恩讐畢矣聞公氣義可假余十萬<pc n="lb"/>
緡立欲酬之是余願矣此後赴湯蹈火為狗為雞無所<pc n="lb"/>
                    <pb n="4a"/>
憚張且不吝深喜其説乃扶囊燭下籌其縑素中品之<pc n="lb"/>
物量而與之客曰快哉無所恨也乃留囊首而去期以<pc n="lb"/>
却回及期不至五鼓絶聲東曦既駕杳無蹤跡張慮以<pc n="lb"/>
囊首彰露且非已為客既不来計將安出遣家人將欲<pc n="lb"/>
埋之開囊出之乃豕首矣因方悟之而嘆曰虚其名無<pc n="lb"/>
其實而見欺之若是可不戒歟豪俠之氣自此而䘮矣<pc n="lb"/>
<pc n="　"/>
                    <pc n="　"/>班支使解大明寺語<pc n="lb"/>
太保令狐相出鎮淮海日支使班蒙與從事俱遊大明<pc n="lb"/>
                    <pb n="4b"/>
寺之西廊忽覩前壁題云一人堂堂二曜重光泉深尺<pc n="lb"/>
一㸃去冰旁二人相連不欠一邊三梁四柱烈火燃添<pc n="lb"/>
却䨇勾兩日全諸賔至而顧之皆莫能辨獨班支使曰<pc n="lb"/>
一人非大字乎二曜者日月非明字乎尺一者寸土非<pc n="lb"/>
寺字乎㸃去冰旁水字也二人相連天字也不欠一邊<pc n="lb"/>
下字也三梁四柱烈火燃無字也添却雙勾兩日全比<pc n="lb"/>
字也以此觀之得非大明寺水天下無比八字乎衆皆<pc n="lb"/>
恍然曰黄絹之竒智亦何異哉稱歎彌日詢之老僧曰<pc n="lb"/>
                    <pb n="5a"/>
頃年有客獨遊題之而去不言姓氏<pc n="lb"/>
<pc n="　"/>
                    <pc n="　"/>賞心亭<pc n="lb"/>
咸通中丞相姑臧公拜端揆日自大梁移鎮淮海政績<pc n="lb"/>
日聞未期周榮加水土移風易俗甚洽羣情自彭門亂<pc n="lb"/>
常之後藩鎮瘡痍未平公按轡躬已而治之補綴頽毁<pc n="lb"/>
整葺壊綱功無虚日以其郡無勝遊之地且風亭月榭<pc n="lb"/>
既已荒涼花圃釣臺未愜深㫖一朝命於戲馬亭西連<pc n="lb"/>
玉鈎斜道開闢池沼搆葺亭臺揮斤既畢萃其所芳春<pc n="lb"/>
                    <pb n="5b"/>
九旬都人士女得以遊觀一旦聞浙右小校薛陽陶監<pc n="lb"/>
押度支運米入城公喜其姓同曩日朱崖左右者遂令<pc n="lb"/>
訽之果是其人矣公愈喜似獲古物乃命衙庭小將代<pc n="lb"/>
押留止别館一日公召陶同遊問及往日蘆管之事陶<pc n="lb"/>
因獻朱崖陸鬯元白所撰歌一曲公亦喜之即于兹亭<pc n="lb"/>
奏之其管絶微每於一觱篥管中常容三管也聲如天<pc n="lb"/>
際自然而来情思寛閒公大佳賞之亦贈其詩不記終<pc n="lb"/>
篇其發端云虚心纖質鴈銜餘鳯吹龍吟定不如於是<pc n="lb"/>
                    <pb n="6a"/>
賜賚甚豐出其二子皆授牢盆倅職初公搆池亭畢未<pc n="lb"/>
有名因名賞心諸從事以公近諱葢賞字有尚也公曰<pc n="lb"/>
宣父言徴不言在言在不稱徴且非内官宫妾何避其<pc n="lb"/>
疑哉遂不改作其亭自秦畢䧟逆乃為芻豢之地嗟乎<pc n="lb"/>
公孫𢎞之東閣劉屈氂後為馬廐亦何異哉<pc n="lb"/>
<pc n="　"/>
                    <pc n="　"/>方竹柱杖<pc n="lb"/>
太尉朱崖公兩出鎮于浙右前任罷日遊甘露寺因訪<pc n="lb"/>
别于老僧院公曰弟子奉詔西行祗别和尚老僧者熟<pc n="lb"/>
                    <pb n="6b"/>
于祗接至於談話多空教所長不甚對以他事由是公<pc n="lb"/>
憐而敬之煑茗既終將欲辭去公曰昔有客遺笻竹杖<pc n="lb"/>
一條聊與師贈别亟令取之須臾而至其杖雖竹而方<pc n="lb"/>
所持向上節眼鬚牙四面對出天生可愛且朱崖所寳<pc n="lb"/>
之物即可知也别後不數嵗再領朱方居三日復因到<pc n="lb"/>
院問前時柱杖何在曰至今寳之公請出觀之則老僧<pc n="lb"/>
規圓而漆之矣公嗟嘆再彌日自此不復目其僧矣太<pc n="lb"/>
尉多蓄古逺之物云是大宛國人所遺竹唯此一莖而<pc n="lb"/>
                    <pb n="7a"/>
方者也昔者友人甞語愚云徃嵗江行風阻未得前去<pc n="lb"/>
沿岸野歩望出嶺而去忽見蘭若甚多僧院覩客来皆<pc n="lb"/>
扃門不内獨有一院大敞其户見一僧蹺足而眠以手<pc n="lb"/>
書空顧客殊不介意友生竊自思書空有換鵝之能蹺<pc n="lb"/>
足𩔖坦牀之事此必竒僧也直入造之僧雖强起全不<pc n="lb"/>
樂客不得已而問曰先逹有詩云書空蹺足睡路險側<pc n="lb"/>
身行和尚其庶幾乎僧曰貧道不知何許事適者盡房<pc n="lb"/>
門拔匙拚客不辭而出嗚呼彌天四海之談澄汰簸揚<pc n="lb"/>
                    <pb n="7b"/>
之對故附于此<pc n="lb"/>
<pc n="　"/>
                    <pc n="　"/>杜可均却䑕<pc n="lb"/>
禧宗末廣陵有窮丐人杜可均者年四十餘人見其好<pc n="lb"/>
飲絶粒每日常入酒肆廵坐求飲亦不見其醉葢自量<pc n="lb"/>
其得所人有憐之者命與之飲三兩杯便止有姓樂者<pc n="lb"/>
列酒旗於城街之西常許以隂雨徃諸旗亭不及即令<pc n="lb"/>
来此與飲可均有所求亦不造矣或無所獲必乃過之<pc n="lb"/>
樂亦無阻一旦遇大雪詣樂而求飲覩主事者白云既<pc n="lb"/>
                    <pb n="8a"/>
已齧損即須據物陪来樂不喜其説可均乃問曰何故<pc n="lb"/>
曰有人將衣物換酒收藏不謹致䑕齧壊杜曰此間屋<pc n="lb"/>
院幾何曰若干杜曰某弱年曽記得一符甚能却䑕即<pc n="lb"/>
不知可有驗否請書以試之術或有驗則盡此室永無<pc n="lb"/>
䑕矣就將符依法命焚之自此䑕蹤遂絶不知何故杜<pc n="lb"/>
屬府城傾䧟之後秦畢重圍之際容貎不改皆為絶粒<pc n="lb"/>
耳<pc n="lb"/>
<pc n="　"/>
                    <pc n="　"/>李將軍為左道所悞<pc n="lb"/>
                    <pb n="8b"/>
護軍李將軍全臯罷淮海日寓于開元寺以朝廷艱梗<pc n="lb"/>
未獲西歸一旦有一小校紹介一道人云能爐火之事<pc n="lb"/>
護軍乃延而客之自此常與之善一日話及黄白事道<pc n="lb"/>
人曰唯某頗能得之可求一鼎容五六萬已来者得金<pc n="lb"/>
二十餘兩為母日給水銀藥物火候足而換之莫窮嵗<pc n="lb"/>
月終而復始李喜其説顧囊有金帯可及其數以付道<pc n="lb"/>
人諸藥既備用火之後日日親自㸔驗居數日覺有微<pc n="lb"/>
倦乃令家人親愛者守之數日既滿齋沐而後開金色<pc n="lb"/>
                    <pb n="9a"/>
粲然的不虚矣李拜而信之三日之内添換有一日道<pc n="lb"/>
人不来藥爐一切如舊疑悮之俄經再宿初且訝其不<pc n="lb"/>
至不得已啓爐而視之不見其金矣事及導引小校代<pc n="lb"/>
填其金道人杳無蹤跡<pc n="lb"/>
<pc n="　"/>
                    <pc n="　"/>沙彌辯詩意<pc n="lb"/>
乾符末有客寓止廣陵開元寺因友㑹語愚云頃年在<pc n="lb"/>
京權寄青龍寺日見有客甞訪寺僧届賔署屬主者怱<pc n="lb"/>
遽不暇留連翌日復至又遇要地朝客不得展敬别時<pc n="lb"/>
                    <pb n="9b"/>
又来亦阻他事客怒色取筆題門而去詞曰龕龍東去<pc n="lb"/>
海時日𨼆西斜敬文今不在碎石入流沙僧衆皆不能<pc n="lb"/>
詳獨有沙彌能解之衆問其由則曰龕龍去矣有合字<pc n="lb"/>
時日𨼆也有寺字也敬文不在茍字也碎石入沙卒字也<pc n="lb"/>
此不遜之言辱我曹矣僧人大悟追前人杳無蹤由客<pc n="lb"/>
云沙彌乃懿皇朝文皓供奉<pc n="lb"/>
<pc n="　"/>
                    <pc n="　"/>客飲甘露亭<pc n="lb"/>
有甘露寺僧語愚云吳王收復浙右之嵗明年夏中夜<pc n="lb"/>
                    <pb n="10a"/>
月瑩無雲望江澄澈如晝諸徒侣悉已禪寂竟無人蹤<pc n="lb"/>
禽犬皆息矣獨某黙黙持課時亦惜其皎月沉房廊臨<pc n="lb"/>
江恰幽静俄有數人自西軒而来領僕厮輩挈酒壺直<pc n="lb"/>
抵望江亭而止皆話今宵明月江水清澄得與諸人邂<pc n="lb"/>
逅相遇且不辜此景矣僧窺之而思曰中夜禁行客自<pc n="lb"/>
何来必是幽靈異人乎乃於窻際俯伏而伺之既至坐<pc n="lb"/>
定命酒羅列果食器皿隨時所有東向一人南朝之衣<pc n="lb"/>
清揚甚美西坐一人北畨之服魁梧亹亹北行一人逢<pc n="lb"/>
                    <pb n="10b"/>
掖之衣指東向者設禮而坐南行一人朱衣霜簡清痩<pc n="lb"/>
多髯飛杯之頃東向者語西坐曰項羽重瞳猶有烏江<pc n="lb"/>
之敗湘東一目寜為四海所歸果致如是乎西坐者乃笑<pc n="lb"/>
而言曰徃者賢金昆不堅籬棘見未萌吾子豈有向来<pc n="lb"/>
之患乎由是二客各低頭不樂南向朱衣曰時世命也<pc n="lb"/>
知復何為且某又忽至此二三君子以為何如東向者<pc n="lb"/>
曰朝代雖殊古今一致俾公縱無滿宫多少承恩者似<pc n="lb"/>
有容華妾也亦恐不脱此難北向逢掖衣曰此猶可也<pc n="lb"/>
                    <pb n="11a"/>
大忌者滿身珠翠將何用唯與豪客拂象牀大患此也<pc n="lb"/>
朱衣欷歔低頭而已東向曰今日得恣縱江南之遊皆<pc n="lb"/>
乏風流矣僕記云邑人種得西施花千古春風開不盡<pc n="lb"/>
可謂越古超今矣酒至西行西坐者曰各徴曩日臨危一<pc n="lb"/>
言以代絲竹自吟自送可乎衆曰可西坐者乃執杯而吟<pc n="lb"/>
曰趙壹能為賊鄒陽解獻書可惜西江水不救轍中魚<pc n="lb"/>
次至逢掖舉杯而歌曰偉哉横海鱗壯矣垂天翼一旦<pc n="lb"/>
失風水翻為螻蟻食廵至東向曰功遂侔昔人保退無<pc n="lb"/>
                    <pb n="11b"/>
智力既涉太行險兹路信難陟以至朱衣乃朗吟曰握<pc n="lb"/>
裏龍蛇紙上鸞逡廵千幅不將難顧雲已徃羅𨼆耄更<pc n="lb"/>
有何人逞筆端吟罷東樓晨鐘遽鳴僧户軋然而啟遂<pc n="lb"/>
歘爾而散竟無蹤矣僧之聰慧不羣多有遺之者愚故<pc n="lb"/>
得而録其畧焉<pc n="lb"/>
<pc n="　"/>
                    <pc n="　"/>史遺<pc n="lb"/>
崔英年九嵗在秦王苻堅宫内讀書堅殿上方卧諸生<pc n="lb"/>
皆趨英獨緩歩怪而問之英曰陛下如慈父非桀紂君<pc n="lb"/>
                    <pb n="12a"/>
何用畏乎又問卿讀何書曰孝經堅曰有何義曰在上<pc n="lb"/>
不驕堅為之起更問有何義曰自天子至于庶人章上<pc n="lb"/>
愛下下敬上堅曰卿好待十七必用卿為大夫英曰日<pc n="lb"/>
月可重見陛下至尊不可再覩洪恩士或可用則用何<pc n="lb"/>
在後期堅曰須待十七必召卿也及期拜諫議大夫<pc n="lb"/>
高浟為滄牧善捕賊有人失黑牛背上有白毛韋道建<pc n="lb"/>
曰高浟捉賊無不獲矣得此可為神浟乃詐為州縣市牛<pc n="lb"/>
皮不限多少倍酬其直使主認之因獲是賊<pc n="lb"/>
                    <pb n="12b"/>
高延宗北齊文帝之弟縱恣過度為齊牧乃於樓上濡<pc n="lb"/>
而使人向上張口承之又以猪肉和糞以飼左右<pc n="lb"/>
崔𢎞度隋文時為太僕卿甞戒左右曰無得誑我後因<pc n="lb"/>
食鱉問侍者曰美乎曰美𢎞度曰汝不食安知其美皆<pc n="lb"/>
杖焉長安為之語曰寜飲三斗醋不見崔𢎞度寜茹三<pc n="lb"/>
斗艾不逢屈突葢葢同時虐吏也<pc n="lb"/>
王梵志衛州黎陽人也黎陽城東十五里有王徳祖者<pc n="lb"/>
當隋之時家有林檎樹生癭大如斗經三年其癭朽爛<pc n="lb"/>
                    <pb n="13a"/>
徳祖見之乃撤其皮遂見一孩兒抱胎而出因收養之<pc n="lb"/>
至七嵗能語問曰誰人育我及問姓名徳祖具以實告<pc n="lb"/>
因林木而生曰梵天後改曰志我家長育可姓王也作<pc n="lb"/>
詩諷人甚有義㫖葢菩薩示化也<pc n="lb"/>
釋法慶煬帝時在長安先天寺造丈六夾柱像未成暴<pc n="lb"/>
亡時寳昌寺僧大智亦卒三日而還良久云見宫殿若<pc n="lb"/>
王者見法慶在一像前語曰法慶造像未畢何乃令我<pc n="lb"/>
死檢簿者曰命禄俱盡像曰須成我矣可給荷葉以終<pc n="lb"/>
                    <pb n="13b"/>
其事言訖大智再生衆異之徃問法慶亦話説其驗迹<pc n="lb"/>
竟不能食每旦食荷葉一枚齋時三枚如此五年功就<pc n="lb"/>
而卒<pc n="lb"/>
鄒鳯熾高宗時人眉高背曲住長安懐徳坊富於財市<pc n="lb"/>
南山木每樹估一疋自云山木可盡我絹有餘乃鄒駱<pc n="lb"/>
駝也<pc n="lb"/>
王積薪隨明皇西幸有司奔從翰林奕棊者獨王在焉<pc n="lb"/>
蜀道隘狹毎止息道路店舎多為尊官所占王悽悽無<pc n="lb"/>
                    <pb n="14a"/>
所入因沿溪深逺寓宿山中孤姥之家但有婦姑止給<pc n="lb"/>
薪米才暝婦姑皆闔户而休王宿於<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>下夜忽聞堂内<pc n="lb"/>
姑謂婦曰良宵無以為適與子碁一局王異之堂内無<pc n="lb"/>
燭又婦姑各在東西室王即附耳門扉俄聞婦曰起東五<pc n="lb"/>
南九置子矣姑曰東五南十二置子矣婦又曰起西八南十<pc n="lb"/>
置子矣姑又曰西九南十四置子矣每置一子皆良久<pc n="lb"/>
思維夜及四更王一一宻記共下止三十六忽聞姑曰<pc n="lb"/>
子已北矣吾止勝九枰耳婦亦甘焉遲明王具禮請問<pc n="lb"/>
                    <pb n="14b"/>
於老姥姥曰爾可率已之意而按局置子焉王則出局<pc n="lb"/>
盡平生之妙而布子未及數十謂婦曰是子可教以常<pc n="lb"/>
勢耳因指示攻守殺奪救應防拒之法其意甚略王即<pc n="lb"/>
更求其説姥笑曰止此已無敵於人間矣自是王之藝<pc n="lb"/>
絶無其倫即布所記婦姑對敵之勢罄竭心力較其九<pc n="lb"/>
枰之勢終不得也因名鄧艾開蜀勢至今有焉<pc n="lb"/>
鄭代肅宗時為潤州刺史兄侃嫂張氏女年十六名采<pc n="lb"/>
娘淑貞其儀七夕夜陳香筵祈於織女是夕夢雲輿雨<pc n="lb"/>
                    <pb n="15a"/>
葢蔽空駐車命采娘曰吾織女祈何福曰願丐巧耳乃<pc n="lb"/>
遺一金針長寸餘綴於紙上置裙帯中令三日勿語汝<pc n="lb"/>
當竒巧不尔化成男子經二日以告其母母異而視之<pc n="lb"/>
則空紙矣其針迹猶在張數女皆卒至母娠病而不言<pc n="lb"/>
張氏有恨言曰男女五人皆卒復懐何為將復服藥以<pc n="lb"/>
損之藥至將服采娘昏奄之内忽稱殺人母驚而問之<pc n="lb"/>
曰某之身終當為男子母之所懐是也聞藥至情急是<pc n="lb"/>
以呼之母異之乃不服藥采娘㝷卒既葬母悲念乃收<pc n="lb"/>
                    <pb n="15b"/>
常所戲之物而匿之未逾月遂生一男子人有動所匿<pc n="lb"/>
之物兒即啼哭張氏哭女孩兒即啼哭罷即愈及能言<pc n="lb"/>
常戲弄之物乃采娘後身也因名曰叔子後及位至柱<pc n="lb"/>
史<pc n="lb"/>
竟陵僧有於水濵得嬰兒者育為弟子稍長自筮得蹇<pc n="lb"/>
之漸繇曰鴻漸于陸其羽可用為儀乃姓陸氏字鴻漸<pc n="lb"/>
名羽及冠有文章多意思恥一物不盡其妙得煎茶之<pc n="lb"/>
法著于世<pc n="lb"/>
                    <pb n="16a"/>
吳郡顧況貞元中進士及第詞清妙絶為韓晉公浙西<pc n="lb"/>
觀察判官公甞有乳母與外相通卜射求事公持法欲<pc n="lb"/>
殺闔宅莫敢言密令人言於況令救之況乃詣公所問<pc n="lb"/>
何故公曰天下皆知某守法豈伊乳母先犯也況對曰<pc n="lb"/>
三尺兒亦知公法令禁何宅内人而違犯然公年幼時<pc n="lb"/>
讀書早起夜卧㸔侍即要乳母今年長為公相候伯乳<pc n="lb"/>
母焉用哉誠宜殺之也公悲悟遽捨之況後在朝為小<pc n="lb"/>
著諧謔輕薄傲毁朝士貶信州司馬<pc n="lb"/>
                    <pb n="16b"/>
崔膺博陵人也性狂少長於外家不齒及長能文首出<pc n="lb"/>
衆子作道旁孤兒歌以諷外氏其文典而美常在張建<pc n="lb"/>
封書院憐其才引為上客善為盡時因酒興偶畵得一<pc n="lb"/>
疋馬為諸小兒竊去一旦將行營大呌稱膺失馬張公<pc n="lb"/>
令捕之廂將問毛色應云膺馬昨夜猶在氊下監軍怒<pc n="lb"/>
請殺之建封與監軍先有約彼此不相違建封曰却乞<pc n="lb"/>
取崔膺軍中遂捨之<pc n="lb"/>
淮南節度杜祐先婚梁氏女梁卒策嬖姬李氏為正嫡<pc n="lb"/>
                    <pb n="17a"/>
有勑封邑為國夫人膺密勸請讓追封亡妻梁氏祐請<pc n="lb"/>
膺為表略云以妾為妻魯史所禁又云豈伊身賤之時<pc n="lb"/>
妻同勤苦宦達之後妾享榮封云云梁氏遂得追封李<pc n="lb"/>
亦受命時議美焉其後終為李氏所怒社日公命食彘<pc n="lb"/>
肉因為李氏置堇而卒<pc n="lb"/>
李銛錡從父弟也為宋州刺史聞錡於浙西反慟哭悉<pc n="lb"/>
驅妻子奴婢老幼量項為枷自拘於廉使朝廷聞而薄<pc n="lb"/>
貶<pc n="lb"/>
                    <pb n="17b"/>
馬司徒之子鬯以第中大杏饋竇文埸文埸以進徳宗<pc n="lb"/>
徳宗以為未甞見頗怪鬯令中使就封其樹葢懼宅廢<pc n="lb"/>
為奉城園也<pc n="lb"/>
任廸簡為天徳軍判官飲酒吏誤以醋供廸簡以李景<pc n="lb"/>
略令酷發之必死乃强飲之吐血而歸軍中人聞皆泣<pc n="lb"/>
感後景畧卒軍請為主自衛佐拜中憲為軍使後鎮亦<pc n="lb"/>
定<pc n="lb"/>
周鄭客唐衢有文學老而無成善哭每一聲音調哀切<pc n="lb"/>
                    <pb n="18a"/>
聞者泣下常遊太原遇享軍酒酣乃哭滿座不樂主人<pc n="lb"/>
為之罷宴矣<pc n="lb"/>
越僧靈徹得蓮花漏於廬山傳江西廉使丹以恵逺山<pc n="lb"/>
中不知刻漏乃得銅葉制器狀如蓮花置盆水之上底<pc n="lb"/>
孔漏水半之則沉每晝夜十二沉之節雖冬夏雲隂月<pc n="lb"/>
黑無所差矣<pc n="lb"/>
<pc n="　"/>
                    <pc n="lb"/>
<pc n="　"/>桂苑叢談<pc n="lb"/>
<pb n="18b"/>
                </p>
<p>
</p>
  </div>
        </body>
</text>
</TEI>