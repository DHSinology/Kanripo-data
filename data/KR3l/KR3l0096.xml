<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>漢武故事</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>漢武故事<pc n="lb"/>
漢景帝王皇后槐里王仲女也名姝兒母臧氏臧荼孫<pc n="lb"/>
也初為仲妻生一男兩女其一女即后也仲死更嫁長<pc n="lb"/>
陵田氏生二男后少孤始嫁與金王孫生一男矣相工<pc n="lb"/>
姚翁善相人千百弗失見后而嘆曰天下貴人也當生<pc n="lb"/>
天子田氏乃奪后歸納太子宫得幸有娠夣日入懐景<pc n="lb"/>
帝亦夣髙祖謂已曰王美人得子可名為彘及生男因<pc n="lb"/>
                    <pb n="1a"/>
名焉是為武帝帝以乙酉年七月七日旦生於猗蘭殿<pc n="lb"/>
年四嵗立為膠東王少而聰明有智術與宫人諸兄弟戲<pc n="lb"/>
善徴其意而應之大小皆得其歡心及在上前恭敬應<pc n="lb"/>
對有若成人太后下及侍衞咸異之是時薄皇后無子<pc n="lb"/>
立栗姬子為太子長公主嫖有女欲與太子婚栗姬妬<pc n="lb"/>
寵少衰王夫人因令告栗姬曰長公主前納美人得幸<pc n="lb"/>
於上子何不私謁長公主結之乎時諸美人皆因長公<pc n="lb"/>
主見得貴幸也故栗姬怒不聽因謝長公主不許婚長<pc n="lb"/>
                    <pb n="1b"/>
公主亦怒王夫人因厚事之長公主更欲與王夫人男<pc n="lb"/>
婚上未許後長主還宫膠東王數歲公主抱置膝上問<pc n="lb"/>
曰兒欲得婦否長主指左右長御百餘人皆云不用指<pc n="lb"/>
其女阿嬌好否笑對曰好若得阿嬌作婦當作金屋貯<pc n="lb"/>
之長主大悅乃苦要上遂成婚焉皇后既廢栗姬次應<pc n="lb"/>
立而長主伺其短輒徵白之上嘗與栗姬語屬諸姬子<pc n="lb"/>
曰吾百歲後善視之栗姬怒弗肯應又罵上老狗上心<pc n="lb"/>
銜之未發也長主日譛之因譽王夫人男之美王夫人<pc n="lb"/>
                    <pb n="2a"/>
隂告長主使大臣請立栗姬為后上以為栗姬諷之遂<pc n="lb"/>
發怒誅大臣廢太子為王栗姬自殺遂立王夫人為后<pc n="lb"/>
膠東王為太子時年七歲上曰彘者徹也因改名徹廷<pc n="lb"/>
尉上囚防年繼母陳氏殺年父年因殺陳依律殺母大<pc n="lb"/>
逆論帝疑之詔問太子對曰夫繼母如母明其不及也緣<pc n="lb"/>
父之愛故謂之母爾今繼母無狀手殺其父則下手之<pc n="lb"/>
日母恩絶矣宜與殺人者同不宜大逆論帝從之棄市<pc n="lb"/>
議者稱善太子年十四即位改號建元長主伐其功求欲<pc n="lb"/>
                    <pb n="2b"/>
無厭上患之皇后寵亦衰皇太后謂上曰汝新即位先<pc n="lb"/>
為明堂太皇太后已怒今又忤長主必重得罪婦人性<pc n="lb"/>
易悅深愼之上納太皇戒復與長主和皇后寵幸如初<pc n="lb"/>
建元六年太皇太后崩上始親政事好祀鬼神謀議征<pc n="lb"/>
伐長主自伐滋甚每有所求上不復與長主怨望愈出<pc n="lb"/>
醜言上怒欲廢皇后曰微長公主弗及此忘徳弗祥且<pc n="lb"/>
容之乃止然皇后寵遂衰驕妬滋甚女巫楚服自言有<pc n="lb"/>
術能令上意囘晝夜祭祀合藥服之巫著男子衣冠幘<pc n="lb"/>
                    <pb n="3a"/>
帶素與皇后寢居相愛若夫婦上聞窮治侍御巫與后<pc n="lb"/>
諸妖蠱呪咀女而男淫皆伏辜廢皇后處長門宫后雖<pc n="lb"/>
廢供養如法長門無異其宫也長主以宿恩猶自親近<pc n="lb"/>
後置酒主家見所幸董偃上為之起偃能自媚於上貴<pc n="lb"/>
寵聞於天下嘗宴飲宣室引公主及偃東方朔司馬相<pc n="lb"/>
如等並諫上不聽偃既富於財淫於他色與主漸疎主<pc n="lb"/>
怒因閉於内不復聽交游上聞之賜偃死後卒與公主<pc n="lb"/>
合葬元朔元年立衞子夫為皇后初上幸平陽公主家<pc n="lb"/>
                    <pb n="3b"/>
置酒作樂子夫為謳者善歌能造曲每歌挑上上喜動<pc n="lb"/>
起更衣子夫因侍尚衣軒中遂得幸上見其美髪悅之<pc n="lb"/>
遂納於宫中時宫女數千皆以次幸子夫新入在籍末<pc n="lb"/>
歲餘不得見上擇宫人不中用者出之子夫因泣涕請<pc n="lb"/>
出上曰吾昨夜夣子夫中庭生梓樹數株豈非天意乎<pc n="lb"/>
是日幸之有娠生女凡三幸生二女後生男即戾太子<pc n="lb"/>
也淮南王安招方術之士皆謂神仙上聞而喜女事於<pc n="lb"/>
是方士自燕齊至者數千人齊人李少翁年二百餘歲<pc n="lb"/>
                    <pb n="4a"/>
色若童子拜為文成將軍歲餘術未騐上漸厭倦㑹所<pc n="lb"/>
幸李夫人死上甚思悼之少翁云能致其神乃夜張帳<pc n="lb"/>
明燭陳酒食令上居他帳中遥見李夫人不得就視也<pc n="lb"/>
上愈益想之乃作賦曰美聨娟以修嫮兮命夭絶而弗<pc n="lb"/>
長飾莊宫以延佇兮冺不歸乎故鄉慘鬱鬱其悶感兮<pc n="lb"/>
處幽𨼆而懐傷税餘馬於上椒兮掩修夜之不陽云云<pc n="lb"/>
少翁者諸方皆驗唯祭太乙積年無應上怒誅之文成<pc n="lb"/>
𬒳誅後月餘使者籍資從關東還逢於渭亭謂使者曰<pc n="lb"/>
                    <pb n="4b"/>
為我謝上不能忍少日而敗大事乎上好自愛後四十<pc n="lb"/>
年求我於蓬山方將共事不相怨也於是上大悔復徵<pc n="lb"/>
諸方士上常輕服為微行時丞相公孫𢎞數諫弗從𢎞<pc n="lb"/>
謂其子曰吾年已八十餘陛下擢為宰相士猶為知己<pc n="lb"/>
死况不世之君乎今陛下微行不已社稷必危吾雖不<pc n="lb"/>
逮史魚冀萬一能以尸諫因自殺上聞而悲之自為誄<pc n="lb"/>
氣嘗諫伐匈奴為之少止𢎞卒乃大發卒數十萬遣霍<pc n="lb"/>
去病討匈奴折蘭過居延獲祭天金人於上林鑿昆明<pc n="lb"/>
                    <pb n="5a"/>
池又起栢梁臺以處神君神君者長陵女子也先嫁為<pc n="lb"/>
人妻生一男數歲死女子悲痛之亦死死而有靈其姒<pc n="lb"/>
宛若<hi>宛若姒之名也</hi>祀之遂關<hi>通也</hi>言語說人家小事頗有驗上<pc n="lb"/>
遂祠神君請術初霍去病微時數自禱於神君神君乃<pc n="lb"/>
見其形自修飾欲與去病交接去病不肯乃責之曰吾<pc n="lb"/>
以神君清潔故齋戒祈福今規欲為淫此非神明也因<pc n="lb"/>
絶不復徃神君亦慙及去病疾篤上令為禱於神君神<pc n="lb"/>
君曰霍將軍精氣少夀命弗長吾嘗欲以太一精補之<pc n="lb"/>
                    <pb n="5b"/>
可以延年霍將軍不曉此意遂見斷絶今病必死不可<pc n="lb"/>
救也去病竟薨上造神君請術行之有效大抵不異容<pc n="lb"/>
成也神君以道授宛若亦曉其術年百餘歲貎有少容<pc n="lb"/>
衞太子未敗一年神君亡去自栢臺燒後神稍衰東方<pc n="lb"/>
朔娶宛若為小妻生三子與朔同日死時人疑化去未<pc n="lb"/>
死也自後貴人公主慕其術專為淫亂大者抵罪或夭<pc n="lb"/>
死無復驗云東郡送一短人長五寸衣冠具足上疑其<pc n="lb"/>
精召東方朔至朔呼短人曰巨靈阿母還來否短人不<pc n="lb"/>
                    <pb n="6a"/>
對因指謂上王母種桃三千年一結子此兒不良已三<pc n="lb"/>
過偷之失王母意故被謫來此上大驚始知朔非世中<pc n="lb"/>
人也短人謂上曰王母使人來告陛下求道之法惟有<pc n="lb"/>
清靜不宜躁擾言終弗見上愈恨召朔問其道朔曰陛<pc n="lb"/>
下自當知上以其神人不敢逼也乃出宫女希幸御者<pc n="lb"/>
二十人以賜之朔與行道女子竝年百歲而死惟一女<pc n="lb"/>
子長陵徐氏號儀君善傳朔術至今上元延中已百三<pc n="lb"/>
十七歲矣視之如童女諸侯貴人更迎致之問其道術<pc n="lb"/>
                    <pb n="6b"/>
善行交接之道無他法也受道者皆與之通或傳世淫<pc n="lb"/>
之陳盛父子皆與之行道京中好淫亂者爭就之翟丞<pc n="lb"/>
相奏壊風俗請戮尤亂甚者今上弗聽乃徙女子于燉<pc n="lb"/>
煌後遂入胡不知所終樂成侯上書言方士欒大膠東<pc n="lb"/>
人故曽與文成侯同師上召見大悅大乃敢為大言處<pc n="lb"/>
之無疑上乃封為樂通侯賜甲第僮奴千人乘輿車馬<pc n="lb"/>
帷幄器物以充其家又以女公主妻之送金千斤更號<pc n="lb"/>
當利公主連年妖妄滋甚而不效上怒收大腰斬之上<pc n="lb"/>
                    <pb n="7a"/>
起明光宫發燕趙美女二千人充之率皆十五以上二<pc n="lb"/>
十以下年滿三十者出嫁之掖庭總籍凡諸宫美女萬<pc n="lb"/>
有八千建章未央長安三宫皆輦道相屬率使宦者婦<pc n="lb"/>
人分屬或以為僕射大者領四五百小者領一二百人<pc n="lb"/>
常被幸御者輒注其籍増其俸秩比六百石宫人既多<pc n="lb"/>
極被幸者數年一再遇挾婦人媚術者甚衆選二百人<pc n="lb"/>
常從幸郡國載之後車與上同輦者十六人充數恒使<pc n="lb"/>
滿皆自然美麗不假粉白黛緑侍尚衣軒者亦如之嘗<pc n="lb"/>
                    <pb n="7b"/>
自言能三日不食不能一日無婦人善行導養術故體<pc n="lb"/>
常壯悅其應有子者皆記其時日賜金千斤孕者拜爵<pc n="lb"/>
為容華充待衣之屬上廵狩過河間有紫青氣自地屬<pc n="lb"/>
天望氣者以為其下當有竒女天子之祥上使求之見<pc n="lb"/>
有一女子在空館中姿貎殊絶兩手皆拳上令開其手<pc n="lb"/>
數十人劈之莫能舒上於是自披手手即伸由是得幸<pc n="lb"/>
號拳夫人進為婕妤居鉤弋宫解黄帝素女之術大有<pc n="lb"/>
寵有娠十四月而産是為昭帝焉從上至甘泉因告上<pc n="lb"/>
                    <pb n="8a"/>
曰妾相運正應為陛下生一男年七歳妾當死今必死<pc n="lb"/>
於此不可得歸矣願陛下自愛宫中多巫蠱氣必傷聖<pc n="lb"/>
體幸愼之言終而卒既殯尸香聞十餘里因葬雲陵上<pc n="lb"/>
哀悼之又疑其非常人乃發冢開視空棺無尸惟衣履<pc n="lb"/>
存上乃為起通靈臺於甘泉上年六十餘髪不白更有<pc n="lb"/>
少容服食辟穀希復幸女子矣每見羣臣自嘆愚惑天<pc n="lb"/>
下豈有仙人盡妖妄耳節食服藥差可少病自是亦不<pc n="lb"/>
服藥而體更瘠痩二三年中慘慘不樂行幸五柞宫謂<pc n="lb"/>
                    <pb n="8b"/>
霍光曰朕告老矣公可立鉤弋子公善輔之光泣頓首<pc n="lb"/>
曰陛下尚康豫豈有此邪上曰吾病甚公不知耳三月<pc n="lb"/>
丙寅上晝卧不覺顔色不異而身已無氣明日色漸變<pc n="lb"/>
閉目乃發喪殯未央前殿朝晡上祭若有食之常所幸<pc n="lb"/>
御葬畢悉出茂陵園自婕妤已下上幸之如平生旁人<pc n="lb"/>
弗見也光聞之乃更出宫人増為五百人因是遂絶<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="9a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>漢武故事<pc n="lb"/>
<pb n="9b"/>
                </p>
<p>
</p>
  </div>
        </body>
</text>
</TEI>