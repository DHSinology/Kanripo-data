<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>儒林公議</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>儒林公議<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>田况<pc n="　"/>撰<pc n="lb"/>
太祖承五代易姓之後知人心未固以太宗身試囏危<pc n="lb"/>
有英睿之斷可以主天下故居常以主社許之一日太<pc n="lb"/>
宗被疾憊甚車駕幸其邸勉令灼艾因自指所御赭𫀆<pc n="lb"/>
示之曰此當付誰耶末年友愛彌篤終以大寶授之<pc n="lb"/>
太宗纂嗣下河東海内生靈寖安不知有他姓矣大哉<pc n="lb"/>
聖人之烈也舍其子而立其弟以公天下追惟堯虞之<pc n="lb"/>
                    <pb n="1a"/>
心豈逺是道哉太宗下河東囘止蹕常山謀伐幽薊及<pc n="lb"/>
不利班師遂留駕前刻漏及渾儀於行宫盖深憂契丹<pc n="lb"/>
強盛志在必復疆宇以拔生民抑亦示艱難於子孫也<pc n="lb"/>
慶厯甲申嵗予既平保塞叛卒留治常山繕葺宫殿藻<pc n="lb"/>
琧一新宴殿特瓌壯兩廡脩敞不减京都集英制度盖<pc n="lb"/>
宴犒軍校之所也<pc n="lb"/>
太祖天表神偉紫□而豐頥見者不敢正視李煜據江<pc n="lb"/>
南有冩御容至偽國者煜見之日益憂懼知真人之在<pc n="lb"/>
                    <pb n="1b"/>
御也<pc n="lb"/>
太祖既下江南得徐鉉湯悦張洎軰謂之曰朕平金陵<pc n="lb"/>
止得卿軰爾因問曰朕何如卿國主張洎對曰陛下生<pc n="lb"/>
而知之國主學而知之雖學知與生知不同然其知一也<pc n="lb"/>
太祖少在兵戎間累著戰功以至得天下然以興隆學<pc n="lb"/>
校為心京師建國子監毎輿駕親臨以觀其役識者知<pc n="lb"/>
太平之有漸矣<pc n="lb"/>
王曾僕射有台宰之量毎進擢時材不欲人歸恩在己<pc n="lb"/>
                    <pb n="2a"/>
初參大政嘗薦蘇維甫者可當煩使維甫至京師屢造<pc n="lb"/>
其門不敢輒干以私一日久奉朝請資用已乏因旬澣<pc n="lb"/>
詰旦詣公語餘遂及身計公答以他辭維甫退所館已<pc n="lb"/>
有持勅者在門乃新命江淮都大發運使寔朝行之極<pc n="lb"/>
選也乃王公九日所署勅也維甫慚歎乆之其它事多<pc n="lb"/>
𩔖此范仲淹被遇極深嘗贊之曰乆當朝柄未嘗樹私<pc n="lb"/>
恩此人之所難也公曰恩若自樹怨使誰當識者以為<pc n="lb"/>
明理之言<pc n="lb"/>
                    <pb n="2b"/>
楊億在兩禁變文章之體劉筠錢惟演軰皆從而斆之<pc n="lb"/>
時號楊劉三公以新詩更相屬和極一時之麗億乃編<pc n="lb"/>
而叙之題曰西崑酬唱集當時佻薄者謂之西崑體其它<pc n="lb"/>
賦頌章奏雖頗傷於彫摘然五代以来蕪鄙之氣由兹<pc n="lb"/>
盡矣陳從易者頗好古深擯億之文章億亦陋之天禧<pc n="lb"/>
中從易試别頭進士䇿問時文之弊曰或下俚如皇夸<pc n="lb"/>
或叢脞如急就億黨見者深嫉之近山東石介嘗作怪<pc n="lb"/>
説以詆億其說尤甚於從易謂億刓鎪聖人之經破碎<pc n="lb"/>
                    <pb n="3a"/>
聖人之言欲盲聾天下耳目謂吾學聖人之道有攻之<pc n="lb"/>
者不可不反攻之譬諸盗入主人家奴尚為主人拔戈<pc n="lb"/>
持矛以逐盗死且不避豈至是耶<pc n="lb"/>
范仲淹富弼初被進用鋭於建謀作事不顧時之可否<pc n="lb"/>
時山東人石介方為國子監直講撰慶厯聖徳詩以美<pc n="lb"/>
得人中有惟仲淹弼一䕫一契之句氣𩔖不同者惡之<pc n="lb"/>
若仇未㡬謗訾羣興范富皆罷為郡介詩頗為累焉<pc n="lb"/>
自朱梁至郭周五十餘年凡五易姓天下無定主文武<pc n="lb"/>
                    <pb n="3b"/>
大臣朝比肩暮北面忠義之風蕩然矣<pc n="lb"/>
太祖皇帝天啓神贊舉無遗算開端創制事未成就遂<pc n="lb"/>
厭區夏太宗皇帝以親邸勲望紹有大統深懲五代之<pc n="lb"/>
亂以刷滌汚俗勸人忠義為本連闢禮闈収采時俊毎<pc n="lb"/>
臨軒試士中第者不下數百人雖俊特者相踵而起然<pc n="lb"/>
冗濫亦不可勝言當時議者多以為非古選士之法故<pc n="lb"/>
真皇嗣位之初王禹偁首上䟽言得失謂舉選非天子<pc n="lb"/>
親臨之事請以歸有司然太宗滌汙革舊一新簪笏則<pc n="lb"/>
                    <pb n="4a"/>
明者亦黙知其意焉<pc n="lb"/>
太宗臨軒放牓三五名以前皆出貳郡符遷擢榮速陳<pc n="lb"/>
堯叟王曾初中第即登朝領太史之職賜以朱韍爾後<pc n="lb"/>
狀元登第者不十餘年皆望柄用人亦以是為常謂固<pc n="lb"/>
得之也毎殿庭臚傳第一則公卿以下無不聳觀雖至<pc n="lb"/>
尊亦注視焉自崇政殿出東華門傳呼甚寵觀者擁塞<pc n="lb"/>
通衢人摩肩不可過錦韉繡轂角逐爭先至有登屋而<pc n="lb"/>
下瞰者士庶傾羡讙動都邑洛陽人尹洙意氣横躒好<pc n="lb"/>
                    <pb n="4b"/>
辯人也嘗曰狀元登第雖將兵數十萬恢復幽薊逐彊<pc n="lb"/>
敵於窮漠凱歌勞還獻捷太廟其榮亦不可及也<pc n="lb"/>
寶元初拓䟦元昊初叛命遣人詣闕表言諸蕃推奉求<pc n="lb"/>
朝廷真冊議者雜然莫知所從時張士遜章得象當相<pc n="lb"/>
柄陳執中張觀軰筦樞極皆謂小羌不足憂遂拒絶之<pc n="lb"/>
乃命夏竦帥涇原秦鳯治囘中范雍帥鄜延環慶駐高<pc n="lb"/>
奴並擁節鉞雖城洫未完兵力尚寡然元昊戒其下未<pc n="lb"/>
嘗小有侵軼盖不欲曲之在巳也竦諜知其情堅守不<pc n="lb"/>
                    <pb n="5a"/>
動元昊亦踰年不敢輒侵其疆雍守延既乆以謂羌真<pc n="lb"/>
小而怯也屢遣禆校率兵縱掠元昊既忿且以為辭遂<pc n="lb"/>
併集部落入冦延安乘虛直逼城下人心震揺懼必不<pc n="lb"/>
守雍檄召劉平自他道出華池赴援平素輕敵又兼程<pc n="lb"/>
而趨士卒不得休息及與賊遇率其下大呼力戰賊亦<pc n="lb"/>
少却禆將郭遵驍雄絶倫躍馬躒陣所向披靡然賊衆<pc n="lb"/>
十餘萬平與石元孫兵不滿三萬賊又委老弱及牛馬<pc n="lb"/>
以餌之諸軍争功蹂亂無復行列賊乃盡鋭乘之平等<pc n="lb"/>
                    <pb n="5b"/>
大敗生為賊縶自爾賊勢雄張官軍懾矣後一年任福<pc n="lb"/>
戰沒於鎮戎軍之好水川又一年葛懷敏陷於定州偏<pc n="lb"/>
將以下獲全者鮮皆舉軍敗覆窮䠞奔潰誠可痛也當<pc n="lb"/>
劉平之戰也尚斬馘千餘級任福亦傷夷敵人數百至<pc n="lb"/>
懷敏則束手就殪如投陷穽焉時吕夷簡復居相位語<pc n="lb"/>
人曰一戰不及一戰吁可駭也豈承平日乆將卒不練<pc n="lb"/>
以至是歟將天假羌酋以為國患也<pc n="lb"/>
康定辛巳嵗韓琦為陜西經略安撫副使尹洙為判官<pc n="lb"/>
                    <pb n="6a"/>
同詣闕獻入攻元昊之䇿欲自鄜延涇原兩路出師夏<pc n="lb"/>
竦作太師意不甚主時吕夷簡居上弼天下之務一斷<pc n="lb"/>
於巳杜衍方副位樞地深以入攻為非吕因謂人曰自<pc n="lb"/>
劉平敗覆以来言羌事者人人震怯今韓尹健果如此<pc n="lb"/>
豈可沮之也然吕不計事之可否而但持此説識者非<pc n="lb"/>
之韓尹既遂請即馳馹而西自畿甸近郡配市驢乘軍<pc n="lb"/>
須入闗道路擁塞曉夜不絶其諸用度盡於闗中括取<pc n="lb"/>
州縣不勝其擾范仲淹雖與琦同副帥任巳專守延安<pc n="lb"/>
                    <pb n="6b"/>
不預此議及師舉有期仲淹固執不可洙徑走延安見<pc n="lb"/>
仲淹圖為恊力仲淹終不從琦巳駐鎮戎軍召諸路將<pc n="lb"/>
佐兵數萬為出討之計元昊遂併兵来㓂欲逆折官軍<pc n="lb"/>
之鋒琦謂諸將曰今勇將鋭師悉萃於此而賊輒来犯<pc n="lb"/>
其勝必矣將佐皆庸人無謀慮賊又羸形誘之時委老<pc n="lb"/>
弱牛畜令官軍俘獲衆益喜貪功不可遏琦在壁中左<pc n="lb"/>
右争請行亦有不白而去者追奔逐北惟恐後時任福<pc n="lb"/>
軰竟至好水川賊所伏勁兵由四山而下不可勝數煙<pc n="lb"/>
                    <pb n="7a"/>
塵坌合前後相失官軍圍<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>其中無復行陣流矢如雨<pc n="lb"/>
殺聲震地任福而下將佐死者五十餘人如王珪桑懌<pc n="lb"/>
者皆驍勇可備指蹤是日皆不免人頗惜之將作監丞<pc n="lb"/>
耿傳洙友也力薦於琦使預謀議是役也傳從福督戰<pc n="lb"/>
深為衆所歸咎然傳亦死於陣洙乃作憫忠辨誣二文<pc n="lb"/>
以排衆説後洙以他事被鞫言事者復攻二文欺衆然<pc n="lb"/>
事徃積嵗不復窮考洙亦自以他罪譴焉<pc n="lb"/>
拓跋元昊少好兵父徳明時將兵破甘凉其可汗自焚<pc n="lb"/>
                    <pb n="7b"/>
乃俘其妻孥以歸自是益喜戰勢亦漸盛徳明死繼㧞<pc n="lb"/>
甃牛京哥城唃厮囉雖遇敵力戰元昊所部亦傷殁者<pc n="lb"/>
衆然大勢已衂遂南徙厯精誠文法寖弱矣又其子瞎<pc n="lb"/>
氊摩氊角皆叛其父自立摩氊角素依首領郢成俞龍<pc n="lb"/>
為謀主俞龍復納女於元昊子寗令偽號梁王者由是<pc n="lb"/>
唃厮囉常憂禍發肘腋意益衰怯矣拓䟦徳明承繼遷<pc n="lb"/>
玉宇志在自守然其下部族時亦冦鈔邉境及公移究<pc n="lb"/>
詰則陽言不知朝廷惟務含貸以存大體其號令部署<pc n="lb"/>
                    <pb n="8a"/>
宫室旌旗一擬王者毎朝廷使至則撤宫殿題榜置於<pc n="lb"/>
廡下使輶始出餞館巳更赭𫀆鳴鞘皷吹導還殊無畏<pc n="lb"/>
避一旦貢表求封冊廟論乃責以藩臣之禮欲必行天<pc n="lb"/>
誅何不思之甚也<pc n="lb"/>
元昊既志在恢拓數侵諸蕃境土鄰敵怨之常選部下<pc n="lb"/>
驍勇自衞分為十隊隊各有長一妹勒二浪訛遇移三<pc n="lb"/>
細賞香埋四里里奴五雜熟屈得雞六隈才浪羅七細<pc n="lb"/>
母屈勿八李訛移岩名九細母嵬名十没羅埋布每出<pc n="lb"/>
                    <pb n="8b"/>
入前後環擁設備甚嚴又分兵為左右廂諸酋各選精<pc n="lb"/>
騎目為生剛捉生其廂左距契丹右抵甘州有野利剛<pc n="lb"/>
浪崖遇乞三將號為謀勇者人或告其有異志元昊並<pc n="lb"/>
誅之而勢亦不衰朝廷東自麟府西極秦隴開五路帥<pc n="lb"/>
府諸重兵以守之元昊入冦常併兵一路而来諸路兵<pc n="lb"/>
勢隔逺不能救援故敗者數焉加之儲㣥供億中外殫<pc n="lb"/>
耗是以議者欲亟與之和茍紓一時之弊<pc n="lb"/>
天禧中西蕃酋領李遵及郢城温共迎唃厮囉為主以<pc n="lb"/>
                    <pb n="9a"/>
興文法遂逼秦州時曹瑋作州帥逆戰於三都谷蕃衆<pc n="lb"/>
大敗自後不敢復冦漢境唃氏後迎李遵郢城温殺之<pc n="lb"/>
又為拓䟦元昊侵逼文法終不能盛朝廷假以節旌嵗<pc n="lb"/>
有賜予唃氏亦時遣人朝貢<pc n="lb"/>
康定初元昊擾邊官軍覆没屯田員外郎劉渙抗章請<pc n="lb"/>
使唃氏令率衆擊元昊以分兵勢自秦州踰四旬方達<pc n="lb"/>
唃氏所道路艱危非貨不行既見倨慢殊無外臣之禮<pc n="lb"/>
逼渙拜之加以言語不通朝㫖不能悉達徒捐金繒數<pc n="lb"/>
                    <pb n="9b"/>
萬而還議者以謂唃氏危窘自固不暇豈能為朝廷困<pc n="lb"/>
元昊哉渙䇿疎矣<pc n="lb"/>
契丹耶律安巴堅之興也其志甚侈嘗得中國錦綺以<pc n="lb"/>
其尤精緻者藉地令牧豎汙踐之親近者或問其故曰<pc n="lb"/>
我國家他日富盛此曹固踐之也迹其貪冒之性豈易<pc n="lb"/>
饜哉<pc n="lb"/>
景徳初契丹南侵車駕幸澶淵上未嘗親御軍旅意甚<pc n="lb"/>
懼比及河橋欲遂止澶之南壘時冦凖作相髙瓊居親<pc n="lb"/>
                    <pb n="10a"/>
衞力勸上過北城上乃躬擐金甲登堞號令諸軍既四<pc n="lb"/>
顧滿野皆敵騎益不自安凖指麾言論自若上亦深倚<pc n="lb"/>
之陳堯叟本蜀人勸上西廵成都王欽若南士謀幸金<pc n="lb"/>
陵凖曰皆可斬及契丹講和車駕還京師凖之功無與<pc n="lb"/>
二凖亦豪俊自負欽若軰深嫉之一日欽若因論澶淵<pc n="lb"/>
事曰城下之盟古所深恥今陛下初御海内為敵人陵<pc n="lb"/>
侮亦不幸爾上曰為之柰何欽若曰非天表瑞貺盛儀<pc n="lb"/>
畢備則不足聳敵人而掩兹醜由是上志在奉符瑞勒<pc n="lb"/>
                    <pb n="10b"/>
功岱嶽以誇中外丁謂軰遂從而希合之加以承祖宗<pc n="lb"/>
恭儉之餘帑藏充牣内外寶貨不可勝計洎封祀禮畢<pc n="lb"/>
玉清景靈會靈三宫觀成國力為之耗竭執事之官賞<pc n="lb"/>
賚千萬近世以来未有也<pc n="lb"/>
真宗建玉清宫自經始及告成凡十四年其宏大瓌麗<pc n="lb"/>
不可名似逺而望之但見碧瓦凌空聳耀京國毎曦光<pc n="lb"/>
上浮翠彩照射則不可正視其中諸天殿外二十八宿<pc n="lb"/>
亦各一殿楩柟杞梓搜窮山谷璇題金榜不能殫紀朱<pc n="lb"/>
                    <pb n="11a"/>
碧藻繡工色巧絶甍栱欒楹全以金飾入者驚怳禠魄<pc n="lb"/>
迷其方向所費鉅億萬雖用金之數亦不能㑹計天下<pc n="lb"/>
珍樹怪石内府琦寶異物充牣襞積窮極侈大餘材始<pc n="lb"/>
及景靈㑹靈二宫觀然亦足冠古今之壯麗矣議者以<pc n="lb"/>
為玉清之盛開闢以来未始有也阿房建章固虛語爾<pc n="lb"/>
天聖嵗六月中宵暴雨震電咫尺語不相聞俄而光照<pc n="lb"/>
都城如晝黎明宫災無餘大像穹碑悉墜煨燼見者無<pc n="lb"/>
不駭歎明肅太后垂簾對兩府大臣雨泣追念先志罷<pc n="lb"/>
                    <pb n="11b"/>
宫使王曾相柄黜判官翰林學士宋綬歸西垣授夏竦<pc n="lb"/>
以脩宫使力期興復朝論諠然言事者亦競進説知難<pc n="lb"/>
復乃止<pc n="lb"/>
太宗志奉釋老崇飾宫廟建開寶寺靈感塔以藏佛舍<pc n="lb"/>
利臨瘞為之悲涕興國寺搆二閣髙與塔侔以安大像<pc n="lb"/>
逺都城數十里已在望登六七級方見佛腰腹佛指大<pc n="lb"/>
皆合抱觀者無不駭愕兩閣之間通飛樓為御道麗景<pc n="lb"/>
門内創上清宫以尊道教殿閣排空金碧照耀皆一時<pc n="lb"/>
                    <pb n="12a"/>
之盛觀自景祐初至慶厯中不十年間相繼災燬略無遺<pc n="lb"/>
焉有為之福如是其效乎<pc n="lb"/>
太宗嘗問杜鎬曰今人皆呼朕為官家其義未諭何謂<pc n="lb"/>
也鎬對曰臣聞三皇官天下五帝家天下考諸古誼深<pc n="lb"/>
合於此上甚悦其對<pc n="lb"/>
曹冀王彬遭㑹興運勲效寖著諸將平蜀競掠財貨彬<pc n="lb"/>
獨不犯釐忽由是太祖益知之性兢畏不伐破偽唐㢠廻<pc n="lb"/>
入都城令監門者但報自江南勾當公事囘及勲望日<pc n="lb"/>
                    <pb n="12b"/>
隆名寵亦峻愈謙下誡懼以保禄位毎出鎮藩閫卑躬<pc n="lb"/>
待士遇計臺廵視封部雖朝藉省部位至下者亦屏逺<pc n="lb"/>
從者端笏迓於路左使者見之無不愧恐賔僚或有以<pc n="lb"/>
過禮為言彬曰上使此人来窺我爾其畏惕如此子孫<pc n="lb"/>
知義方者亦能遵其家法<pc n="lb"/>
曹彬下江南城李煜面縛就彬請命彬謂之曰國主可<pc n="lb"/>
歸宫厚有裝槖以備歸朝煜深徳之諸將争言不可盖<pc n="lb"/>
懼其或自引决爾彬徐曰無畏彼若能死則豈復忍耻<pc n="lb"/>
                    <pb n="13a"/>
以見吾軰耶畢如其言衆皆服其識量<pc n="lb"/>
曹彬居第卑陋未嘗脩廣盖深懼侈滿安於儉徳臨終<pc n="lb"/>
誡諸子曰慎不得脩第厥後遵其遺訓無敢踰者及中<pc n="lb"/>
宫升儷門戸翕赫里巷之間輿馬填牣亦止加丹堊而<pc n="lb"/>
已噫夫人欲之縱由外物之侈也據廣侈之居以養氣<pc n="lb"/>
體則儉菲之奉不能充理勢然矣矧子孫被華腴之廕<pc n="lb"/>
不知艱苦者哉其致滿覆也必矣如曹王之保家訓後<pc n="lb"/>
可以為富貴之師乎<pc n="lb"/>
                    <pb n="13b"/>
上既廢郭后羣臣無敢言者時孔道輔為御史中丞范<pc n="lb"/>
仲淹居諫職知不可以片言奪乃相與率臺諫若干人<pc n="lb"/>
伏閣拜䟽上遣詣中書諭以廢意時李廸在相位謂道<pc n="lb"/>
輔曰廢后古亦有之矣道輔對曰今天子神聖相公當<pc n="lb"/>
以堯舜之道佐之奈何引古者失道之君廢后事以為<pc n="lb"/>
證也廸甚慚道輔仲淹皆黜補郡餘皆罰金而已䟽云<pc n="lb"/>
君者天下之父也后者天下之母也天下之母可以無<pc n="lb"/>
罪而廢是天下之父亦可以無罪而廢也此仲淹之辭<pc n="lb"/>
                    <pb n="14a"/>
陳彭年被章聖深遇每聖文述作或俾彭年潤色之彭<pc n="lb"/>
年竭精盡思以固恩寵贊佞符瑞急希進用當其役慮<pc n="lb"/>
時隨寒暑燥濕不知也有髙信臣者其中表也館於其<pc n="lb"/>
家見彭年足疾甚每自朝歸第則亟就書室嘿坐端慮<pc n="lb"/>
或呼婢僕脱靴則瘡膿霑漬亦不自苦少求休息一日<pc n="lb"/>
旬澣乘間步於廊廡忽見紅英墮地訝曰何花也左右<pc n="lb"/>
對曰石榴花耳彭年曰此有榴樹耶乃彌年所居之僦<pc n="lb"/>
地也其鋭進如此時人目為九尾狐言其才可謂國祥<pc n="lb"/>
                    <pb n="14b"/>
而媚惑多岐也乃參毗宰政未㡬而亡<pc n="lb"/>
孫奭起於明經敦履修潔端議典正發於悃愊章聖崇<pc n="lb"/>
奉瑞貺廣構宫殿以夸四方奭累疏切諫上雖不能納<pc n="lb"/>
用而深憚其正疏語有國之將興聽之於人國之將亡<pc n="lb"/>
聽之於神其忠朴如此<pc n="lb"/>
孫奭敦守儒學務去浮薄判國子監積年討論經術必<pc n="lb"/>
詣精緻監庫舊有五臣注文選鏤板奭建白内於三館<pc n="lb"/>
其崇本抑末多此𩔖也馬元儒學精深名齊孫奭居喪<pc n="lb"/>
                    <pb n="15a"/>
不為佛事但誦孝經而已時人稱其顓篤<pc n="lb"/>
國朝以来京都雖有國子監為講學之地然生徒不上<pc n="lb"/>
三十人率蒙稚未能成業者遇秋試詔下則四方多士<pc n="lb"/>
競投牒於學干試求薦罷則引去無肯留者初試𥙷監<pc n="lb"/>
生雖大蕪謬無不収采生員得牒以歸則自稱廣文館<pc n="lb"/>
進士監出一牒生員輸緡二千餘目為光監利為公廨<pc n="lb"/>
之用直講置員但躐為資地希遷榮耳自景祐以来天<pc n="lb"/>
下州郡漸皆建學規模立矣慶厯初令賈相國昌朝判<pc n="lb"/>
                    <pb n="15b"/>
領國庠予貳其職時山東人石介孫復皆好古醇儒為<pc n="lb"/>
直講力相賛和期興庠序然嚮學者少無法例以勸之<pc n="lb"/>
於是史館檢討王洙上言乞立聴書日限寛國庠薦<pc n="lb"/>
解之數以徠之聽不滿三百日者則屏不得與由是聽<pc n="lb"/>
徒日衆未㡬遂盈數千雖祁寒暑雨有不却者諸席分<pc n="lb"/>
講坐塞階序講罷則書名於籍以記日固已不勝其譁<pc n="lb"/>
矣講員衆白判長奏假庠東錫慶院以廣學舍為太學<pc n="lb"/>
詔從之介復軰益喜以為教道之興也他直講又多少<pc n="lb"/>
                    <pb n="16a"/>
年喜主文詞毎月試詩賦論䇿第生員髙下揭名於學<pc n="lb"/>
門介又喜議時事雖朝之權貴皆譽訾之由是羣謗諠<pc n="lb"/>
興漸不可遏介不自安求出倅濮州言者競攻學制之<pc n="lb"/>
非詔遂罷聽講日限一切仍舊學者不日而散復如初矣<pc n="lb"/>
議者曰學校之設固治國化民之本也賢不肖知之矣<pc n="lb"/>
然古今不同勸導異方古者舉鄉命秀必由於學舍是<pc n="lb"/>
而進者鮮矣今考士升藝不由於學思治者失其本而<pc n="lb"/>
欲以末制驅之其反為害也宜矣<pc n="lb"/>
                    <pb n="16b"/>
盧多遜權謀之士也太祖嘗患耶律氏据幽薊未有䇿<pc n="lb"/>
以下之多遜進説願權都鎮州經畫攻取俟恢復漢土<pc n="lb"/>
則還蹕於汴聞者異之<pc n="lb"/>
太宗嘗責趙普以不舉將帥普對曰昔明宗舉石晋晋<pc n="lb"/>
選張彦澤劉髙祖㧞郭上皇世宗得太祖臣豈敢輕舉<pc n="lb"/>
耶<pc n="lb"/>
太祖常宻遣人於軍中伺察外事趙普極言不可上曰<pc n="lb"/>
世宗朝嘗如此普曰世宗雖如此豈能察陛下耶上黙<pc n="lb"/>
                    <pb n="17a"/>
然遂止<pc n="lb"/>
李漢超帥軍於髙陽闗貸民財而不歸之民撾皷登聞<pc n="lb"/>
上訴太祖召謂之曰爾之鄉里亦嘗為契丹所鈔掠乎<pc n="lb"/>
曰然上曰自漢超帥彼有之乎曰無之上曰昔契丹掠<pc n="lb"/>
爾不来訴今漢超貸爾乃来訴也怒而遣之乃宻召漢<pc n="lb"/>
超母謂之曰爾兒有所乏不来告我而取於民乎乃賜<pc n="lb"/>
白金三千両自是漢超奮必死之節矣<pc n="lb"/>
張詠當太宗朝時望漸髙執政者忌之恐有大用言於<pc n="lb"/>
                    <pb n="17b"/>
上謂詠有威名欲以武爵處之詠聞不樂一日燕見自<pc n="lb"/>
請為武臣别求三千人貲糧親募拳勇之士自衞以備<pc n="lb"/>
出戰上不許自是執政無敢議者<pc n="lb"/>
吕蒙正居宰弼一日諫官張觀忤太宗㫖送臺獄蒙正<pc n="lb"/>
翊日不入朝上遣使問其故對曰臣為宰臣致諫官下<pc n="lb"/>
獄復何面目見君上耶上急出觀焉<pc n="lb"/>
雷德驤性剛直嘗為大理寺值太祖幸瓊林苑放鷂子<pc n="lb"/>
勅左右有急事即得通德驤携大理案二道扣苑門求<pc n="lb"/>
                    <pb n="18a"/>
對左右不敢止之上曰此豈急事耶對曰豈不急於放<pc n="lb"/>
鷂子乎上大怒自起擊之德驤稍退少頃上悔召而謝<pc n="lb"/>
之曰朕若得如卿十數軰何憂天下乎<pc n="lb"/>
張詠守益部時經王小波之亂遺冦未殄中貴人宣政<pc n="lb"/>
使王繼恩總兵柄驕不急賊詠因教主者不給兵糧羣<pc n="lb"/>
校訴於詠詠曰即今出則給若不出則不給要反但聽<pc n="lb"/>
之繼恩翊日遂出捕賊<pc n="lb"/>
咸平中王嗣宗卞袞王子輿並命為三司使嗣宗即時<pc n="lb"/>
                    <pb n="18b"/>
赴職衮子輿得奉日始視事衮未㡬卒於職子輿以風<pc n="lb"/>
痺免嗣宗獨無他終享貴壽<pc n="lb"/>
太宗任陳恕為三司使心笇詳給人有言茗𣙜遺利欲<pc n="lb"/>
更法者上以問恕恕言國家用度無所窘匱恐此法一<pc n="lb"/>
揺則三十年不可再定上怒起入禁中恕不敢退久之<pc n="lb"/>
復坐方可其議後馬元方主計遂變前法迄今三十餘<pc n="lb"/>
年是非紛然無所歸凖如其言焉<pc n="lb"/>
太宗嘗因久旱欲遣使四方詢民疾苦因謂大臣曰天<pc n="lb"/>
                    <pb n="19a"/>
下官吏必有用刑不當者時冦凖副位樞弼前對曰天<pc n="lb"/>
下官吏未聞用刑不當者陛下用刑則實有不當上黙<pc n="lb"/>
然久之問曰何也凖曰晋州祖吉受所監臨贓罪不至<pc n="lb"/>
死陛下特命杖殺之參知政事王沔弟犯監主自盗贓<pc n="lb"/>
罪至死陛下以沔故恕其罪此陛下用刑不當也上為<pc n="lb"/>
之感悟罷沔參知政事<pc n="lb"/>
祥符中軍士有告其營將誹毁天書者上怒欲鞫正其<pc n="lb"/>
罪時馬知節在樞府力言不可且曰天書之降臣等若<pc n="lb"/>
                    <pb n="19b"/>
非親承德音亦未之敢信矧軍校乎茍正其罪則軍政<pc n="lb"/>
不能肅矣遂止<pc n="lb"/>
李漢超將勁兵五千駐髙陽闗以捍北邊漢超常患兵<pc n="lb"/>
少因遣其子奉章詣闕求兵太祖逆謂之曰汝父使汝<pc n="lb"/>
来求益兵耶乃賜其子食已而謂曰汝父不能辦吾事<pc n="lb"/>
則伺契丹斬汝父頭吾當别用能辦吾事者耳兵則吾<pc n="lb"/>
不益也遂解寶𢃄及以金幣厚賜焉漢超乃自奮勵終<pc n="lb"/>
能北禦彊敵不内侵軼議者曰太祖以天威神畧戡削<pc n="lb"/>
                    <pb n="20a"/>
多亂敵人懾縮不敢内侵然矣亦由將將之得人也漢<pc n="lb"/>
超以寡禦彊未嘗挫機亦由兵精而任專也今之治邊<pc n="lb"/>
者兵益冗益敗國用已殫而邊患方熾誠可浩歎哉<pc n="lb"/>
張詠在白士間意槩不羣秋試求薦於大名上書府公<pc n="lb"/>
曰昨日公府試罷羣口騰議以詠名在張覃之右且覃<pc n="lb"/>
内寔敏直外示謙和樂貧著書十五年未嘗一日變節<pc n="lb"/>
事繼母恭懼猶初授教時一家熈熈有若太和之俗且<pc n="lb"/>
魏大都也萬人同辭謂之君子聞者無不佳詠善讓謂<pc n="lb"/>
                    <pb n="20b"/>
可以勸薄俗又嘗作聲賦雖未能髙致絶俗然豪邁有<pc n="lb"/>
理致朋游有勸詠以聲賦贄先達者詠曰取一第乃欲<pc n="lb"/>
用吾聲賦耶其自負如此<pc n="lb"/>
張詠所臨之郡無不冠映前後民愛之如父母再治蜀<pc n="lb"/>
恩威條教動皆可紀益人至今謡慕比戸畫像祠之以<pc n="lb"/>
謂諸葛武侯之後無逮之者蜀人性㳺侈嘗親舂以勤<pc n="lb"/>
嗇教之民皆感其意焉<pc n="lb"/>
張詠守餘杭時方歉㓙飢民多犯鹽禁詠無問多少皆<pc n="lb"/>
                    <pb n="21a"/>
笞而遣之由是犯者益衆邏捕者羣入白詠以為亂國<pc n="lb"/>
法詠怡然納之遂留夜飲因自行酒謂之曰錢塘十萬<pc n="lb"/>
户饑者八九茍不以私鹽自活忽焉螽螘屯熾以死易<pc n="lb"/>
生則諸君將奈何吾止佇秋成則繩之以法坐者皆服<pc n="lb"/>
其言至有泣下者燭屢䟦乃罷是嵗至秋杭無盗賊民<pc n="lb"/>
命以濟又有民家子與姊之贅壻争家財者壻訴曰妻<pc n="lb"/>
父遺命十之七歸壻三與子手澤甚明耳詠竦然命酒<pc n="lb"/>
酹之謂其子曰爾父可謂有智者矣死之日爾甫三嵗<pc n="lb"/>
                    <pb n="21b"/>
故託育於壻也若爾有七分之約則爾死於壻之手矣<pc n="lb"/>
今當七分歸爾三分歸壻也其子與壻皆號泣再拜而<pc n="lb"/>
去人稱神明焉<pc n="lb"/>
張詠治蜀承兵亂之後屯防尚衆四野冦暴未息城中<pc n="lb"/>
無旬月之儲乃榜衢市賤官鹽之直貴米價以博易之<pc n="lb"/>
糧廩因之充接蜀漸安焉<pc n="lb"/>
張詠性剛急嘗作鯸鮧魚賦其序略云江有若覆甌者<pc n="lb"/>
漾於中流移晷不沒舟人曰此嗔魚也觸物則怒多為<pc n="lb"/>
                    <pb n="22a"/>
鷂鳶所食遂索書騐名古謂之鯸鮧因而賦之亦欲刺<pc n="lb"/>
世人之褊薄者又為褊箴云百行同轍一褊則缺其意<pc n="lb"/>
亦欲自警也然終以剛直不躋柄用後進不知詠者以<pc n="lb"/>
謂詠躁愎不任輔弼何輕誣之甚哉<pc n="lb"/>
楊億雖以辭藝進然理識清直不為利變章獻太后寵<pc n="lb"/>
冠妃御人有諷億使上言請升配宫壼則立可致身二<pc n="lb"/>
府億深拒之未㡬丁謂奏章稱揚后德當正椒閫未半<pc n="lb"/>
嵗乃參大政億終不悔朝廷初議封禪億謂不若愛民<pc n="lb"/>
                    <pb n="22b"/>
息用為本後益為邪佞者所排眷寵寖衰矣億性又<pc n="lb"/>
踈放言或輕發時陳彭年方親幸毎多潤色帝制有讒<pc n="lb"/>
億云竊議聖文非親製者上不樂甚一日召億入禁中<pc n="lb"/>
燕肴酒極豐美至於杯案之屬皆常所未見者既而命<pc n="lb"/>
小黄門捧書數箱示之皆文藁也其中刪塗改乙皆上<pc n="lb"/>
親翰億皆伏讀盛贊天作之美上忽莊色曰皆朕自作<pc n="lb"/>
非假人也億不知所以然亦不敢自辨但惶懼而退未<pc n="lb"/>
㡬以母徃許之陽翟弟倚所得疾遂請急歸侍不待報<pc n="lb"/>
                    <pb n="23a"/>
而徃但留書時相所為敷奏而已上聞之錫以金繒藥<pc n="lb"/>
劑未之罪也億遂自稱疾不出晁逈李宗諤皆貽書趣<pc n="lb"/>
億歸但假弟倚答書曰兄書語失錯喜怒不常委是神<pc n="lb"/>
心不定乃為毋奏免官爵言者亦請紀其罪乃除太常<pc n="lb"/>
少卿分務西洛許居陽翟治疾然門生館食者尚千餘<pc n="lb"/>
人踰年貲用漸窶乃表述嫉謗所集賴睿明保辨再章<pc n="lb"/>
求典許田不報復求歸覲乃就命守汝陽既而得緑毛<pc n="lb"/>
龜表獻稱瑞繼復求覲遂召還京師貢章願徧謁玉清<pc n="lb"/>
                    <pb n="23b"/>
諸宫始混和於時軰矣未㡬卒今上親政追贈禮部尚<pc n="lb"/>
書諡曰文<pc n="lb"/>
張詠正直少合與楊億頗相知善嘗遺億書云世之才<pc n="lb"/>
豪須藉智識主之則豪氣不暴縱不與伊吕並轡正合<pc n="lb"/>
著名垂範不朽屑屑罹禍者自古何限盖智不及氣耳<pc n="lb"/>
大率負絶世之才遇好文之主迹繫中禁聲馳四方茍<pc n="lb"/>
加頥氣於和嗇精於漠了然獨到邈與道俱必臻長世<pc n="lb"/>
之期足為瑞時之表億文詞侈博落筆即成生平纂集<pc n="lb"/>
                    <pb n="24a"/>
數百卷其劬至矣然皆聲韵偶屬編組事實鮮及理之文<pc n="lb"/>
詠之書意真益友之言歟<pc n="lb"/>
劉平石元孫既為元昊所敗邊威益削時夏竦守涇原<pc n="lb"/>
乃拜章求罷兵柄其畧曰惟保定之窮邊稽有唐之前<pc n="lb"/>
制遥兼鄭滑旁總邠寧領北平三軍洎安西四鎮精鎧<pc n="lb"/>
五萬具裝九千秀實之出竒兵馬璘之提禁旅禦兹西<pc n="lb"/>
冦尚或無功而况營府乆荒樓雉重葺依然狐兎之藪<pc n="lb"/>
莫覩貔虎之師臣受畧之辰便議營繕城纔板築地已<pc n="lb"/>
                    <pb n="24b"/>
凍堅方卜中春再程庶役又以小羌負徳積嵗造謀跨<pc n="lb"/>
竇融之故區有呼韓之舊地廣募㓙黨十倍賊庭若不<pc n="lb"/>
縻之以恩則當較之以計方將博求跳盪精練師徒竊<pc n="lb"/>
李牧鴈門之機希羊祜峴南之算俟釁為動持重以須<pc n="lb"/>
不須百級之勞兾成嵗月之效豈意鄰城狃於常勝大<pc n="lb"/>
將墮於姦謀忽沮我師頓増賊勢改襲犀兕屬厭餱糧<pc n="lb"/>
四校驚嗟三秦震駭用儒不效在理已明又曰朝那地<pc n="lb"/>
平祅巢宻邇囘中川濶賊逕交通以四萬甲兵備六十城<pc n="lb"/>
                    <pb n="25a"/>
寨排列險隘則用軍忌分圍聚要衝又固圉斯闕以寡<pc n="lb"/>
制敵未知所圖又曰資性憂畏厯官艱難傷弓之禽聞<pc n="lb"/>
虛弦而破膽逸網之獸罥垂蔓以殞心由是數為言事<pc n="lb"/>
者捃摭其語以為露封章傳布漏泄邊機復引破膽殞<pc n="lb"/>
心之句為怯懦特甚示邊鄙以弱不復原其自叙厯官<pc n="lb"/>
艱難之意後乃詔邊臣事有干機宻者並湏實封以聞<pc n="lb"/>
竦文思精敏善於叙事傳其章徧於天下亦頗以此為<pc n="lb"/>
累焉<pc n="lb"/>
                    <pb n="25b"/>
張知白清儉好學居相位如布素時其心逸如也及病<pc n="lb"/>
上幸其家夫人惡衣以見及臨知白寢所見其敝氊縑<pc n="lb"/>
被帷帟質素嗟美久之亟命輦帳具卧物以賜後之稱<pc n="lb"/>
清德者皆以知白為師丁謂貪權怙寵歛蓄無厭南遷<pc n="lb"/>
日籍沒其貲竒賂異玩陳鬻於市死之日家益困諸子<pc n="lb"/>
相繼夭逝朝廷以其第賜太后弟景宗後之言侈敗者<pc n="lb"/>
皆以謂為戒議者曰夫約則常足侈則常不足常足則<pc n="lb"/>
樂而得美名禍咎逺矣常不足則役而得訾惡福亦逺<pc n="lb"/>
                    <pb n="26a"/>
矣世有舍樂美而專趨役訾者信可謂惑也已<pc n="lb"/>
明道中江淮荐饑始命王隨為安撫使隨素無才術不<pc n="lb"/>
能拯傷救敝以活流殍但令人負緡以散丐者毎出則<pc n="lb"/>
前後擁塞騶導者不能呵隨方姁姁矜問示為恩惠識<pc n="lb"/>
者無不嗤之<pc n="lb"/>
天聖中明肅太后垂簾漸久閹宦用事競欲過尊母闈<pc n="lb"/>
以徼權寵上勢孤弱中外疑之四年冬仗前詔至日皇<pc n="lb"/>
帝率百僚上太后壽時范仲淹職秘閣為校理上疏請<pc n="lb"/>
                    <pb n="26b"/>
皇帝率親王皇族於内中上皇太后壽請詔宰臣率百<pc n="lb"/>
僚於前殿上两宫壽太后不懌遣大閹下仲淹章於政<pc n="lb"/>
府問其當否晏殊方為資政殿學士㞐京師嘗薦仲淹<pc n="lb"/>
於朝遂貶職秘閣聞其事頗憂懼亟呼仲淹於第切責<pc n="lb"/>
之曰爾豈憂國之人哉衆或議爾非忠非直但好竒邀<pc n="lb"/>
名而已茍率易不已無乃為舉者之累乎仲淹方對所<pc n="lb"/>
以當言之意殊又折之曰勿為彊辭也仲淹退移書殊<pc n="lb"/>
略曰若以某好竒為過則伊尹負鼎太公直鈎仲尼郤<pc n="lb"/>
                    <pb n="27a"/>
侏儒以尊魯夷吾就縲紲而霸齊藺相如奪璧於彊鄰<pc n="lb"/>
諸葛亮邀主於敝廬陳湯矯制而大破單于祖逖誓江<pc n="lb"/>
而克清中原房喬仗䇿於軍門姚崇臂鷹於渭上此前<pc n="lb"/>
代聖賢非不竒也某患好之未至耳若以邀名為過則<pc n="lb"/>
聖人崇名教而天下始勸莊生云為善無近名乃道家<pc n="lb"/>
自全之説豈治天下者之意乎名教不崇則為人君者<pc n="lb"/>
謂堯舜不足慕桀紂不足畏為人臣者謂八元不足髙<pc n="lb"/>
四㓙不足耻天下豈復有善人乎人不愛名則聖人之<pc n="lb"/>
                    <pb n="27b"/>
權去矣某患邀之未至耳某昨輒言國家冬至上壽之<pc n="lb"/>
禮斯言之有罪必不疑其倖覬也敢輕一死以重萬代<pc n="lb"/>
之法蓋一人與親王皇族上壽於内則母子之義親君<pc n="lb"/>
臣之禮異與百僚上壽於外是行君臣之禮非敦母子<pc n="lb"/>
之義今两宫慈聖仁孝之德而行此典則未見其損奈<pc n="lb"/>
何後代必有后族彊盛竊此為法以抑制人主者矣某<pc n="lb"/>
天拙之効不以富貴屈其身不以貧賤移其心儻進用<pc n="lb"/>
於時必有甚於今者庶㡬報公之清舉如求少言少過<pc n="lb"/>
                    <pb n="28a"/>
之徒則滔滔天下皆是何必某之舉也殊甚慚服<pc n="lb"/>
吕夷簡王曽同在相府曽公忠守道夷簡專用小數籠<pc n="lb"/>
引黨𩔖復縱其子公綽交結人士盛納貨賂其門如市<pc n="lb"/>
曽知而惡之夷簡權寵益盛范仲淹軰數於上前攻其<pc n="lb"/>
短既而言者相繼斥逐曾寖不樂然曽性淳厚又不欲<pc n="lb"/>
有欺於同列一日先白夷簡欲面啓求退夷簡止之曰<pc n="lb"/>
更俟旬日作表章當與公同避賢路耳而夷簡急拜章<pc n="lb"/>
求罷不復白曽曽頗後時上乃疑曾不能容夷簡曾怒<pc n="lb"/>
                    <pb n="28b"/>
為所賣乃宻陳夷簡贓私壞公朝綱紀上乃詰曾實狀<pc n="lb"/>
曾素不知主名不能對遂两罷政柄夷簡以使相判許<pc n="lb"/>
州曾止以資政殿大學士判鄆州夷簡薦王隨陳堯佐<pc n="lb"/>
作相二人皆無應務之才隨又多病數在告未㡬為諫<pc n="lb"/>
官所論皆罷上復思夷簡終再用焉<pc n="lb"/>
薛奎參預宰政頗質厚任真明肅太后將行恭謝宗廟<pc n="lb"/>
之禮自吕夷簡而下皆阿順聽命獨奎抗議不屈明肅<pc n="lb"/>
深忌之然衆議己定遂備法駕容衛一同帝者識者頗<pc n="lb"/>
                    <pb n="29a"/>
以為憂及明肅崩殂夷簡等皆黜𥙷郡獨奎留焉意將<pc n="lb"/>
倚以為相及李廸再居相位踈直不達時務上察其材<pc n="lb"/>
短未有以濟之者時范諷方以言幸乃論非夷簡不可<pc n="lb"/>
奎遂稽於大用以至終知者惜之李廸既與丁謂論事<pc n="lb"/>
得罪遷徙淹淪久之上即位知其名節深所屬意明肅<pc n="lb"/>
太后既崩吕夷簡等皆罷鈞軸亟召廸為相廸樸忠寡<pc n="lb"/>
材但務廣推恩惠以悦人心首下詔収叙諸罪廢之官<pc n="lb"/>
賕汙姦獪之人衆所共棄者皆復爵秩授以民政又勅<pc n="lb"/>
                    <pb n="29b"/>
銓選吏登十二考者不以保任例改京朝官得疲軟姦<pc n="lb"/>
贓眊亂不才者㡬二百軰勸沮之法由兹益壞人望替<pc n="lb"/>
矣暨夷簡復来讒間者日至廸遂降黜以太常卿知宻<pc n="lb"/>
州<pc n="lb"/>
范仲淹入參宰政富弼繼秉樞軸二人以天下之務為<pc n="lb"/>
己任謂朝政因循日久庶事隳弊志欲剗舊謀新振興<pc n="lb"/>
時治其氣鋭不可折仲淹建議塞廕補之濫復限以年<pc n="lb"/>
齒定磨勘之法由博士遷尚書外郎由外郎陞郎中者<pc n="lb"/>
                    <pb n="30a"/>
非薦慰不以名聞弼皆贊助其説果推行之由是中外<pc n="lb"/>
希遷賞者煽謗日熾仲淹不自安矣先是京邑羣司有<pc n="lb"/>
大閹諸官領之如皇城羣牧者皆衞士國駿目指氣使<pc n="lb"/>
動心如意或十餘嵗不代次當𥙷者徒羡望不可得弼<pc n="lb"/>
與韓琦協議制以三年為率不得復有干請久任者悉<pc n="lb"/>
奏更之由是閹宦大譟惡弼如枕干之仇矣仲淹自以<pc n="lb"/>
久事右鄙羌勢未寧願出使以專西畧遂出為河東陜<pc n="lb"/>
西宣撫使弼自以累使契丹再講和約朝廷毎論北事<pc n="lb"/>
                    <pb n="30b"/>
多以任弼乃慷慨許國力請宣撫河朔裁輯邊務為預<pc n="lb"/>
備之計二人既出攻讒者接踵而至謂仲淹弼不忠務<pc n="lb"/>
欲傾揺邦政覬幸功名上漸疑之乃罷仲淹㕘知政事<pc n="lb"/>
知邠州罷弼樞宻副使知鄆州時諌官歐陽脩余靖軰<pc n="lb"/>
咸以協同弼等箴議時政漸以他事被逐目為朋黨浮<pc n="lb"/>
薄競肆攻詆希執政意以致好爵仕路險薄益無耻矣<pc n="lb"/>
議曰君子小人各以彚舉盖聲應景附自然之理也近<pc n="lb"/>
世並立於朝以道德相勸摩為衆所媢者皆指之為黨<pc n="lb"/>
                    <pb n="31a"/>
未知同心一德以濟天下者由何道而可致哉<pc n="lb"/>
夏臺叛命之二年勢益熾横朝廷疑其有吞噬闗中之<pc n="lb"/>
意由是獻議者請脩潼闗以拒之時宋庠㕘預大政鋭<pc n="lb"/>
意主其意遂詔興板縮置樓櫓戰具囘關門而反闔之<pc n="lb"/>
闗中士民嗟怨謂朝廷棄之矣甚者取材興役半出於<pc n="lb"/>
華隂其民之心可知然見者則知其無益於備而徒失<pc n="lb"/>
民心朝廷後知其非悉命撤毁之<pc n="lb"/>
景德初契丹大入河朔章聖將幸澶淵中外人情震懼<pc n="lb"/>
                    <pb n="31b"/>
車駕發京師六軍奏作樂上疑問左右杜鎬前曰周武<pc n="lb"/>
伐紂前歌後舞上悦遂作樂人情頗安<pc n="lb"/>
乾德二年詔舉賢良方正能直言極諌科時中選者唯<pc n="lb"/>
頴贄一人自是罷不復舉至咸平中始復舉之所對策<pc n="lb"/>
限以三千言景徳後又先於中書試六論應係條式者<pc n="lb"/>
方預臨䇿益為艱峻矣近制試論於秘閣數時之間敦<pc n="lb"/>
廹取就舊試制舉人納卷不許踰申刻盖慮及酉則皇<pc n="lb"/>
城掩闗故耳有司不詳故事乃不許及申刻試人眎景<pc n="lb"/>
                    <pb n="32a"/>
髙下窘蹙成文故毎三四嵗一舉所得不過一二人而<pc n="lb"/>
已<pc n="lb"/>
慶厯初夏冦方盛陜西四路並任儒帥久而未有成功<pc n="lb"/>
時吕夷簡為相上深所注意夷簡因言四帥皆儒臣於<pc n="lb"/>
軍政非便奉禄又薄於偏禆遂皆除觀察使欲責其成<pc n="lb"/>
功時范仲淹帥環慶素為吕所惡及授命乃抗章辭讓<pc n="lb"/>
言臣聞先王爵以讓德禄以報功諸侯之失德者降其<pc n="lb"/>
爵諸侯之有功者増其禄此百代不易之典也又聞貴<pc n="lb"/>
                    <pb n="32b"/>
位者為其近於君也漢遣御史繡衣持斧出按二千石<pc n="lb"/>
唐御史之出節度使以軍禮見所以表朝廷之重也學<pc n="lb"/>
士丞郎出則居亷察刺史之任入則復其位自五代之<pc n="lb"/>
亂措置乖失亷察刺史遂為武官學士丞郎一出謂之<pc n="lb"/>
換過入朝既不復其位故士大夫寧甘薄禄而不樂換<pc n="lb"/>
者久矣况今用兵之際事繫安危今日之命理有利害<pc n="lb"/>
臣若嘿嘿而受之一則失朝廷之重勢二則减議論之<pc n="lb"/>
風采三則發將佐之怒四則鼓軍旅之怨五則取敵人<pc n="lb"/>
                    <pb n="33a"/>
之輕六則貽國家之患何以言之臣與韓琦並命陜西<pc n="lb"/>
初為經畧安撫副使次則分領秦慶二州兼本路部署<pc n="lb"/>
司兵馬公事次則進秩為本路都部署兼經畧安撫招<pc n="lb"/>
討等使皆以學士之職行都統之權是用内朝近臣出<pc n="lb"/>
臨外閫以節度諸將孰不以朝廷之勢而望風禀律臣<pc n="lb"/>
軰亦以内朝之職毎視詔令之下或有非便必極力議<pc n="lb"/>
論覆奏不已期於必正自以近臣當彌縫其闕而已今<pc n="lb"/>
一旦落内朝之職而𥙷外帥前在左右丞諸行侍郎節<pc n="lb"/>
                    <pb n="33b"/>
度留後之上今降於知制詔待制之下使居方榮劉興<pc n="lb"/>
之下列以外官而行都統之權此失朝廷之勢一也又<pc n="lb"/>
既為外帥則而今而後朝廷詔令之出或不便於軍中<pc n="lb"/>
或害於邊事豈敢區分是非與朝廷抗論自非近臣無<pc n="lb"/>
彌縫其闕之理縱降詔丁寧必令覆奏而臣軰豈不監<pc n="lb"/>
前代將帥驕亢之禍存國家内外指蹤之體此則减議<pc n="lb"/>
論之風采二也又臣至邊常責將佐當圖實效上報國<pc n="lb"/>
家勿樹虚聲妄求恩奬故得嵗年以來所奏邊效稍稍<pc n="lb"/>
                    <pb n="34a"/>
得實不至矯誣臣方經制𥙷葺以救邊防之闕而西賊<pc n="lb"/>
昌熾復来今大臣將三換寵數將何面目責諸將之實<pc n="lb"/>
效此則發將佐之怒三也又聞自古將帥與士旅同其<pc n="lb"/>
安樂而共其憂患士未飲而不敢言渴士未食而不敢<pc n="lb"/>
言飢今邊兵請給粗供樵爨醋鹽之費食必麄糲經踰<pc n="lb"/>
嵗年不治肉味至有軍行之時羸不勝甲棄而埋之負<pc n="lb"/>
罪以逋不能逺者皆捕而斬之臣雖痛而不忍豈敢慢<pc n="lb"/>
法哉或有危逼欲使此等之心同憂患為國之用不亦<pc n="lb"/>
                    <pb n="34b"/>
難哉昔禄山之亂河北三十餘城俱歸於賊者非皆攻<pc n="lb"/>
而下之由於衆心無恩當未危之時勉以從事及既危<pc n="lb"/>
之後翻然改圖刼長吏以應賊皆此𩔖也臣毎思之寒<pc n="lb"/>
心亦欲獲厚禄飬敢死之士以備冦患今戰士飬有常<pc n="lb"/>
廪賞有常格臣得千鍾之禄千金之賜豈敢私與死士<pc n="lb"/>
哉徒聚之於家使彼目而銜之以待其釁耳臣恐此軰<pc n="lb"/>
一旦倉卒乘怒而發刼長吏以應賊為國家之患矣此<pc n="lb"/>
則鼓軍旅之怨四也又臣聞内列三公九卿外分五侯<pc n="lb"/>
                    <pb n="35a"/>
九伯以安天下威四方也臣自邊上熟户蕃部皆呼臣<pc n="lb"/>
為龍圖老子至於賊界亦傳而呼且不測其品位之髙<pc n="lb"/>
下也今賊界沿邊小可首領並偽置觀察團練之名臣<pc n="lb"/>
若授兹新命使蕃部聞之適足取敵人之輕五也由斯<pc n="lb"/>
以徃必敗乃事寧不貽國家之後患哉此六者臣上為<pc n="lb"/>
國體而辭之也再念臣世專儒素遭逢盛時以文藝發<pc n="lb"/>
科陛下擢於秘館處之諌司厯天章龍圖之職可謂清<pc n="lb"/>
切矣寒士至此大踰本望儒者報國以言為先如臣曩<pc n="lb"/>
                    <pb n="35b"/>
者以言事效賈生慟哭長太息之説黷於聖聽中外共<pc n="lb"/>
棄屢經貶放亦以塞朝廷之薄責矣而臣自追其咎未<pc n="lb"/>
嘗怏怏此搢紳之所諒也前年春延安之戰主將不利<pc n="lb"/>
大挫國威朝廷有使過之議遂及於臣逮至延安竭心<pc n="lb"/>
悉力而處置之間不合朝廷之意既廢復用無所逃遁<pc n="lb"/>
臣顛沛十載灰而復燃者數四矣自知非將帥之才豈<pc n="lb"/>
可以了大事但國家急難之際邊鄙乏人臣以事君之<pc n="lb"/>
心雖知屢困日勉一日伺將帥得人臣則引退丘園歌<pc n="lb"/>
                    <pb n="36a"/>
詠太平雖多難之夫有全歸之樂此臣之所期也臣粗<pc n="lb"/>
守亷隅朝廷豈以貪夫畜臣落近職而増厚禄將令常<pc n="lb"/>
居邊鄙永謝丘園非臣之所期也臣本有風眩之疾聞<pc n="lb"/>
命以来心墮氣索不知其涯縁臣夙夜乃事精爽已乏<pc n="lb"/>
量臣之力豈堪武帥長為荷戈之事乎此臣為私心而<pc n="lb"/>
辭之也伏望尊號皇帝陛下垂日月之明發於獨斷追<pc n="lb"/>
還新恩許存舊職則是以内朝近臣經畧邊事節制諸<pc n="lb"/>
將其體重矣而况儒臣武士所習不同所志亦異臣軰<pc n="lb"/>
                    <pb n="36b"/>
不願去清列而就亷察之厚禄如方榮劉興軰不願减<pc n="lb"/>
厚禄而就學士之清列矣如使四路之帥上失其勢下<pc n="lb"/>
撓其志沮䘮不樂意衰神瘁則百事隳惰豈復能振謀<pc n="lb"/>
發策為國家長城之倚哉恐非陛下推委使人盡心之<pc n="lb"/>
意也一昨宰臣堅讓三公雖已行之命蒙陛下特俞其<pc n="lb"/>
請臣今冒犯天威為國體而辭之者六為私心而辭之<pc n="lb"/>
者一茍不獲命臣當繫身慶州之獄自劾無功冒賞之<pc n="lb"/>
過又劾違制之罪以聽於朝廷假使朝廷極怒臣得死<pc n="lb"/>
                    <pb n="37a"/>
於君父之命猶勝貪此厚禄敗名速禍死於冦亂之手<pc n="lb"/>
此臣所以知其退而不知其進也唯天鍳處之夷簡覩<pc n="lb"/>
奏不樂然逼於物議未㡬并他路皆罷亷察復學士之<pc n="lb"/>
職焉<pc n="lb"/>
冦凖在相位以純亮得天下之心丁謂作相專邪黷貨<pc n="lb"/>
為天下所憤民間歌之曰欲時之好呼冦老欲世之寧<pc n="lb"/>
當去丁及相繼貶斥民間多圖二人形貌對張於壁屠<pc n="lb"/>
酤之肆徃徃有焉雖輕訬頑𡨕少年無賴者亦皆口陳<pc n="lb"/>
                    <pb n="37b"/>
手指頌冦而詬丁若巳之恩讎者况耆舊有識者哉<pc n="lb"/>
謝絳吴人雅秀有詞藻景祐中知制誥然輕黠利唇吻<pc n="lb"/>
人罕測其心時謂之十一面觀音與范諷同年素為范<pc n="lb"/>
所薄及龎籍訟諷两被黜時王堯臣當制絳求代草其<pc n="lb"/>
詞籍誥末云季孫行父之功予不忘矣盖指諷為四㓙<pc n="lb"/>
也論者益畏之未㡬出守南陽遂卒於官疾亟自噬舌<pc n="lb"/>
噀其血肉聞者深鍳之<pc n="lb"/>
范諷齊人性疎誕不顧小節嘗忤外計乃棄官求監舒<pc n="lb"/>
                    <pb n="38a"/>
州靈仙觀莊獻太后臨朝聞其俊邁召拜諫官好大言<pc n="lb"/>
捭闔時亦有𥙷益當塗者皆畏之任三司使闕畧財計<pc n="lb"/>
議者以為任不適其器好朋飲髙歌噭呼或不冠幘禮<pc n="lb"/>
法之士深疾之時人顔太初作東州逸黨詩以譏識者<pc n="lb"/>
亦以諷非廊廟器未㡬被黜遂卒<pc n="lb"/>
國家承五代大亂之餘毎朔望起居及常朝並無仗衞<pc n="lb"/>
或數年始一立名全仗當時人士或不識朝廷容衞迄<pc n="lb"/>
今尚然太宗朝嘗詔史館脩撰楊徽之等校定入閣舊<pc n="lb"/>
                    <pb n="38b"/>
圖時江南張洎獻狀述朝㑹之制得失明著其要云今<pc n="lb"/>
之乾元殿即唐之含元殿也在周為外朝在唐為大朝<pc n="lb"/>
冬至元日立全仗朝百國在此殿也今之文徳殿即唐<pc n="lb"/>
之宣政殿在周為中朝在漢為前殿在唐為正衙凡朔<pc n="lb"/>
望起居冊拜后妃皇太子王公大臣對外藩君長試制<pc n="lb"/>
䇿科舉人在此殿也昔東晉太極殿有東西閣唐置紫<pc n="lb"/>
宸上閤法此制也且人君恭己南面嚮明而理紫㣲黄<pc n="lb"/>
屋至尊至重故廵幸則有大駕法從之盛御殿則有勾<pc n="lb"/>
                    <pb n="39a"/>
陳羽衞之嚴故雖隻日常朝亦猶立仗前代謂之入閤<pc n="lb"/>
儀者盖隻日御紫宸上閤之時先於宣政殿前立黄麾<pc n="lb"/>
金吾仗候勘契畢喚仗即自東西閤門入故謂之入閤<pc n="lb"/>
今朝廷且以文德正衙權宜為上閤甚非憲度况國家<pc n="lb"/>
繼百王之後天下隆平凡曰憲章咸從損益惟視朝之<pc n="lb"/>
禮尚自因循竊見長春殿正與文德殿南北相對殿前<pc n="lb"/>
地位連横街亦甚廣博伏請改創此殿作上閤為隻日<pc n="lb"/>
立仗視朝之所其崇德殿崇政殿即唐之延英殿是也<pc n="lb"/>
                    <pb n="39b"/>
為雙日常時聽斷之所庶乎臨御之式允協前經今輿<pc n="lb"/>
論以入閤儀注為朝廷非常之禮甚無謂也臣竊按舊<pc n="lb"/>
史中書門下御史䑓謂之三署為侍從供奉之官今常<pc n="lb"/>
朝之日侍從官先次入殿庭東西立定俟正班入一時<pc n="lb"/>
起居其侍從官則東西對拜甚失北面朝謁之禮今請<pc n="lb"/>
准舊儀侍從官先次入起居畢在左右分行侍立於丹<pc n="lb"/>
墀之下故謂之蛾眉班然後宰相率正班入起居庶免<pc n="lb"/>
侍從官有東西對拜之文得遵正禮至慶厯三年予知<pc n="lb"/>
                    <pb n="40a"/>
制誥時始詔臺省侍從官隨宰相正班北面起居其他<pc n="lb"/>
則無所更焉<pc n="lb"/>
夏冦既敗官軍劉平石元孫陷沒延州㡬至不守范雍<pc n="lb"/>
日告朝廷益兵復為詩以言賊事凡數十章其傳播者云<pc n="lb"/>
七百里山界飛沙與亂雲鐡騎擇虚至戍兵常忌分嘯<pc n="lb"/>
聚𩔖宿鳥奔散如驚麕難稽守邊法應敵若絲棼又云<pc n="lb"/>
承平廢邊事備預乆已亡萬卒不知戰两城皆復湟輕<pc n="lb"/>
敵謂小醜視地固大荒願因狂狡叛從此葺兵防又云<pc n="lb"/>
                    <pb n="40b"/>
劇賊稱中寨<hi>中寨賊勁悍者也</hi>驅馳甲鎧精昔惟驚突騎今亦<pc n="lb"/>
教攻城伏險多邀擊驅羸毎玩兵拘俘詢戰事肉盡一<pc n="lb"/>
無聲盖延州屢得賊中諜者雖臠其肉且盡終無一言<pc n="lb"/>
故雍詩有云初朝廷輕視元昊邊臣奏請不甚允從至<pc n="lb"/>
是方罪樞臣而逐之<pc n="lb"/>
馮拯在中書孔道輔初拜正言造其第謝之拯謂曰天<pc n="lb"/>
子用君作諫官豈宜私謝執政耶道輔慚伏而退後嘗<pc n="lb"/>
謂人曰如馮公者未足為賢相然求之於今亦未易有<pc n="lb"/>
                    <pb n="41a"/>
也<pc n="lb"/>
孔道輔自以聖人之後常髙自標置性剛介急於進用<pc n="lb"/>
或有勸其少通者答曰我豈姓張姓李者耶聞者多笑<pc n="lb"/>
之為御史中丞以事被黜知鄆州然非其罪躁憤且甚<pc n="lb"/>
至胙縣一夕卒於驛舍<pc n="lb"/>
孔道輔祥符中為寧州軍事推官州天慶觀有蛇妖郡<pc n="lb"/>
將而下日两徃拜焉道輔以笏擊蛇首斃焉由是知名<pc n="lb"/>
後鄆人石介作擊蛇笏銘其文甚激今具載之曰天地<pc n="lb"/>
                    <pb n="41b"/>
至大有邪氣奸於其間為㓙暴為戕賊聽其肆行如天<pc n="lb"/>
地卵育之而莫能禦也人生最靈或異𩔖出於其表為<pc n="lb"/>
蠱惑為妖恠信其異端如人蔽覆之而莫露也祥符中<pc n="lb"/>
寧州有蛇極妖異郡刺史而下日两至於其庭朝焉人<pc n="lb"/>
以為龍也舉州内外逺近罔不駿奔走於門以覲恭莊<pc n="lb"/>
肅祇無敢怠者今龍圖閣待制孔公時佐幕在是邦亦<pc n="lb"/>
隨郡刺史至於其庭公曰明則有禮樂幽則有鬼神蛇<pc n="lb"/>
惑吾民亂吾俗殺無赦則以手板擊其首遂斃於前則<pc n="lb"/>
                    <pb n="42a"/>
蛇也無異焉郡刺史下暨州内外逺近昭然發矇不能<pc n="lb"/>
肆其㐫殘而成其妖惑夫天地間有純剛至正之氣或<pc n="lb"/>
鍾於人人有死物有盡此氣不滅烈烈彌然亘億百世<pc n="lb"/>
而長在在堯為指佞草在魯為孔子誅少正卯刄在齊<pc n="lb"/>
在晉為南董筆在漢武帝朝為東方朔㦸在成帝朝為<pc n="lb"/>
朱雲劍在東漢為張綱輪在唐為韓愈論佛骨表逐鱷<pc n="lb"/>
魚文為段太尉擊朱泚笏今為公擊蛇笏故佞人去堯<pc n="lb"/>
德聰少正卯戮孔法舉罪趙盾晉人懼辟崔子齊刑明<pc n="lb"/>
                    <pb n="42b"/>
距董偃折張禹劾梁兾漢室乂佛教㣲聖道行鱷魚徙<pc n="lb"/>
潮患息朱泚傷唐朝振怪蛇死妖氣散噫天地鍾純剛<pc n="lb"/>
至正之氣在公之笏豈徒斃一蛇而已軒陛之上有罔<pc n="lb"/>
上欺民先意順㫖者公以此笏麾之朝廷之内有諛容<pc n="lb"/>
佞色附邪背正者公以此笏擊之夫如是則軒陛之下<pc n="lb"/>
不仁者去廟堂之上無姦臣朝廷之内無佞人則笏之<pc n="lb"/>
功也豈止在於一蛇銘曰至正之氣天地則有笏惟靈<pc n="lb"/>
物氣乃能受笏之為物純剛正直公惟正人公乃能得<pc n="lb"/>
                    <pb n="43a"/>
故笏之在公能破滛妖公之在朝讒人乃消靈氣未竭<pc n="lb"/>
斯笏不折正道未亡斯笏不藏惟公寶之烈烈其光<pc n="lb"/>
夏冦叛擾累年官軍頻敗闗中物價翔踴天下為之騷<pc n="lb"/>
動朝廷欲與之約和而未有以徕之范仲淹帥延安乃<pc n="lb"/>
使人遺書元昊稱朝廷仁貸惜民之意許嵗與金繒勸<pc n="lb"/>
其納欵書已行始聞於朝執政皆不喜時宋庠㕘知政<pc n="lb"/>
事言仲淹專擅可斬辭甚堅忮遂貶仲淹官知耀州以<pc n="lb"/>
龎籍代之籍亦屢致和意於賊朝廷又宻許籍以柄用<pc n="lb"/>
                    <pb n="43b"/>
俟和議成然後召賊乃遣其腹心楊守素入朝講約易<pc n="lb"/>
其名為曩霄朝廷亦遣使答之然終不見元昊乆之議<pc n="lb"/>
乃定嵗賜銀絹各二十萬疋两茶六萬餘斤遣張子奭<pc n="lb"/>
等冊元昊為夏國王復厚賜之元昊遣人約子奭留於<pc n="lb"/>
宥州亦不相見封冊重幣如委之榛莽子奭由此遷秩<pc n="lb"/>
籍入為樞宻副使皆自以為功焉<pc n="lb"/>
契丹知王師屢為元昊所衂遂有輕中夏之心忽遣使<pc n="lb"/>
蕭英劉六符貽書求闗南之地意謂本石晉所貽舊疆<pc n="lb"/>
                    <pb n="44a"/>
為周世宗所取今當復歸於北乃述世宗取地之後有<pc n="lb"/>
人神共憤廟社不延之語自謂與元昊素定君臣之分<pc n="lb"/>
世為甥舅之親又云殊無忌器之嫌輒肆殘人之伐英<pc n="lb"/>
等既入境乃嘯聚羣黨於幽薊之北以脅我朝廷乃遣<pc n="lb"/>
富弼報聘許嵗増金幣以代闗南賦輸遼主宗真對弼<pc n="lb"/>
語言忽慢謂朝廷輕重在我與弼言詞徃反數日方許<pc n="lb"/>
納幣弼歸朝定議别立誓書以徃遂嵗増銀十萬两絹<pc n="lb"/>
十萬疋通前數毎嵗五十萬矣前所與嵗幣皆彼遣人<pc n="lb"/>
                    <pb n="44b"/>
至雄州交取至是弼許輦至彼界白溝宗真方許之輦<pc n="lb"/>
畜之費益不勝其敝矣又云朝廷使介至北位序甚髙<pc n="lb"/>
北使至朝廷則座列頗卑今既敵國禮宜均比朝廷亦<pc n="lb"/>
從之由是敵勢益驕矣<pc n="lb"/>
富弼使契丹報聘再立盟約時吕夷簡方在相位命弼<pc n="lb"/>
諷契丹諭元昊使納欵宗真當其言謂可指麾立定遂<pc n="lb"/>
遣使詣元昊諭以朝廷之意元昊但依隨而已及楊守<pc n="lb"/>
素至延州道元昊語曰朝廷果欲議和但當下諭本國<pc n="lb"/>
                    <pb n="45a"/>
何煩轉求契丹界夹山部落呆家等族離叛多附元昊<pc n="lb"/>
契丹以詞責問元昊辭不報自稱西朝謂契丹為北邊<pc n="lb"/>
又言請戢所管部落所貴不失两朝歡好宗真既以彊<pc n="lb"/>
盛誇於中國深耻之乃舉衆西伐聚兵於雲州西約五<pc n="lb"/>
百里夾山之側國内擾動糧餽相繼先是契丹預峙芻<pc n="lb"/>
茭以備冬計元昊宻令人焚之殆盡且多餓死及與戰<pc n="lb"/>
遂敗懼朝廷知之乃出牓幽州稱元昊歸欵自以誇大<pc n="lb"/>
其畧云元昊曩自先朝求為鉅援拒一方之裂壤迨三<pc n="lb"/>
                    <pb n="45b"/>
世以襲封又云梟音易變犬態多端忘牢豢之深恩肆<pc n="lb"/>
狂悖之兇性擅誘邊俗巧諜歡鄰罪既貫盈理當難赦<pc n="lb"/>
是用躬驅鋭旅徃覆危巢方邇賊庭乞脩覲禮云云然<pc n="lb"/>
燕人皆知其妄我之諜者又見輿尸重傷者相繼自西<pc n="lb"/>
而至其敗益明然深自藏蔽懼為朝廷所知<pc n="lb"/>
元昊未叛前其部落山遇者歸延州告其謀時天章閣<pc n="lb"/>
待制郭勸守延州乃械錮還賊示朝廷不疑之意賊戮<pc n="lb"/>
其族無遺𩔖由是西人怨懼嚮化之心絶矣賊為患既<pc n="lb"/>
                    <pb n="46a"/>
劇朝廷降詔購募賊中有偽署名職至卑如埋移香者<pc n="lb"/>
輸誠歸欵朝廷重其封禄至以郡王待之亦終不至賊<pc n="lb"/>
黨益固矣<pc n="lb"/>
慶厯三年既放春榜時議以為取士浮薄寖乆士行不<pc n="lb"/>
察學無根原宜新制約以救其弊執政與言事者意頗<pc n="lb"/>
符同乃勅两制及御史臺詳定貢舉條制翰林學士宋<pc n="lb"/>
祁等上言伏以取士之方必求其實用人之術當盡其<pc n="lb"/>
材今教不本於學校士不察於鄉里則不能覈名實有<pc n="lb"/>
                    <pb n="46b"/>
司束以聲病學者專於記誦則不足盡人材此獻議者<pc n="lb"/>
所共以為言也臣等叅考衆説擇其便於今者莫若使<pc n="lb"/>
士皆土著而教之於學校然後州縣察其履行則學者<pc n="lb"/>
脩飾矣故謂立學合保薦送之法夫上之所好下之所<pc n="lb"/>
趨也今先䇿論則文辭者留心於治亂矣簡其程式則<pc n="lb"/>
閎博者得以馳騁矣問以大義則執經者不專於記誦<pc n="lb"/>
矣其詩賦之未能自肆者雜用今體經術之未能亟通<pc n="lb"/>
者當依舊科則中材之人皆可勉及矣此所謂盡人之<pc n="lb"/>
                    <pb n="47a"/>
材也故惟先試策論次簡詩賦考式問諸科文義之法<pc n="lb"/>
此數者其大要也其州郡彌封謄録進士諸科經帖之<pc n="lb"/>
𩔖皆細碎而無益者一切罷之凡為法者皆申之以賞<pc n="lb"/>
罰而勸焉如此則飬士有素取材不遺茍可施行望賜<pc n="lb"/>
裁擇其要令天下州郡並立學校至秋試投狀必由入<pc n="lb"/>
學聽習方許取應進士並先試䇿問以經史時務次試<pc n="lb"/>
詩賦以舊制詞賦聲病偶切拘檢太甚今依自来所試<pc n="lb"/>
賦格外特許依傚唐人賦體諸科舊制對墨義外有能<pc n="lb"/>
                    <pb n="47b"/>
明於經㫖願對大義者直取聖賢意義解釋或以諸書<pc n="lb"/>
引証不須具注䟽尋降勅㫖夫儒者通天地人之理而<pc n="lb"/>
兼古今治亂之源可謂博矣然學者不得騁其説而有<pc n="lb"/>
司務先聲病以牽制之則吾豪雋竒偉之士何以奮焉<pc n="lb"/>
士有純明朴茂之美而無興學飬成之法其飭身勵節者<pc n="lb"/>
使與不肖之人雜而並進則夫懿德敏行之賢何以見<pc n="lb"/>
焉此取士之甚弊而學者自以為患議者屢以為言朕<pc n="lb"/>
慎於改更比令詳酌仍詔宰府加之㕘定皆以謂本學<pc n="lb"/>
                    <pb n="48a"/>
校以教之然後可求其行實先䇿論則辯理者得盡其<pc n="lb"/>
説簡程式則閎博者可見其材至於經術之家稍増新<pc n="lb"/>
制兼行舊式以勉中人其煩法細文一皆罷去明其賞<pc n="lb"/>
罰俾各勸焉如此則待士之意周取人之道廣夫遇人<pc n="lb"/>
以薄者不可責其厚今朕建學興善以尊士大夫之行<pc n="lb"/>
而更制革弊以盡學者之才其於教育之方勤亦至矣<pc n="lb"/>
有司其務嚴訓導精舉察以稱朕意學者其思進德脩<pc n="lb"/>
業而無失其時凡所科條可為永式詔既下人争務學<pc n="lb"/>
                    <pb n="48b"/>
風俗一變未㡬首議者多出外官所見不同競興譏詆<pc n="lb"/>
以謂俗儒是古非今不足為法遂追止前詔學者亦廢<pc n="lb"/>
焉<pc n="lb"/>
契丹自安巴堅雄據燕北之地脩其國有威法諸國遂<pc n="lb"/>
漸為制常得中國所賜紈錦以其尤精緻者籍地使牧<pc n="lb"/>
豎汙踐之親近者或問其故曰我國他日富盛是等固<pc n="lb"/>
當踐之其用意驕貪侈毒豈易盈哉自石晉求援為耶<pc n="lb"/>
律徳光所立約為父子之國嵗輸絹三十萬舉鴈門以<pc n="lb"/>
                    <pb n="49a"/>
北及幽州之地為徳光壽自是失其控壓之要縻之無<pc n="lb"/>
全䇿矣彼雖時有聘問不過豐貂大腊顛駿數四而已<pc n="lb"/>
其鄰國曰渤海女真室韋逹靼奚霫之𩔖皆君奉之其<pc n="lb"/>
民强而善戰堪艱苦但衆寡不侔故為所制耳梁及後<pc n="lb"/>
唐時尚有来貢者自是阻閡偪於彊力晉髙祖時桑維<pc n="lb"/>
翰疏云契丹自數年來最為彊盛侵伐鄰國吞滅諸蕃盖<pc n="lb"/>
謂是也毎興兵擾塞則傳一矢為信諸國皆震懼奔㑹<pc n="lb"/>
無後期者毎戰必衘枚無諠傳指顧令統帥之下各有<pc n="lb"/>
                    <pb n="49b"/>
部隊書則望旗幟遇夜則或鳴鉦或吹蠡角或為禽鳥<pc n="lb"/>
之聲各隨部隊撤卷而去至明不遺一騎軍令至峻常<pc n="lb"/>
以什伍相分一人趨敵則什伍俱前緩急不相赴援則<pc n="lb"/>
盡誅之故其人能死戰而又山後郡縣俗情篤實髙上<pc n="lb"/>
氣武士農商工四者俱備以資其用其主雖遷徙出入<pc n="lb"/>
非廬帳不居然有垣壘宫室矣其民雖瘃堕寒冽非旃<pc n="lb"/>
毳不禦然有衣服染繢矣自開運中徳光入汴盡得晉<pc n="lb"/>
朝帑實圖書服器工巧事多摹擬中國久而益盛矣始<pc n="lb"/>
                    <pb n="50a"/>
石晉時闗南山後初蒞彼民既不樂附又為彼所侵辱<pc n="lb"/>
日久企思中國聲教常若媮息茍生周世宗止平闗南<pc n="lb"/>
功不克就嵗月既久漢民宿齒盡逝新少者漸服習不<pc n="lb"/>
怪甚至右彼而下漢其間士人及有識者亦嘗悵然無<pc n="lb"/>
可奈何<pc n="lb"/>
太宗既夷并壘乘鋭直壓其境國中駭怖不知所為其<pc n="lb"/>
主與左右聚議皆曰中朝皇帝此来但欲恢復土宇幽<pc n="lb"/>
州垂陷矣不可不救之敗則委棄深遁未為晩也中國<pc n="lb"/>
                    <pb n="50b"/>
既得山後郡縣必不困䠞侵害我乃傾國抗敵遂能<pc n="lb"/>
保有其土彼民復失所望矣自後遣將出師蹈其境<pc n="lb"/>
界頓其營壘皆欲請命送欵然未能一戰而㨗料取<pc n="lb"/>
全勝亦彼民之不幸乎爾後河朔之民數被其毒驅<pc n="lb"/>
掠善良入國中分諸路落鞭笞陵辱酷不可聞我民<pc n="lb"/>
每被分時父母妻子各隨敵騎而去號哭之聲震動<pc n="lb"/>
天地見者為之變色聞者無不傷心焉及真宗幸澶<pc n="lb"/>
淵親征遂與盟嵗給金繒敵亦深入自驚恐王師遮<pc n="lb"/>
                    <pb n="51a"/>
屯要害斷其歸路欣然奉約自是河朔之民漸有生<pc n="lb"/>
意矣<pc n="lb"/>
真宗與北國修好遣使稱北朝公卿以下謂事適然無<pc n="lb"/>
異論時王曽為著作郎直史館獨抗章曰二漢雖議和<pc n="lb"/>
親然禮亦不至均今若是是與之抗立首足並處失孰<pc n="lb"/>
甚焉臣恐乆之非但並處又病倒植顧其國號契丹足<pc n="lb"/>
矣真宗深所賞激然使者業已徃遂已識者是之<pc n="lb"/>
王曽知審刑院法有違制者報徙曽請非親近以失論<pc n="lb"/>
                    <pb n="51b"/>
從杖既而外郡有以是具獄聞者真宗怒詔令如法曽<pc n="lb"/>
執前議上謹容曰若卿議是無違制者曾對曰如詔㫖<pc n="lb"/>
亦不復有失者天下之廣豈人人盡知制耶唯上裁幸<pc n="lb"/>
上悟欣然從其議因著為令<pc n="lb"/>
真宗疾彌留皇太子决政資善堂劉太后諷宰相丁謂<pc n="lb"/>
謀臨朝物議憂疑王曾説后戚錢惟演曰帝仁孝結於<pc n="lb"/>
民心深矣今適不豫且大漸天下莫不屬吾儲君而皇后<pc n="lb"/>
遂欲稱制以疑百姓公不見吕武之事乎誰肯附者必<pc n="lb"/>
                    <pb n="52a"/>
如所謀劉氏無處矣公寔后肺腑何不入白即帝不諱<pc n="lb"/>
立儲為君后輔政以居此萬世之福也后悟不復有他<pc n="lb"/>
志及皇儲踐阼遺詔軍國事權聽后㫖議法久未决丁<pc n="lb"/>
謂㳂后素志乃上議太后朝近臣處大政皇帝朝朔望獨<pc n="lb"/>
見羣臣餘庶務令入内押班雷允恭傳奏禁中取可否<pc n="lb"/>
即下不以覆謂黨皆附和以為便曽對曰天下公器豈<pc n="lb"/>
可两宫異位又政出宦人亂之本也不可乃引後漢馬<pc n="lb"/>
鄧故事奏凡御朝帝坐左母后坐右而加簾焉奏事以<pc n="lb"/>
                    <pb n="52b"/>
次如常儀納之已而治定陵謂果與允恭謀改吉卜幸<pc n="lb"/>
咎禍事敗抵罪謂黨佑之曰謂首被顧託請以議功曾<pc n="lb"/>
曰謂事干宗社議功不及卒放謂於朱崖佑者亦廢先<pc n="lb"/>
是謂用事威賞皆專達不請於朝謂巳竄馮拯繼為上<pc n="lb"/>
相復躡故跡曾喻以禍福拯深怨之自是事皆决於两<pc n="lb"/>
宫然太后稍自尊侈既上尊號乃欲御天安殿路寢受<pc n="lb"/>
冊曾執不從遂降御文徳由是大失太后意㫖及玉清<pc n="lb"/>
宫災曾為宫使乃免相出知青州知者謂曽之大節邦<pc n="lb"/>
                    <pb n="53a"/>
家賴焉<pc n="lb"/>
故相李昉嘗謂其子宗諤曰自太祖臨御以来百司人<pc n="lb"/>
吏難於選𥙷臺省舊規漸成廢墮吾罷相為右僕射都<pc n="lb"/>
省並無舊吏惟私名散官數人主掌案籍而已舉措應<pc n="lb"/>
對山野特甚省中故事懵然不知㑹勅集三署官議事<pc n="lb"/>
省吏以狀来報吾詰之曰三署官議事僕射入省乎曰<pc n="lb"/>
不知也臺省官與丞郎尚書雜坐乎曰不知也掌名表<pc n="lb"/>
郎官與監議御史何向而坐曰不知也左右丞與尚書<pc n="lb"/>
                    <pb n="53b"/>
坐孰為主曰不知也吾為主客郎掌誥日時尚書張詔<pc n="lb"/>
李濤楊昭侃右丞趙上交中丞劉温叟以耆儒宿德俱<pc n="lb"/>
在班行屢陪諸公於都省議事大凡在内庭論職不論<pc n="lb"/>
官入都省論官不論職如學士𢃄两省官及都省官議<pc n="lb"/>
事之日入都省並綴本班坐毎議事有司於都堂陳帟<pc n="lb"/>
幕設左右丞坐於堂之東北面南向設中丞坐於堂之<pc n="lb"/>
西北面南向設尚書侍郎坐於堂之東廂面西向設两<pc n="lb"/>
省常侍舍人諫議坐於堂之西廂面東向設知名表郎<pc n="lb"/>
                    <pb n="54a"/>
官坐於堂之東南面北向設監議御史坐於堂之西南<pc n="lb"/>
面北向又設左右司郎中員外坐於左右丞之後設諸<pc n="lb"/>
司郎中員外坐於尚書侍郎之後設起居司諫正言坐<pc n="lb"/>
於給舍諫議之後並重行異位故事左右僕射侍中中<pc n="lb"/>
書令是為四相自唐開元之後僕射不知政事然非軍<pc n="lb"/>
國大事不入省㑹議議事之日三署官早赴省就次所<pc n="lb"/>
司先以所議事狀徧呈郎官畧知大意然後所司引<pc n="lb"/>
知名表郎官執所議黄卷升㕔就本位立次引監議御<pc n="lb"/>
                    <pb n="54b"/>
史次引小两省官次引郎中員外次引三院御史中丞<pc n="lb"/>
各就本位然後左右丞升㕔所司抗聲曰揖羣官揖訖<pc n="lb"/>
各就坐知名表郎官以黄卷授所司捧詣左右丞左右<pc n="lb"/>
丞執卷展讀訖然後授於中丞中丞授於尚書侍郎徧<pc n="lb"/>
至羣官讀訖復授於知名表郎官始命進飲食所司捧<pc n="lb"/>
筆研立於左右丞之前一吏抗聲曰請定議左右丞揖<pc n="lb"/>
羣官訖然後乃取幅紙書所議事署字於其下徧授四<pc n="lb"/>
座監議御史命一吏抗聲曰有所見不同者請不署字<pc n="lb"/>
                    <pb n="55a"/>
食既訖所司復抗聲曰食畢揖羣官對揖訖各降堦出<pc n="lb"/>
就本位以所議可否共列狀進入以官髙者為表首異<pc n="lb"/>
議者於閣門别進狀論列如諸司三品以上武班二品<pc n="lb"/>
以上並入省議事即諸司三品坐於尚書侍郎之南東<pc n="lb"/>
宫一品坐於尚書郎之前武班二品坐於給舍之南並<pc n="lb"/>
絶席異位如議大事僕射御史大夫入省惟僕射至㕔<pc n="lb"/>
下馬餘官並門外下馬設僕射大夫位於左右丞之前<pc n="lb"/>
並重行異位執筆署字皆僕射專之矣故徐鉉在省多<pc n="lb"/>
                    <pb n="55b"/>
知典故亦言江南見舊儒所説議事之儀與吾所記畧<pc n="lb"/>
同因命寫一圖授省吏未知此軰能遵守否當昉言此<pc n="lb"/>
時都省猶時復議事近年以来此事都廢惟議諡法則<pc n="lb"/>
羣官一集於都省郎官由經科入仕者多不知學術但<pc n="lb"/>
飲食署字而已議罷出省人或問其所議有全不知所<pc n="lb"/>
謂者两制中淺隘者又耻與曹次列多辭以故不赴集<pc n="lb"/>
由是體益隳焉<pc n="lb"/>
夏冦擾邊闗中科歛頻仍民力大困掌計漕者遷徙靡<pc n="lb"/>
                    <pb n="56a"/>
寧無乆職之計人戸逃移㡬半公私窘蹙及吴遵路為<pc n="lb"/>
都轉運使雖究意利害而分九等戸為三十七等以均<pc n="lb"/>
徭役然民益怨擾不知所措<pc n="lb"/>
契丹既有幽薊及鴈門以北亦開舉選以収士人幽州<pc n="lb"/>
劉氏昆弟其名曰二𤣥三嘏四端五常六符皆被任遇<pc n="lb"/>
三嘏四端復尚公主慶厯四年秋三嘏携嬖妾偕一子<pc n="lb"/>
投廣信軍詞情悲切自言公主皆有所私乆已離異今<pc n="lb"/>
秋其主廹令再合公主兇狠必欲殺其妾與子故歸朝<pc n="lb"/>
                    <pb n="56b"/>
廷頗論其國中機事言其主已西伐元昊幽薊空虛我<pc n="lb"/>
舉必克所陳凡七事復為詩以自陳云雖慙涔勺赴滄<pc n="lb"/>
溟仰訴丹衷不為名寅分星辰將降禍兊方疆㝢即交<pc n="lb"/>
兵春秋大義惟觀釁王者雄師但有征救取燕民歸舊<pc n="lb"/>
主免於異國嵗稱兄朝廷以誓約既乆三嘏彼壻位顯<pc n="lb"/>
恐納之生釁又移文邊郡躡知三嘏来跡求索峻切期<pc n="lb"/>
於必得不則舉兵隳好矣朝廷乃遣還三嘏復由西山<pc n="lb"/>
路入定州境所至以金賂村民求宿食勢益窘定帥遣<pc n="lb"/>
                    <pb n="57a"/>
人搜索拘送彼界比三嘏至幽州其妻已先在矣乃殺<pc n="lb"/>
其妾與子械三嘏送國主帳前以其晜弟皆方委任遂<pc n="lb"/>
貰三嘏死使人監錮之議者深歎惜其事<pc n="lb"/>
天禧末真宗聖躬多不豫丁謂當國恣行威福時劉筠<pc n="lb"/>
在翰林守正不為阿附謂深嫉之筠乃求出為郡止授<pc n="lb"/>
諫議大夫守廬州筠拜章求兼集賢院學士謂沮之不<pc n="lb"/>
與筠舟至淮上遇水暴漲作詩云行行極目天無柱渺<pc n="lb"/>
渺横流浪有花客子方思舟下碇隂虬自喜海為家村<pc n="lb"/>
                    <pb n="57b"/>
遥樹列晴川薺岸闊牛分觸氏蝸鳶嘯風髙誠可畏此<pc n="lb"/>
情難諭坎中蛙識者美其憂思之深逺焉謂敗復召入<pc n="lb"/>
翰林為學士以詩别同僚云一辭鑾署忝英藩两見黄<pc n="lb"/>
華媚翠罇政懦毎憐民若子嵗豐還喜稻成孫離愁且<pc n="lb"/>
飲賢人酒宻對須求長者言入奉清朝咸一徳晨趨豈<pc n="lb"/>
歎鬢霜繁<pc n="lb"/>
祥符中中書試制舉人六論畢吕夷簡及布衣周啓明<pc n="lb"/>
將被親䇿執政以為封禪有期將告成功於天下不當<pc n="lb"/>
                    <pb n="58a"/>
復訪人以得失遂報罷夷簡特升職倅郡啓明免將来<pc n="lb"/>
進士鄉薦啓明乃歸括蒼隱居聚徒講學不復仕進時<pc n="lb"/>
論髙之<pc n="lb"/>
江南徐鉉歸朝儒筆履素為中朝士大夫所重王溥王<pc n="lb"/>
祐與之交欵李至蘇易簡咸師資之李穆尚書有清識<pc n="lb"/>
嘗語人曰吾觀江表冠盖若中立有道之士惟徐公近<pc n="lb"/>
之耳平居自奉寡儉食無重肉人或問其故鉉曰亡國<pc n="lb"/>
之大夫已多矣時王師已圍建業李後主欲命使於交<pc n="lb"/>
                    <pb n="58b"/>
兵之間左右咸有難色鉉乃請行後主撫之泣下曰時<pc n="lb"/>
危見臣節汝有之矣後太宗詔鉉撰江南録末乃云天<pc n="lb"/>
命歸於有宋非人謀之所及太宗頗不悦又其國潘佑<pc n="lb"/>
以直諫被誅鉉深毁短之知者謂其𨼆惡太過非直筆<pc n="lb"/>
也<pc n="lb"/>
夏國元昊取契丹女號為興平公主乃宗真之姊也元<pc n="lb"/>
昊待之甚薄因晩被病元昊亦不徃視之以至於殁宗<pc n="lb"/>
真雖忿恨然亦無如之何但遣使慰問之而已朝廷不知<pc n="lb"/>
                    <pb n="59a"/>
其故以為元昊畏耶律之彊諷宗真使促元昊歸欵失<pc n="lb"/>
之甚矣<pc n="lb"/>
范仲淹以天章閣待制權尹京府自以言事被用以諫<pc n="lb"/>
諍為巳責吕夷簡作相氣勢熏炎無敢迕者仲淹屢犯<pc n="lb"/>
其鋒夷簡深懷忌憚但博示含容以親仲淹仲淹終不<pc n="lb"/>
合毎對上言夷簡纎邪不忠宜制其漸因泛論漢世莽<pc n="lb"/>
卓階亂有胎由辨之不早致然其語漏泄譖愬者日至<pc n="lb"/>
矣上遂疑仲淹離間大臣徼幸進取落待制職出知饒<pc n="lb"/>
                    <pb n="59b"/>
州言事官無敢辨之者皆言仲淹不當指夷簡為莽卓<pc n="lb"/>
時尹洙余靖歐陽修皆讎書三館相與憤切洙遂詣政<pc n="lb"/>
府請與仲淹皆貶為黨人靖上書言臣聞位疎而言親<pc n="lb"/>
者罪也知淺而言深者妄也臣故抵罪抵妄輒有開陳<pc n="lb"/>
者懷忠事君不敢自愛萬一益國雖死無恨伏聞今月<pc n="lb"/>
九日以吏部員外郎天章閣待制范仲淹落職守本命<pc n="lb"/>
差知饒州臣竊謂仲淹秉忠朴之心懷直諒之節不識<pc n="lb"/>
忌諱有可矜愍觀其臨事不茍言必忤上竭忠奉國夫<pc n="lb"/>
                    <pb n="60a"/>
豈私其身哉去嵗自貶所召居顧問之職爾時正人端<pc n="lb"/>
士酌酒相賀喜陛下納善思治招徕忠讜真聖帝哲王<pc n="lb"/>
聰明之政也今兹遽聞以言獲罪左降僻逺事出不意<pc n="lb"/>
驚動耳目何其進之太暴而退之太速乎然則仲淹若<pc n="lb"/>
以官政闕失自取罪戻國有常典誰敢議之今以刺譏<pc n="lb"/>
大臣指訐時政而不示含恕重加譴謫臣深為陛下不<pc n="lb"/>
取也昔堯舜之帝商周之王嘗云諤諤以昌不聞誹謗<pc n="lb"/>
為罪况仲淹前所言在陛下母子夫婦之間犯顔逆耳<pc n="lb"/>
                    <pb n="60b"/>
最其大者以其言合典禮尚加優奬正人端士所以相<pc n="lb"/>
賀者以陛下屈情狥道超越前古若是者也今因進對<pc n="lb"/>
之際言大臣前短縱令謀論踈濶褒貶過當斷在陛下<pc n="lb"/>
聽與不聽耳安可與讒邪同罪乎至如汲黯在庭毁平<pc n="lb"/>
津之多詐張昭論將以魯肅為麄疎漢帝吴王熟聞此<pc n="lb"/>
議两用無猜豈損令德臣今越職而言者非不知百官<pc n="lb"/>
内外各有職分但以諫官御史畏罪而未言遂恐庶人<pc n="lb"/>
之議不得上達故敢不避誅放臣之所言亦非營救仲<pc n="lb"/>
                    <pb n="61a"/>
淹何則仲淹自大理寺丞四五年間至吏部員外郎比<pc n="lb"/>
於長流此乃踰涯之寵今雖落職寔於仲淹之身未有<pc n="lb"/>
所損但所論者國家大體耳古者斥去直臣皆玷累盛<pc n="lb"/>
徳故多含垢忍怒以示容納彼非不能快意行事盖惜<pc n="lb"/>
千古之名耳陛下自專政以来三逐言事者矣若習以<pc n="lb"/>
為常不甚重惜則恐書於史冊虧玷太平之治鉗天下<pc n="lb"/>
之口塞陛下之聰在此舉矣可不慎乎臣披瀝肝膽兾<pc n="lb"/>
陛下察之伏望陛下以舜察邇言為念以漢招直諫為<pc n="lb"/>
                    <pb n="61b"/>
謀常以壅塞是憂不以誹謗加罪追改前命無重過舉<pc n="lb"/>
則天下幸甚書奏夷簡内不自安乃謫洙靖官以拒来<pc n="lb"/>
者歐陽脩乃移書司諫髙若訥責之曰髙君足下予年<pc n="lb"/>
十七時家隨州見天聖二年進士牓始識足下姓名時<pc n="lb"/>
予年尚少未與人接又居逺方但聞今宋舍人兄弟與<pc n="lb"/>
葉道卿鄭天休數人以文章有大名號稱得人而足下<pc n="lb"/>
厠其間獨無卓卓可道説者予固疑足下不知何如人<pc n="lb"/>
其後更十一年予再至京師足下巳為御史裏行然猶<pc n="lb"/>
                    <pb n="62a"/>
未暇一識足下之面但時問予友尹師魯以足下之賢<pc n="lb"/>
否而師魯説足下正直有學問君子人也予猶疑之夫<pc n="lb"/>
正直者不可屈曲有學問者必能辨是非以不可屈之<pc n="lb"/>
節有能辨是非之明又為言事之官而俯仰黙黙無異<pc n="lb"/>
衆人是果賢者耶此不得不使予疑之也自足下為諫<pc n="lb"/>
官始得相識侃然正色論前世事厯厯可聽褒貶是非<pc n="lb"/>
無一謬説噫持此辨以示人孰不愛之雖予亦疑足下<pc n="lb"/>
真君子也是予自聞足下之名及相識凡十有四年而三<pc n="lb"/>
                    <pb n="62b"/>
疑之今者推其實迹而較之然後决知足下非君子也<pc n="lb"/>
前日范希文貶官後與足下相見於安道家足下詆誚<pc n="lb"/>
希文為人予始聞之疑是戯言及又見師魯亦説足下<pc n="lb"/>
深非希文所為然後其疑遂决希文剛正好學通古今其<pc n="lb"/>
立朝有本末天下所共知今特以言事觸宰相得罪足<pc n="lb"/>
下既不能辨其非辜又畏有識者之責已遂隨而詆之<pc n="lb"/>
以為當黜是可怪也夫人之於性剛果懦軟禀之於天<pc n="lb"/>
不可勉強聖人亦不以不能責人之必能今足下家有<pc n="lb"/>
                    <pb n="63a"/>
老母自惜官位懼飢寒而顧利禄不敢一忤宰相以近<pc n="lb"/>
刑禍此乃庸人之常情不過作一不才諫官耳雖朝之<pc n="lb"/>
君子亦將閔足下之不能而不責以必能也今乃不然<pc n="lb"/>
反昻然自得了無愧畏反毁其賢以為當黜庶乎飾已<pc n="lb"/>
不言之過夫力所不敢為乃愚者之不逮以智文其過<pc n="lb"/>
此君子之賊也且希文果不賢耶自三四年来從大理<pc n="lb"/>
寺丞至前行員外郎作待制日備顧問今班行中無與<pc n="lb"/>
比者是天子驟用不賢之人使天子待不賢以為賢是聰明<pc n="lb"/>
                    <pb n="63b"/>
有所未盡足下身為司諫乃耳目之官當其驟用時何不一<pc n="lb"/>
為天子辨其不賢反黙黙無一語待其自敗然後隨而<pc n="lb"/>
非之若果賢耶今日天子與宰相以忤意逐賢人足下不<pc n="lb"/>
得不言是則足下以希文為賢亦不免責大抵罪在黙<pc n="lb"/>
黙爾昔漢殺蕭望之與王章計其當時之議必不肯言<pc n="lb"/>
殺賢者也必以石顯王鳯為忠臣望之與章為不賢而<pc n="lb"/>
𬒳罪也今足下視石顯王鳯果忠耶望之與章果不賢<pc n="lb"/>
耶當時亦有諫官必不肯自言畏禍而不諫亦必曰當誅<pc n="lb"/>
                    <pb n="64a"/>
而不足諫也今足下視之果當誅耶是直可欺當時之<pc n="lb"/>
人而不可欺後世也今足下又欲欺人而不懼後世之<pc n="lb"/>
不可欺耶况今之人未可欺也伏以今皇帝即位以来<pc n="lb"/>
進用諫官容納言論如曹脩古劉越雖殁猶被褒稱今<pc n="lb"/>
希文與孔道輔皆自諍臣擢用足下幸生此時遇納諫<pc n="lb"/>
之聖主如此猶不敢一言何也前日又聞御史臺牓朝<pc n="lb"/>
堂戒百官不得越職言事是可言者惟諫官耳若足下<pc n="lb"/>
又遂不言是天下無得言者也足下在其任而不言便<pc n="lb"/>
                    <pb n="64b"/>
當去之而無妨他人之堪其任者也昨日安道貶官師<pc n="lb"/>
魯待罪足下猶有面目見士大夫出入朝中稱諫官是<pc n="lb"/>
足下不復知人間有羞耻事爾所可惜者聖朝有事諫<pc n="lb"/>
官不言而使他人言之書在史冊他日為朝廷羞者足<pc n="lb"/>
下也春秋之法責賢者備今某區區猶望足下之能一<pc n="lb"/>
言者不忍便絶足下而以不賢者責也若猶以希文不<pc n="lb"/>
賢而當逐則予今日所言如此乃是朋邪之人願足下<pc n="lb"/>
直携此書於朝使正予罪而誅之使天下釋然知希文<pc n="lb"/>
                    <pb n="65a"/>
之當逐亦諫官之一效也前日足下在安道家召予徃<pc n="lb"/>
論希文事坐有他客不能盡所懷故聊布區區若訥得<pc n="lb"/>
書怒甚乃繳其書奏之曰伏覩勅牓節文范仲淹言事<pc n="lb"/>
惑衆離間君臣自結朋黨妄自薦引及知開封府以来<pc n="lb"/>
區斷任情免勘落天章閣待制知饒州及諭中外臣僚<pc n="lb"/>
事臣以位備諫列自仲淹落職之後諸處察訪端由參<pc n="lb"/>
驗所聞畧與勅牓中事符合臣風聞本人謀事疎濶及<pc n="lb"/>
躁憤狂肆陷於險薄遂有離間君臣之罪臣既見朝廷<pc n="lb"/>
                    <pb n="65b"/>
行遣未至過當固不敢妄有救解也十六日有館閣校<pc n="lb"/>
勘歐陽脩令人力持書抵臣言仲淹平生剛正好學通<pc n="lb"/>
古今班行中無與比者謂臣為御史裏行日俯仰黙黙<pc n="lb"/>
無異衆人責臣今来不能辨仲淹非辜乃庸人常情作<pc n="lb"/>
不才諫官乃昻然自得了無愧畏不敢一言在其任而<pc n="lb"/>
不言便當去之無妨他人之堪其任者言臣猶有面目<pc n="lb"/>
見士大夫出入朝中稱諫官及謂臣不復知人間有羞<pc n="lb"/>
耻事臣以庸鄙承乏諫憲屢貢狂斐以罄丹赤夫犬馬<pc n="lb"/>
                    <pb n="66a"/>
猶知其主况臣早聞忠義久預搢紳衣君之衣食君之<pc n="lb"/>
食權臣皆非親舊立朝最為羇孤陛下仁明未嘗濫罰<pc n="lb"/>
豈顧望而懼柄位之臣哉臣為御史諫官相繼將及二<pc n="lb"/>
載毎聞詔令不便姦邪慢朝授任非宜興造未當雖有<pc n="lb"/>
中書已行之事臣屢嘗率意言之介然誓心不知忌諱<pc n="lb"/>
至於微小之事耳目不接則不敢喋喋上煩聖聽以沽<pc n="lb"/>
邀名譽也奏對應在皆可驗之臣與歐陽脩交結素疎<pc n="lb"/>
未嘗失色非意凌犯固不可校然本人謂范仲淹班行<pc n="lb"/>
                    <pb n="66b"/>
無比稱其非辜仍言今日天子宰相忤意逐賢人責臣<pc n="lb"/>
不賢臣謂賢臣者國家恃以為治也若陛下以忤意逐<pc n="lb"/>
之臣合諫諍宰臣以忤意逐之臣合論列以臣愚見范<pc n="lb"/>
仲淹頃以論事切直比来亟加進用知人之失堯舜病<pc n="lb"/>
諸忽兹狂言自取譴辱寛大之典固亦有常脩乃謂之<pc n="lb"/>
非辜稱其無比仍謂天子以忤意逐賢人誠恐中外聞<pc n="lb"/>
之所損不細臣所以徘徊廹切而不敢自𨼆也事下中<pc n="lb"/>
書夷簡乃貶脩為峽州夷陵令時王曾同在相位意甚<pc n="lb"/>
                    <pb n="67a"/>
不平然不能救止但令親識寛諭貶者而已同年生蔡<pc n="lb"/>
襄乃作四賢詩歎美仲淹等其詠脩詩誚髙若訥云䄂<pc n="lb"/>
書乞憐天子旁人到於今諷誦且笑之然朋黨之説兆<pc n="lb"/>
於兹矣<pc n="lb"/>
馬亮尚書典金陵於牙城艮隅掘地得汞數百斤鬻之<pc n="lb"/>
以備供張其地乃偽國徳昌宫遺址鈆華之所積也李<pc n="lb"/>
氏區區竊據江表之地而漁色奢縱如此欲求國祚長<pc n="lb"/>
永其可得耶<pc n="lb"/>
                    <pb n="67b"/>
石介為太子中允國子監直講專以狂直沽激為務人<pc n="lb"/>
多畏其口或有薦於上謂介為諫官者上曰此人若為<pc n="lb"/>
諫官恐其碎首玉階盖疑其效劉栖楚也<pc n="lb"/>
曹利用由和戎之功漸被擢用以幹理稱及當樞柄益<pc n="lb"/>
盡忠力劉后垂簾聽政利用自以親承顧託庶事公執<pc n="lb"/>
時中官依劉氏之勢多求徼幸利用屢抑其請由是讒<pc n="lb"/>
嫉日至因其從姪汭於鄉墅間服黄𫀆為戯搆成其獄<pc n="lb"/>
以至遷逐中使乘馹監其後日夕詬廹之至襄陽驛舍<pc n="lb"/>
                    <pb n="68a"/>
自縊而卒時人皆知其寃利用自居貴位積聚巨萬而<pc n="lb"/>
不知散又常為冦凖所薄凖竄雷州利用亦有力人亦<pc n="lb"/>
以此非之<pc n="lb"/>
康定元年春夏戎犯延安我師不利朝廷以保障衆多<pc n="lb"/>
有分兵之患不可守者悉命罷之冦益驕侵掠不已种<pc n="lb"/>
世衡者時在鄜州幕中上言延安東北二百里有故寛<pc n="lb"/>
州之地實當賊衝可以外固延安漸圖銀夏之舊朝廷<pc n="lb"/>
從之用世衡董其事且戰且城之然据險無泉衆懼不<pc n="lb"/>
                    <pb n="68b"/>
可守浚五十丈復有巨石兵徒皆曰是豈可井哉世衡<pc n="lb"/>
命攻其石屑而出之凡一畚償百金乆致其力果得泉<pc n="lb"/>
甘且不耗水乃大足自兹西陜堡障患無泉者悉如世<pc n="lb"/>
衡募工力致無不濟者詔名為清澗城以世衡知城事<pc n="lb"/>
寨下屬羌率持两端向背不常世衡入其部落勞問親<pc n="lb"/>
近無所疑間屬酋皆附之建營田二千頃嵗得其利人<pc n="lb"/>
頗稱之<pc n="lb"/>
偽蜀歐陽炯嘗應命作宫詞滛靡甚於韓偓江南李煜<pc n="lb"/>
                    <pb n="69a"/>
時近臣私以艶薄之詞聞於王聽盖將亡之兆也君臣<pc n="lb"/>
之間其禮先亡矣<pc n="lb"/>
成都劉備廟側有諸葛武侯祠前有大柏圍數丈唐相<pc n="lb"/>
段文昌有詩石在焉唐末漸枯瘁厯王建孟知祥二偽<pc n="lb"/>
國不復生然亦不敢伐之皇朝乾德五年丁卯夏五月<pc n="lb"/>
枯柯再生時人異焉三國至乾德初厯年一千二百餘<pc n="lb"/>
枯而復生予皇祐初守成都又八十年矣新枝聳雲并<pc n="lb"/>
舊枯幹並存若虬龍之形<pc n="lb"/>
                    <pb n="69b"/>
王建子衍嗣於蜀侈蕩無節庭為山樓以綵為之作蓬<pc n="lb"/>
莱山畫緑羅為水紋地衣其間作水獸芰荷之𩔖作折<pc n="lb"/>
紅蓮隊盛集鍜者於山内鼓槖以長籥引於地衣下吹<pc n="lb"/>
其水紋鼓蕩若波濤之起復以雜綵為二舟轆轤轉動<pc n="lb"/>
自山門洞中出載妓女二百二十人撥掉行舟周游於<pc n="lb"/>
地衣之上採折枝蓮到堦前出舟致辭長歌復入周囘<pc n="lb"/>
山洞俄而唐莊宗遣使李嚴入蜀復作此舞以誇之嚴<pc n="lb"/>
歸貢䇿未㡬滅王氏<pc n="lb"/>
                    <pb n="70a"/>
太平興國戊寅嵗程羽守益都時立春在近縣吏納土<pc n="lb"/>
牛偶人於府門外觀者頗衆主人恐其為人所損遂致<pc n="lb"/>
㕔事之左適程出視事怪問之主者以對程歎曰農夫<pc n="lb"/>
牧豎非升㕔之人兆見於此不祥莫大焉當時聞之以<pc n="lb"/>
為過論至甲午嵗果有村氓叛竊入据城邑焉人亦服<pc n="lb"/>
其理識<pc n="lb"/>
成都有唐劒南西川安撫副使馮涓撰重起中興草𤣥<pc n="lb"/>
寺碑序㑹昌大中年釋寺廢興之事其略云釋氏不可<pc n="lb"/>
                    <pb n="70b"/>
以終廢者由學徒之心一也國令不能以終行者由時代<pc n="lb"/>
之意殊也予讀之數四亦詣理之言也<pc n="lb"/>
故相陳堯佐既終家居於鄭翰林學士李淑知鄭州諸<pc n="lb"/>
子納其父行實於淑求神道碑文淑怨堯佐素不薦引<pc n="lb"/>
雖納其潤賂文有譏薄之意陳子哀訴求為改削淑終<pc n="lb"/>
不從其家耻不立石因摭淑在鄭時詠柴陵詩奏之云<pc n="lb"/>
弄駟牽車挽鼓催不知門外倒戈囘荒榛斷隴纔三尺<pc n="lb"/>
剛道房陵半仗来淑自負文藻急於柄用衆惡其隂險<pc n="lb"/>
                    <pb n="71a"/>
毎入朝則搢紳為之不安上漸知之故久留外郡其詩<pc n="lb"/>
寔由怨懟而作遂罷禁林主鑰南都淑上章自理不已<pc n="lb"/>
後因持服遂留京師<pc n="lb"/>
唐莊宗遣郭崇韜副魏王繼岌平蜀既而疑崇韜赤其<pc n="lb"/>
族俄又殺河中府兾王朱友謙三百口又詔西京留守<pc n="lb"/>
至洛守上東門伺岐府節度使李從曮至欲誅之諸侯<pc n="lb"/>
無不憂懼閹尹縱權倡優富寵而師旅窮匱恩賞不流<pc n="lb"/>
遂至貝州之亂先是蕃漢都總管宣武軍節度使李嗣<pc n="lb"/>
                    <pb n="71b"/>
源本蕃人姓名邈結烈雖有佐命大功莊宗既得天下<pc n="lb"/>
頗疑之盡奪兵權處以閒逸至是聞變急起嗣源將兵<pc n="lb"/>
討之洎至鄴諸軍推以為主嗣源涕泣告其副霍彦威<pc n="lb"/>
曰與君受命討賊豈料天時人事如此然諸軍只因飢<pc n="lb"/>
寒思亂當奏加恩賞以圖安靖爾親衛指揮使元行欽<pc n="lb"/>
不能審其由徑奔洛陽告亂塗中逢嗣源子金鎗指揮<pc n="lb"/>
使從璟驅之同見莊宗遂斬從璟自將以禦之距汴城<pc n="lb"/>
五十里聞嗣源入汴軍潰而歸洛時屬中官乘馹就長<pc n="lb"/>
                    <pb n="72a"/>
安殺偽蜀王衍一行樞宻使張居翰歎曰上方寸已亂<pc n="lb"/>
一行五千餘人豈可盡殺乃改一行為一家及絳霄之<pc n="lb"/>
禍已三日而殺王衍一家使人方到長安蜀人寃之<pc n="lb"/>
慶厯中有宋禧者為侍御史禧介亷善士學術議論則<pc n="lb"/>
非其素屬親事官謀亂夜梯殿廡入禁中垂致不測既<pc n="lb"/>
而擒獲上驚怖累日厚飭宿衛常有戒心禧上言請市<pc n="lb"/>
羅江狗置内中以備守禦人皆傳以為笑目之為羅江<pc n="lb"/>
御史未㡬罷出外任噫禧之意忠矣而思之不精遂取<pc n="lb"/>
                    <pb n="72b"/>
衆誚言不可不慎也<pc n="lb"/>
後唐明宗親討宣武軍節度使朱守殷宿將同光末趙<pc n="lb"/>
在禮鄴中亂從明宗討伐及人情變革遂與霍彦威同<pc n="lb"/>
立明宗尋判諸軍諸衞事兼河南尹旋除宣武軍節度<pc n="lb"/>
使時樞宻使安重誨用事汴之財利多遣中人筦𣙜之<pc n="lb"/>
守殷軍用不給累表抗論重誨既與復奪之守殷不平<pc n="lb"/>
頗出怨言重誨奏其反狀明宗親帥師討之車駕至汴<pc n="lb"/>
守殷自以本無不臣之意為權臣誣奏登城門望明宗<pc n="lb"/>
                    <pb n="73a"/>
扣頭號哭稱寃明宗思其功許以開門自新重誨已麾<pc n="lb"/>
軍登陴勢不可遏城陷誅之<pc n="lb"/>
章聖祥符中行封祀之禮興造宫觀以崇符瑞時王旦<pc n="lb"/>
作相迎合其事議者或非之旦謂人曰自古帝王或馳<pc n="lb"/>
騁田獵或滛流聲色今主上崇真奉道為億兆祈福不<pc n="lb"/>
猶愈於田獵聲色之惑歟<pc n="lb"/>
宋庠葉清臣鄭戬及庠弟祁同年登第皆有名稱康定<pc n="lb"/>
中庠為參知政事戬為樞宻副使清臣任三司使祁為<pc n="lb"/>
                    <pb n="73b"/>
天章閣待制趣尚既同權勢亦盛時人謂之四友吕夷<pc n="lb"/>
簡深忌之指為朋黨俄有無名子作謗庠有天下文章<pc n="lb"/>
惟獨我牓中龍虎更無人之句餘韻甚多深訐庠之私<pc n="lb"/>
短語寖上聞乃盡罷四人為郡仍降詔天下戒朋比焉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="74a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>儒林公議<pc n="lb"/>
<pb n="74b"/>
                </p>
<p>
</p>
  </div>
        </body>
</text>
</TEI>