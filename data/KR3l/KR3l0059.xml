<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>萍洲可談卷一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>萍洲可談卷一<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>朱彧<pc n="　"/>撰<pc n="lb"/>
元豐間彧先公為右史神考遣使治楚州新河面戒之<pc n="lb"/>
曰東南不慣興大役卿且為朕愛惜兵士大哉王言簡<pc n="lb"/>
而有體<pc n="lb"/>
元豐六年冬祀先公導駕既進輦輦中忘設衾褥遽取<pc n="lb"/>
未至上覺之乃指顧問他事少選褥至遂升輦以故官<pc n="lb"/>
吏無罪聖度如此<pc n="lb"/>
                    <pb n="1a"/>
舅氏胡宗堯嘉祐初引見改官舉將十七員仁宗問其<pc n="lb"/>
家世或奏樞宻使胡宿之子即有㫖更候一任回改官<pc n="lb"/>
時又有因失入死罪連坐於條合展舉將員改次第等官<pc n="lb"/>
上宣諭未令改官凡三引見幾十餘年大臣或以為言<pc n="lb"/>
上曰此人曽殺朕百姓不可改官<pc n="lb"/>
三省俱在禁中元豐間移尚書省於大内西切近西角<pc n="lb"/>
樓人呼為新省崇寜間又移於大内西南其地遂號舊<pc n="lb"/>
省以建左右班直或云舊省不利宰相自剏省至廢蔡確<pc n="lb"/>
                    <pb n="1b"/>
王珪吕公著司馬光吕大防劉摯蘇頌章惇曽布更九<pc n="lb"/>
相唯子容居位日淺亦謫罷餘不以存沒或貶廣南或<pc n="lb"/>
貶𣪚官<pc n="lb"/>
祖宗故事宰相呼相公節度使帶開府儀同三司元豐<pc n="lb"/>
官制前帶同中書門下平章事亦呼相公謂之使相三<pc n="lb"/>
公正真相之任呼公相尚書改令㕔為公相㕔蔡京首<pc n="lb"/>
以太師為公相其子攸自淮康軍節度使除開府儀同<pc n="lb"/>
三司遂父呼公相子呼相公時傳京父子入侍曲宴上<pc n="lb"/>
                    <pb n="2a"/>
云相公公相子京對云人主主人翁際遇之盛如此<pc n="lb"/>
宰相禮絶庶官都堂自京官以上則坐選人立白事見<pc n="lb"/>
於私第雖選人亦坐盖客禮也唯兩制以上㸃茶湯入<pc n="lb"/>
脚牀子寒月有火鑪暑月有扇謂之事事有庶官只㸃<pc n="lb"/>
茶謂之事事無茶見於唐時味苦而轉甘晩採者為茗<pc n="lb"/>
今世俗客至則啜茶去則啜湯湯取藥材甘香者屑之<pc n="lb"/>
或温或凉未有不用甘草者此俗遍天下先公使遼遼<pc n="lb"/>
人相見其俗先㸃湯後㸃茶至宴會亦先水飲然後品<pc n="lb"/>
                    <pb n="2b"/>
味以進<pc n="lb"/>
朝辨色始入前此集禁門外宰執以下皆用白紙糊燭<pc n="lb"/>
籠一枚長柄掲之馬前書官位於其上欲識馬所在也<pc n="lb"/>
朝時自四鼔舊城諸門啟關放入都下人謂四更時朝<pc n="lb"/>
馬動朝士至者以燭籠相圍繞聚首謂之火城宰執最<pc n="lb"/>
後至至則火城滅燭大臣自從官及親王駙馬皆有位<pc n="lb"/>
次在皇城外仗舍謂之待漏院不與庶官同䖏火城毎<pc n="lb"/>
位有翰林官給酒果以供朝臣酒絶佳果實皆不可咀<pc n="lb"/>
                    <pb n="3a"/>
嚼欲其乆存先公與蔡元度嘗以寒月至待漏院卒前<pc n="lb"/>
白有羊肉酒探腰間布嚢取一紙角視之臡也問其故<pc n="lb"/>
云恐寒凍難解故懐之自是止令供清酒<pc n="lb"/>
本朝置大宗正寺治宗室濮邸最親嗣王最貴於屬籍<pc n="lb"/>
最尊世世知大宗正事自宗晟迄宗漢皆安懿王子兄<pc n="lb"/>
弟相繼宗字行盡死諸孫仲字行復嗣爵判宗正寺人<pc n="lb"/>
人謹厚練敏宗子率從其教誨崇寜初分置敦宗院於<pc n="lb"/>
三京以居疎冗選宗子之賢者莅治院中或有尊行治<pc n="lb"/>
                    <pb n="3b"/>
之者頗以為難令郯初除南京敦宗院登對上問所以<pc n="lb"/>
治宗子之畧對曰長於臣者以國法治之㓜於臣者以<pc n="lb"/>
家法治之上稱善進職而遣之令郯既至宗子率教未<pc n="lb"/>
嘗擾人京邑甚有頼焉<pc n="lb"/>
嗣濮王宗晟伯仲第十二英廟親兄也元豐間神考將<pc n="lb"/>
詣睦親宅澆奠近親嗣王欲邀車駕幸舊邸㑹日逼不<pc n="lb"/>
及造朝故事戚里近屬許獻時新即於東華門投進時<pc n="lb"/>
邸中無新果求得丁香荔枝數百枚函之附短奏云來<pc n="lb"/>
                    <pb n="4a"/>
日乞詣安懿王影堂燒香進入上果喜曰十二自來曉<pc n="lb"/>
事即降處分至濮邸望見祠貎下輦去繖灑淚而入既<pc n="lb"/>
已延見近族慰勞諸父加恩各遷使相郡王<pc n="lb"/>
嘉王顥裕陵親弟也好讀書元豐間數上疏論政事記<pc n="lb"/>
室或諫之曰大王為天子弟無狗馬聲色之好㳺心方<pc n="lb"/>
册固是盛徳而數干廷議非所以安太后也王矍然亦<pc n="lb"/>
悟爾後惟求醫書與其僚講湯液方論而已朝廷果賢<pc n="lb"/>
其好古降詔褒諭至今醫家有嘉王集方<pc n="lb"/>
                    <pb n="4b"/>
熈寜間始命宗室應科舉大觀間内臣有赴殿試者政<pc n="lb"/>
和八年帝子亦赴殿試宗子及第始於令鑠内臣及第<pc n="lb"/>
始於梁師成親王及第始於嘉王楷故事有官人應舉<pc n="lb"/>
謂之鎖㕔例不作廷魁戊戌牓嘉王第一人登仕郎王<pc n="lb"/>
昴第二人顔天選第三人上宣諭嘉王楷有司考在第<pc n="lb"/>
一不欲以魁天下以第二人為榜首鎖㕔人作廷魁自<pc n="lb"/>
王昴始<pc n="lb"/>
帝女號公主壻為駙馬都尉近親號郡主縣主而壻俗<pc n="lb"/>
                    <pb n="5a"/>
呼郡馬縣馬甚無義理近世宗女既多宗正立官媒數<pc n="lb"/>
十人掌議婚初不限閥閲富家多賂宗室求婚茍求一<pc n="lb"/>
官以庇門戸後相引為親京師富人如大桶張家至有<pc n="lb"/>
三十餘縣主<pc n="lb"/>
宣和殿燕殿也中貴人官髙者皆直宣和殿始置學士<pc n="lb"/>
命蔡攸置直學士命蔡翛蔡儵置待制命蔡絛後又置<pc n="lb"/>
大學士命蔡攸自盛章王革髙佑皆相繼為學士班秩<pc n="lb"/>
比延康殿學士而在上凡外除則換延康盖宣和職親<pc n="lb"/>
                    <pb n="5b"/>
地近非他比己亥嵗改保和殿<pc n="lb"/>
本朝五等之爵自公侯伯子男皆帶本郡縣開國至封<pc n="lb"/>
國公者則稱某國公初封小國次移大國以為恩數亦<pc n="lb"/>
有乆不徙封者文彦博初封潞國公三十年不徙封王<pc n="lb"/>
安石初封舒國公後徙荆國既死追封舒王凡二國蔡<pc n="lb"/>
京初封嘉國徙衛國楚國魯國凡四國復加陳魯二國<pc n="lb"/>
公辭不拜何執中初封榮國公五年不徙封薨於位追<pc n="lb"/>
封清源郡王此僅事也元祐初司馬光封温國議者以<pc n="lb"/>
                    <pb n="6a"/>
其剛厲宜濟之以温東坡行麻詞亦云封國於温用旌<pc n="lb"/>
直徳崇寜初曽布自相府以賄貶授㢘州司戸㕘軍議<pc n="lb"/>
者以其貪墨故箴之以㢘執筆者果有意乎<pc n="lb"/>
自元符紹聖以前大臣罕有除在京宫觀者兩府召還<pc n="lb"/>
為宫使侍讀甚稀闊從官左遷重者外移輕者易職事<pc n="lb"/>
時有八座改樞宻承㫖獨座改工部侍郎皆不美也王<pc n="lb"/>
震自吏部尚書移知開封府又除樞宻都承㫖王嘗語<pc n="lb"/>
先公曰震所謂齊一變至於魯魯一變復至於齊者也<pc n="lb"/>
                    <pb n="6b"/>
政和間近臣罷執政官即授提舉在京宫觀既體貌之<pc n="lb"/>
而名實相副以罪去者固自有法<pc n="lb"/>
典制寄禄官三品紫衣金魚五品緋衣銀魚職事官雖<pc n="lb"/>
髙非特賜不得預雖特賜而寄禄未至本品則帶賜魚<pc n="lb"/>
在銜内寄禄官已至本品則不入銜外任官或借衣色<pc n="lb"/>
者不佩魚銜内稱借色有賜色者仍稱賜色轉運使副<pc n="lb"/>
提㸃刑獄知州軍並借紫本衣緑者止借緋轉運判官<pc n="lb"/>
通判州軍並借緋自崇寜初増置提舉官不一惟學事<pc n="lb"/>
                    <pb n="7a"/>
與常平借緋餘衣本色其合借衣色者勅上云候廻日<pc n="lb"/>
依舊服色自朝辭出國門則衣借色廻入國門則衣本<pc n="lb"/>
色近制借色仍佩魚江公著曽任知州借紫後除轉運<pc n="lb"/>
判官勅上不帶借紫公著仍衣紫馬餘慶知彭州借紫<pc n="lb"/>
替廻赴部方理通判資序懼失借色不肯受本等官請<pc n="lb"/>
宫祠歸仍衣紫凡勅上不帶借衣者自不合著<pc n="lb"/>
典制左降官不追勲賜雖貶竄遇恩復官即依舊勲賜<pc n="lb"/>
政和間方省勲舒亶在元豐時被擢用由台州臨海縣<pc n="lb"/>
                    <pb n="7b"/>
尉改官驟遷兩制賜金紫未經郊禮不得勲後坐事除<pc n="lb"/>
名更沛敘初授官乃復前台州臨海縣尉賜紫金魚袋<pc n="lb"/>
鄒浩建中靖國中除通直郎中書舍人賜金紫未經郊<pc n="lb"/>
禮不得勲後貶新州丙戌赦除黨籍以得罪輕重敘官<pc n="lb"/>
或得郡宫祠或未有差遣鄒降三官叙乃復承奉郎賜<pc n="lb"/>
紫金魚袋無差凡降官與職並稱降授責散官並稱責<pc n="lb"/>
授散官如節度副使團練副使雖號武官皆依舊賜頃<pc n="lb"/>
見元祐臣僚責授副使者兩制已上仍衣紫從官已下<pc n="lb"/>
                    <pb n="8a"/>
元衣緑者仍衣緑唯責授長史别駕已下者不以舊官<pc n="lb"/>
髙卑並衣緑故宰相貶嶺南司户㕘軍衣緑東坡初責<pc n="lb"/>
惠州團練副使再貶儋耳授瓊州别駕元符末首復朝<pc n="lb"/>
奉郎提舉玉局觀得報便北歸至廣州猶未授告㑹先<pc n="lb"/>
公至東坡先折簡與公曰頭間生瘍妨巾裹欲着帽相<pc n="lb"/>
見盖不欲青衣耳坡於外物宜不能動惜其猶以此介<pc n="lb"/>
胷中<pc n="lb"/>
故事節度使初除小鎮次中鎮後大鎮紹聖間見吕吉<pc n="lb"/>
                    <pb n="8b"/>
甫建節初除保寜軍婺州移武昌軍鄂州移鎮南軍洪<pc n="lb"/>
州其序如此崇寜間蔡元長自司空左揆建節初除安<pc n="lb"/>
逺軍節度使安州亦小鎮政和以來帝子繁衍宗室近<pc n="lb"/>
戚大臣中貴邉將加恩者衆諸路節鎮除祖宗潜藩外<pc n="lb"/>
止六十餘䖏幾無虚位薛昂罷執政初除彰信軍節度<pc n="lb"/>
使相州中鎮也蔡攸自宣和殿大學士初除淮康軍節<pc n="lb"/>
度使蔡州大鎮也豈是時小鎮適無闕員乎刺史防禦<pc n="lb"/>
團練使正任則本州繫銜與知州叙官毎州止一員不<pc n="lb"/>
                    <pb n="9a"/>
除則闕任他官兼領防禦刺史者謂之遥郡本州不繫<pc n="lb"/>
銜往往取美名如康榮雄吉諸州一州或有數員大率<pc n="lb"/>
邉將多帶雄州戚里多帶榮州醫官多帶康州<pc n="lb"/>
著令朝奉郎至朝請郎致仕則得任子疾困及暴卒者<pc n="lb"/>
往往旋求致仕至有匿哀或詐為日前文書冒法狼狽<pc n="lb"/>
大觀初吏部尚書張克恭建言員郎亡即與推恩遂革<pc n="lb"/>
此風州縣選人有般家人二名日給雇錢人二百往往<pc n="lb"/>
逺指程驛務多得雇錢於法須沿路官司押劵為騐盖<pc n="lb"/>
                    <pb n="9b"/>
防詐偽然無不偽為者余以為不若以官資定錢數給<pc n="lb"/>
之聽其自便既免欺誕且省刑憲當路者殊不論此<pc n="lb"/>
在京百官席帽宰執皇親用繖呼為重盖舊日兩制以<pc n="lb"/>
下至寺監官出入馬後擁大圓扇用以遮日色紹聖間<pc n="lb"/>
上在角樓望見庶官馬後有大扇因問其名内侍誤云<pc n="lb"/>
是掌扇上云掌扇非人臣宜用遂禁止之<pc n="lb"/>
政和間有提舉學事官上殿劄子論庶官或用玉斧同<pc n="lb"/>
於斧扆之義乞革去勘會得乃是人間所用柱拂子或<pc n="lb"/>
                    <pb n="10a"/>
名柱斧以水晶或銅鐵為之制度無僣言者坐所論不<pc n="lb"/>
實罷遂不果禁止<pc n="lb"/>
狨座文臣兩制武臣節度使以上許用毎嵗九月乗至<pc n="lb"/>
三月徹無定日視宰相乗則皆乗徹亦如之狨似大猴<pc n="lb"/>
生川中其脊毛最長色如黄金取而縫之數十片成一<pc n="lb"/>
座價直錢百千背用紫綺縁以簇四金鵰法錦其制度<pc n="lb"/>
無殊别政和中有乆次卿監者以必遷兩制預置狨座<pc n="lb"/>
得躁進之目坐此斥罷或云狨毛以藉衣不皺先公使<pc n="lb"/>
                    <pb n="10b"/>
遼時已作兩制乗狨座副使武臣乗紫絲座故事使雖<pc n="lb"/>
非兩制亦乗狨座張繖金帶金魚重將命也大觀中國<pc n="lb"/>
信以禮部尚書鄭允中充使奉寜軍節度使童貫充副<pc n="lb"/>
使遂俱乗狨座<pc n="lb"/>
吕嘉問自熈寜中躋要顯徧厯名藩紹聖末以雜學士<pc n="lb"/>
守成都被誣搆遂不可辨獄成大理寺定斷贓罪紋典<pc n="lb"/>
制官吏贓罪笞已為終身之累吕以貴品得議責散官<pc n="lb"/>
安置適皇上登極大沛復官頻更赦令漸復職竟得舊<pc n="lb"/>
                    <pb n="11a"/>
物領宫祠二十年前後磨勘及八寳特恩轉寄禄官以<pc n="lb"/>
正議大夫八十餘嵗病卒復以先朝舊臣髙資乆次特<pc n="lb"/>
贈資政殿學士視執政官<pc n="lb"/>
吕吉甫在熈寜時用事多所建明元祐初被罪異意者<pc n="lb"/>
欲誅之貶福州甚危紹聖復先政章惇忌其才以為延<pc n="lb"/>
安帥雖除觀文殿學士建節鉞終不得近京師在延安<pc n="lb"/>
六七年戎人圍城六日城中無備吉甫設方畧僅能解<pc n="lb"/>
圍元符末乃得知杭州頗優游㑹子淵交狂人事連吉<pc n="lb"/>
                    <pb n="11b"/>
甫追捕至國門貶鄂州數年復官平生患難如此者最<pc n="lb"/>
大然有以䖏之非所病也<pc n="lb"/>
章惇性豪恣忽畧士大夫紹聖間作相翰林學士承㫖<pc n="lb"/>
蔡京謁惇惇道衣見之蔡上言狀乃立宰相見從官法<pc n="lb"/>
王安禮尚氣不下人紹聖初起廢帥太原過闕許見時<pc n="lb"/>
樞府虚位安禮鋭意士亦屬望將至京師答諸公逺迎<pc n="lb"/>
書自兩制而下皆摺角一匾封語傲禮簡或於上前言<pc n="lb"/>
其素行既對促赴新任怏怏數月而死<pc n="lb"/>
                    <pb n="12a"/>
曽布當軸唯自營於國事殊無可否季父出其門因以<pc n="lb"/>
書切責之其間有云如某事鄒浩能言之相公不言也<pc n="lb"/>
布大沮竟以此敗<pc n="lb"/>
先公在元祐背馳與蘇轍尤不相好公知廬州轍門人<pc n="lb"/>
吳儔為州學教授論公延鄉人方素於學舍講三經義<pc n="lb"/>
轍為内應公坐降知夀州後在廣州與東坡邂逅各出<pc n="lb"/>
詩文相示既得罪范致虚行責詞云諂交軾轍宻與唱<pc n="lb"/>
和媚附安李隂求進遷或以轍事語范范曰吾固知之<pc n="lb"/>
                    <pb n="12b"/>
但不欲偏枯却屬對范學于先公或疑其背師盖國事<pc n="lb"/>
也范操行非希指下石者<pc n="lb"/>
元祐初吕恵卿責建州蘇軾行詞有云尚寛兩觀之誅<pc n="lb"/>
薄示三危之竄其時士論甚駭聞紹聖初蘇軾再責昌<pc n="lb"/>
化軍林希行詞云赦爾萬死竄之遐陬雖軾辨足以惑<pc n="lb"/>
衆文足以飾非自絶君親又將誰憝或謂其已甚林曰<pc n="lb"/>
聊報東門之役<pc n="lb"/>
錢遹徳循為侍御史元符末攻曽布章數上正急㑹其<pc n="lb"/>
                    <pb n="13a"/>
子病明日將對夜艾子死徳循即跨馬入朝不復内顧<pc n="lb"/>
既歸然後舉哀朝廷頗知之布敗徳循遂除中丞訓詞<pc n="lb"/>
有云方蹇蹇以匪躬子<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而弗恤未幾徳循轉工部<pc n="lb"/>
尚書失言路其僚頗攻擊竟論匿哀之事徳循由是得<pc n="lb"/>
罪責詞數其躁進至云匿哀請對䙝瀆軒墀徳循投閑<pc n="lb"/>
乆之領宫祠而終<pc n="lb"/>
舒亶為臨海尉弓手醉呼於庭舒笞之不受乃加大杖<pc n="lb"/>
益厲聲願杖脊舒叱吏决脊又大呼爾不敢斬我舒即<pc n="lb"/>
                    <pb n="13b"/>
起刃斷其頭被劾案上朝廷方求人材頗壯之令都省<pc n="lb"/>
審察舒狀貌甚偉博學有口辨荆公一見大喜薦對稱<pc n="lb"/>
㫖驟擢未幾至御史中丞弹擊不少恕宰相王珪自京<pc n="lb"/>
尹執政曽擕官浴桶入東府舒文致以為之罪後舒敗<pc n="lb"/>
坐獄以用臺中官燭於私室計贓神考薄其罪因言亶<pc n="lb"/>
豈盗此或對云舒亶不愛蠟燭王珪豈愛木桶乃抵罪<pc n="lb"/>
除名勒停居鄉里甚貧聚徒教授資束脯以營伏臘凡<pc n="lb"/>
十八年中間元祐政出帷箔務姑息置訴理所湔滌先<pc n="lb"/>
                    <pb n="14a"/>
朝嘗得罪者羣小競自辨不逞之人至於指斥熈豐濫<pc n="lb"/>
刑以迎合國政舒獨無一言辨雪坐此乆廢紹聖復辟<pc n="lb"/>
稍還舒官又為羣怨所沮庚辰龍飛始得軍壘㑹荆蠻<pc n="lb"/>
作過乃移南郡帥除待制未受而卒<pc n="lb"/>
慈聖光獻皇后嘗夢神人語云太平宰相項安節神宗<pc n="lb"/>
宻求諸朝臣及遍詢吏部無有是姓名者乆之吳充為<pc n="lb"/>
上相瘰癤生頸間百藥不瘥一日立朝項上腫如拳后<pc n="lb"/>
見之告曰此真項安癤蔣之竒既貴項上大贅毎忌人<pc n="lb"/>
                    <pb n="14b"/>
視之為六路大漕至金山寺僧了元滑稽人也與蔣相<pc n="lb"/>
善一日見蔣手捫其贅蔣心惡之了元徐曰冲卿在前<pc n="lb"/>
頴叔在後蔣即大喜<pc n="lb"/>
故事宰相薨駕幸澆奠褰帷視尸則所陳尚方金器盡<pc n="lb"/>
賜其家不舉帷則收去宰相吳充元豐間薨於私第上<pc n="lb"/>
幸焉夫人李氏徒跣下堂叩頭曰吳充貧二子官六品<pc n="lb"/>
乞依兩制例持䘮仍支俸詔許之然倉卒白事不及褰<pc n="lb"/>
帷駕興諸司斂器皿而去訃其所直與二子特支俸頗<pc n="lb"/>
                    <pb n="15a"/>
相當因謂官物有定分不可妄得如此<pc n="lb"/>
京畿士人王庭鯉常與邉將作門客得軍功補軍將因<pc n="lb"/>
詣闕論父祖文臣及身嘗應進士舉乞換文資當路頗<pc n="lb"/>
有主之者得上逹王黙念自軍將累勞數十年方轉使<pc n="lb"/>
臣改文資即可權注州縣差遣大喜洎告下乃得石州<pc n="lb"/>
攝助教不理選限終身不釐務大凡爵禄豈可以計取<pc n="lb"/>
哉<pc n="lb"/>
先公素貧元豐間乆於右史奉親甘㫖不足求外補神<pc n="lb"/>
                    <pb n="15b"/>
考知之將冊貴妃故事兩制奉冊執政讀冊乃躐用先<pc n="lb"/>
公為奉冊官門下侍郎章惇為讀冊官中貴馮宗道宻<pc n="lb"/>
為公言上知公貧此盛禮也必有厚賜既檢故事無冊<pc n="lb"/>
妃支賜例止賜酒食而已近嵗帝子蕃衍宫闈毎有慶<pc n="lb"/>
事賜大臣包子銀絹各數千匹兩雖師垣尊寵冠廷臣<pc n="lb"/>
然自辛巳乙酉己丑三次亦有不預賜者唯何執中以<pc n="lb"/>
藩邸舊恩由丞轄為宰相首尾未嘗去位不問其他錫賚<pc n="lb"/>
皇子帝姬六十七人包子無遺之者家資髙於諸公天<pc n="lb"/>
                    <pb n="16a"/>
性節儉未嘗妄費一錢為三公奉養如平時<pc n="lb"/>
余表伯父𡊮應中博學有時名以貌寢諸公莫敢薦紹聖<pc n="lb"/>
問蔡元度引之乃得對𡊮鳶肩上短下陋又廣顙尖額<pc n="lb"/>
面多黒子望之如灑墨聲嗄而吳音哲宗一見連稱大<pc n="lb"/>
陋𡊮錯愕不得陳述而退搢紳目為奉敕陋<pc n="lb"/>
朝士王迥美姿容有才思少年時不甚持重閒為狎邪<pc n="lb"/>
輩所誣播入樂府今六么所歌竒俊王家郎者乃迥也<pc n="lb"/>
元豐中蔡持正舉之可任監司神宗忽云此乃竒俊王<pc n="lb"/>
                    <pb n="16b"/>
家郎乎持正叩頭謝罪<pc n="lb"/>
近制中外庫務刑獄官監司守令學官假日許見客及<pc n="lb"/>
出謁在京臺諌侍從官以上假日許受謁不許出謁謂<pc n="lb"/>
之謁禁士大夫以造請為勤毎遇休沐日賫刺自旦至<pc n="lb"/>
暮遍走貴人門下京局多私居逺近不一極日力只能<pc n="lb"/>
至十數䖏往往計㑹閽者納名刺上見客簿未敢必見<pc n="lb"/>
也閽者得之或棄去或遺忘上簿欲人相逢迎權要之<pc n="lb"/>
門則求賂若稍不俯仰便能窘人興國賈公衮自京師<pc n="lb"/>
                    <pb n="17a"/>
歸余問物價貴賤賈曰百物皆貴只一味士大夫賤盖<pc n="lb"/>
指奔競者嘗聞蔡元長因閲門下見客簿有一朝士毎<pc n="lb"/>
日皆第一名到如此累月元長異之召與語可聽遂薦<pc n="lb"/>
用至大官太醫學顔天選第三人及第欲謁元長未得<pc n="lb"/>
見乃隨職事官入道史院元長方對客將命者覺其非<pc n="lb"/>
本局官揖退之天選不肯出吏稍掖之天選抱柱而呼<pc n="lb"/>
曰顔天選見太師與吏相持幘忽墮地元長命引至前<pc n="lb"/>
語之曰公少年髙科乃不自愛惜道史與國史同例奈<pc n="lb"/>
                    <pb n="17b"/>
何闌入此耶天選整幘而出吏執送開封府鞫罪特㫖<pc n="lb"/>
除名送宿州編管自此士風稍革<pc n="lb"/>
太學生毎路有茶㑹輪日於講堂集茶無不畢至者因<pc n="lb"/>
以詢問鄉里消息<pc n="lb"/>
祖宗時進士殿試詩賦論三題用親札熈寧三年殿試<pc n="lb"/>
用䇿仍謄録盖糊名之法以示至公當防弊於㣲也近<pc n="lb"/>
嵗宰相子弟多占科名章惇作相子持孫佃甲科許將<pc n="lb"/>
任門下侍郎子份甲科薛昂任尚書左丞子尚友甲科<pc n="lb"/>
                    <pb n="18a"/>
鄭居中作相子億年甲科或疑糊名之法稍疎非也廷<pc n="lb"/>
試䇿問朝廷近事逺方士人未能知宰執子弟素熟議<pc n="lb"/>
論所以輒中爾<pc n="lb"/>
蔡景蕃與晏元獻俱五六嵗以神童侍仁宗於東宫元<pc n="lb"/>
獻自初耿介蔡最柔媚毎太子過門闑髙者蔡伏地令<pc n="lb"/>
太子履其背而登既踐阼元獻被知遇至宰相蔡竟不<pc n="lb"/>
大用以舊恩常領郡頗不循法令或被劾取㫖上識其<pc n="lb"/>
姓名必曰藩邸舊臣且令轉官凡更四朝元符初致仕<pc n="lb"/>
                    <pb n="18b"/>
已八十嵗矣監司薦之乞落致仕與宫祠其辭略云蔡<pc n="lb"/>
某年八十嵗食禄七十五年余謂人生名位固可得罕<pc n="lb"/>
得綿長如此者<pc n="lb"/>
政和壬辰牓唱名有饒州神童赴殿試中第纔十數嵗<pc n="lb"/>
又侏儒既釋褐衛士抱之於幕上作傀儡戲中貴人大<pc n="lb"/>
笑次日特奏名人唱第皆引近殿陛恣其所陳有自愬<pc n="lb"/>
病者出尚藥珍劑賜之<pc n="lb"/>
饒州杜神童釋褐父携之謝政府纔八九嵗客次中士<pc n="lb"/>
                    <pb n="19a"/>
大夫皆孩之或戲云來學政事文字否答曰非也待告<pc n="lb"/>
相公求一堂除差遣言者大慙<pc n="lb"/>
元豐間特奏名陛試有老生七十許嵗於試卷内書云<pc n="lb"/>
臣老矣不能為文也伏願陛下萬嵗萬萬嵗既聞上嘉<pc n="lb"/>
其誠特給初品官食俸終其身<pc n="lb"/>
禁中應奉者多避語忌大觀中主文柄者専務奉上於<pc n="lb"/>
是程文有疑似之禁雖無明文犯必黜落舉子靡然成<pc n="lb"/>
風如大哉堯之為君君哉舜也皆以與災字同音並不<pc n="lb"/>
                    <pb n="19b"/>
用反者道之動易反為復九變而賞罰可言易變為更<pc n="lb"/>
此𩔖不一能文者執筆不敢下憸夫善逢迎往往在髙<pc n="lb"/>
第政和初言者論之降詔宣諭雖暗於大體者或以為<pc n="lb"/>
忠然愛君果在兹乎嘗侍先公聞説元豐時嵗歉流民<pc n="lb"/>
過國門閩人鄭俠監新城門圖其狀以諫既不可上逹<pc n="lb"/>
乃作邉檄夜傳入禁中適永樂失律上常西顧檄至無<pc n="lb"/>
敢遏方秉燭啟封見圖畫飢民餓殍無數窮愁寒態不<pc n="lb"/>
一罔測何事良乆始知俠所上諌書也翌日降㫖投俠<pc n="lb"/>
                    <pb n="20a"/>
廣南不識忌諱又有如此者<pc n="lb"/>
姚祐元符初為杭州學教授堂試諸生易題出乾為金<pc n="lb"/>
坤亦為金何也先是福建書籍刋板舛錯坤為釡遺二<pc n="lb"/>
㸃故姚誤讀作金諸生疑之因上請姚復為臆説而諸<pc n="lb"/>
生或以誠告姚取官本視之果釡也大慙曰祐買著福<pc n="lb"/>
建本升堂自罰一直其不䕶短如此<pc n="lb"/>
先公嘗言昔在修撰經義局與諸子聚首介甫見舉燭<pc n="lb"/>
因言佛書有日月燈光明佛燈光豈足以配日月吉甫<pc n="lb"/>
                    <pb n="20b"/>
曰日煜晝月煜夜燈煜晝夜日月所不及其用無差别<pc n="lb"/>
介甫大以為然<pc n="lb"/>
杜甫詩雖屢經校正然有從來舛謬相襲者後人欽其<pc n="lb"/>
名更不究義理如己公茅屋詩一聫云江蓮揺白羽天<pc n="lb"/>
棘夢青絲二語是何情理揺對夢輕重不稱讀者未聞<pc n="lb"/>
商𣙜亦好古之癖也余竊謂當作蔓青絲此𩔖亦多未<pc n="lb"/>
可徧舉<pc n="lb"/>
東坡自云嘗夢至帝所見侍女月娥仙為作裙帶詩其<pc n="lb"/>
                    <pb n="21a"/>
詞曰百疊漪漪水皺六銖纚纚雲輕植立廣寒深殿風<pc n="lb"/>
來環佩㣲聲<pc n="lb"/>
子瞻曽為先公言書傳間出疊字皆作二小畫於其下<pc n="lb"/>
樂府有瑟二調歌平時讀作瑟瑟後到海南見一黥卒<pc n="lb"/>
自云元係教坊瑟二部頭方知當作瑟二非瑟瑟也子<pc n="lb"/>
瞻好學彌老不衰𩔖皆如此余嘗訪教坊瑟二事云毎<pc n="lb"/>
色以二人如笛二筝二總謂之色二不作瑟字不知果<pc n="lb"/>
如何<pc n="lb"/>
                    <pb n="21b"/>
姓氏之學近世不復講以名諱改者多失其㫖錢鏐據<pc n="lb"/>
吳越改劉為金姓譜自有金氏後世不知其源者金與<pc n="lb"/>
劉通婚姻本朝改殷為商或湯改敬為文或茍一姓分<pc n="lb"/>
為二後世可通婚姻乎又不協舊音如文茍為敬太覺<pc n="lb"/>
疎脱盖一時任其自改所以失之近制改匡為康天為<pc n="lb"/>
軒以聲音相近為例且從上令也政和間有營卒天安<pc n="lb"/>
差𨽻陳彦以聞乃詔改之勘㑹到天安父尚在未聞此<pc n="lb"/>
姓所出豈異種乎氏族之學乆廢小人或妄改或相傳<pc n="lb"/>
                    <pb n="22a"/>
舛繆至於此亦不可不知也<pc n="lb"/>
施結大夫更鄱陽興國廬陵郡守性好蓄古今人押字<pc n="lb"/>
押字自唐以來方有之盖亦署名之𩔖但草書不甚謹<pc n="lb"/>
故或謂之草字韋陟署名五朶雲此押字所起也其後<pc n="lb"/>
不復與名相𩔖而隂陽家又生吉凶之論施所蓄甚多<pc n="lb"/>
如唐末藩鎮所署極有竒怪者跋扈之徒事事放恣本<pc n="lb"/>
朝前輩雖官尊尤謹小可以此觀人度量施盡以刻石<pc n="lb"/>
毎移徙用數人負之而行其僻如此光州馬大夫知彭<pc n="lb"/>
                    <pb n="22b"/>
州還鄉凡私居文書紙尾皆署使字押號溱州牧孫偉<pc n="lb"/>
嘗言見太師府掲示承令寺監官兩員以上許見宰相<pc n="lb"/>
紙尾署官字公相押號<pc n="lb"/>
吳䖏厚善屬辭知漢陽軍毎謂鸚鵡洲沔鄂佳䖏欲賦<pc n="lb"/>
詩未就一日視事綱吏來告覆舟吳問所在吏曰在鸕<pc n="lb"/>
鷀堰呉拊案連唱大竒徐曰吾一年為鸚鵡洲尋一對<pc n="lb"/>
不得天畀汝也因得末减王梅運勾骨立有風味朋從<pc n="lb"/>
目之為風流骸骨崇寜癸末在金陵府集見官妓中有<pc n="lb"/>
                    <pb n="23a"/>
極瘦者府尹朱世英語余曰亦識生色髑髏否余欣然<pc n="lb"/>
為王得對<pc n="lb"/>
元豐間御史中丞舒亶以罪除名勒停及僦客舟東歸<pc n="lb"/>
時有詔召僧慈本住慧林許馳驛輕薄者以中丞賃航<pc n="lb"/>
舩出京和尚乗遞馬赴闕為對以見異事<pc n="lb"/>
大觀間翰苑進春帖子有一學士撰詞云神祇祖考安<pc n="lb"/>
樂之草木鳥獸裕如也以鳥獸對祖考非所宜竟以是<pc n="lb"/>
得罪<pc n="lb"/>
                    <pb n="23b"/>
蔡持正自左揆責知安州甞作安陸十詩呉䖏厚捃摭<pc n="lb"/>
箋注蔡坐此貶新州其詩有云睡起莞然成獨笑數聲<pc n="lb"/>
漁笛在滄浪䖏厚注云未知蔡確此時獨笑何事先公<pc n="lb"/>
帥廣崇寧元年正月遊蒲澗因越俗也見遊人簮鳯尾<pc n="lb"/>
花作口號中一聨云孤臣正泣龍鬚草遊子空簮鳯尾<pc n="lb"/>
花盖以被遇先朝自傷流落後監司互論乃指此句以<pc n="lb"/>
為罪其誣注云契勘正月十二日哲宗皇帝已大祥豈<pc n="lb"/>
是孤臣正泣之時鞫獄竟無他意䜛口可畏如此宣和<pc n="lb"/>
                    <pb n="24a"/>
初荆州掾見僧房有異花不知名僧云花氣酷烈不可<pc n="lb"/>
近掾因題詩云山花紅與緑日暮顔色足無名我不識<pc n="lb"/>
有毒君莫觸後有人譛掾于蘇漕指此詩曰湖南漕憲<pc n="lb"/>
俱衣緋餘皆衣緑無衣紫者蘇漕最老又獨無出身數<pc n="lb"/>
發摘官吏故掾託意山花實以嘲漕蘇大怒竟捃摭掾<pc n="lb"/>
王介甫居金陵作謝墩詩云我名公字偶相同我屋公<pc n="lb"/>
墩在眼中公去我來墩屬我不應墩姓尚隨公盖晉謝<pc n="lb"/>
安故地也謝字安石介甫名安石<pc n="lb"/>
                    <pb n="24b"/>
蘇子瞻謫黄州居州之東坡作雪堂自號東坡居士後<pc n="lb"/>
人遂目子瞻為東坡其地今屬佛廟子瞻元祐中知杭<pc n="lb"/>
州築大堤西湖上呼為蘇公堤屬吏刻石榜名世俗以<pc n="lb"/>
富貴相髙以堤音低頗為語忌未幾子瞻遷謫元祐時<pc n="lb"/>
孟氏作后京師衣飾畫作雙蟬目為孟家蟬蟬有禪意<pc n="lb"/>
乆之后竟廢<pc n="lb"/>
元豐間詔僧慈本住慧林禪院召見賜茶以為榮遇先<pc n="lb"/>
公侍上見宣諭慈本云京師繁盛細民逐末朕要卿來<pc n="lb"/>
                    <pb n="25a"/>
勸人作善别無他語召詣禁中賜十字師號及御製僧<pc n="lb"/>
惟白續燈録叙其後賜僧楷四字禪師號楷固不受以<pc n="lb"/>
釣名推避之際頗不恭朝廷正其罪投之逺方無他異<pc n="lb"/>
術窮情露教遂不振又狂逆不道伐冢誘畧多出浮屠<pc n="lb"/>
中宣和初乃譯正其教改僧為徳士復姓氏完髪膚正<pc n="lb"/>
冠裳盡革其尤夷者<pc n="lb"/>
都下市井輩謂不循理者為乖角又謂作事無據者為<pc n="lb"/>
沒雕當<hi>入聲</hi>䘮儀間摺發以一竿掲之名乖角衛士順天<pc n="lb"/>
                    <pb n="25b"/>
幞頭有一脚下垂者其儕呼為雕當不知名義所起記<pc n="lb"/>
之以俟識者<pc n="lb"/>
京師買妾毎五千錢名一箇美者售錢三五十箇近嵗<pc n="lb"/>
貴人務以聲色為得意妾價騰貴至五千緡不復論箇<pc n="lb"/>
數既成劵父母親屬又誅求謂之徧手錢本朝貴人家<pc n="lb"/>
選壻於科塲年擇過省士人不問隂陽吉凶及其家世<pc n="lb"/>
謂之榜下捉壻亦有緡錢謂之繫捉錢盖與壻為京索<pc n="lb"/>
之費近嵗富商庸俗與厚藏者嫁女亦於榜下捉壻厚<pc n="lb"/>
                    <pb n="26a"/>
捉錢以餌士人使之俯就一壻至千餘緡既成婚其家<pc n="lb"/>
亦索徧手錢往往計校裝槖要約束縛如訴牒如此用<pc n="lb"/>
心何哉<pc n="lb"/>
<pb n="26b"/>
                </p>
<p>
</p>
  </div>
<div>
                <head>萍洲可談卷二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>萍洲可談卷二<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>朱彧<pc n="　"/>撰<pc n="lb"/>
廣州市舶司舊制帥臣漕使領提舉市舶事祖宗時謂<pc n="lb"/>
之市舶使福建路泉州兩浙路明州杭州皆傍海亦有市<pc n="lb"/>
舶司崇寧初三路各置提舉市舶官三方唯廣最盛官<pc n="lb"/>
吏或侵漁則商人就易處故三方亦迭盛衰朝廷嘗併<pc n="lb"/>
泉州舶船令就廣商人或不便之<pc n="lb"/>
廣州自小海至溽洲七百里溽洲有望舶巡檢司謂之<pc n="lb"/>
                    <pb n="1a"/>
一望稍北又有第二第三望過溽洲則滄溟矣商船去<pc n="lb"/>
時至溽洲少需以訣然後解去謂之放洋還至溽洲則<pc n="lb"/>
相慶賀寨兵有酒肉之饋并防䕶赴廣州既至泊船市<pc n="lb"/>
舶亭下五洲巡檢司差兵監視謂之編欄凡舶至帥漕<pc n="lb"/>
與市舶監官莅閱其貨而征之謂之抽解以十分為率<pc n="lb"/>
真珠龍腦凡細色抽一分瑇瑁蘇木凡麤色抽三分抽<pc n="lb"/>
外官市各有差然後商人得為己物𧰼牙重及三十斤<pc n="lb"/>
并乳香抽外盡官市蓋𣙜貨也商人有𧰼牙稍大者必<pc n="lb"/>
                    <pb n="1b"/>
截為三斤以下規免官市凡官市價微又凖他貨與之<pc n="lb"/>
多折閱故商人病之舶至未經抽解敢私取物貨者雖<pc n="lb"/>
一毫皆沒其餘貨科罪有差故商人莫敢犯<pc n="lb"/>
廣州市舶亭枕水有海山樓正對五洲其下謂之小海<pc n="lb"/>
中流方丈餘舶船取其水貯以過海則不壞逾此丈許<pc n="lb"/>
取者并汲井水皆不可貯久則生蟲不知此何理也舶<pc n="lb"/>
船去以十一月十二月就北風來以五月六月就南風<pc n="lb"/>
船方正若一木斛非風不能動其檣植定而㠶側掛以<pc n="lb"/>
                    <pb n="2a"/>
一頭就檣柱如門扇㠶席謂之加突方言也海中不唯<pc n="lb"/>
使順風開岸就岸風皆可使唯風逆則倒退爾謂之使<pc n="lb"/>
三面風逆風尚可用矴石不行廣帥以五月祈風於豐<pc n="lb"/>
隆神<pc n="lb"/>
甲令毎舶大者數百人小者百餘人以巨商為綱首副<pc n="lb"/>
綱首雜事市舶司給朱記許用笞治其徒有死亡者籍<pc n="lb"/>
其財商人言船大人衆則敢徃海外多盜賊且掠非詣<pc n="lb"/>
其國者如請占城公據而誤入真臘則盡沒其舶貨縛<pc n="lb"/>
                    <pb n="2b"/>
北人賣之云爾本不來此兼外夷雖無商稅而誅求謂<pc n="lb"/>
之獻送不論貨物多寡一例責之故不利小舶也舶船<pc n="lb"/>
深濶各數十丈商人分占貯貨人得數尺許下以貯物<pc n="lb"/>
夜卧其上貨多陶器大小相套無少隙地海中不畏風<pc n="lb"/>
濤唯懼靠閣謂之凑淺則不復可脫船忽發漏旣不可<pc n="lb"/>
入治令鬼奴持刀絮自外補之鬼奴善游入水不瞑舟<pc n="lb"/>
師識地理夜則觀星晝則觀日隂晦觀指南針或以十<pc n="lb"/>
丈繩鈎取海底泥嗅之便知所至海中無雨凡有雨則<pc n="lb"/>
                    <pb n="3a"/>
近山矣商人言舶船遇無風時海水如鑑舟人捕魚用<pc n="lb"/>
大鈎如臂縛一鷄鶩為餌使大魚吞之随其行半日方<pc n="lb"/>
困稍近之又半日方可取忽遇風則棄或取得大魚不<pc n="lb"/>
可食剖腹求所吞小魚可食一腹不下數十枚枚十數<pc n="lb"/>
斤海大魚毎随舶上下凢投物無不噉舟人病者忌死<pc n="lb"/>
於舟中徃徃氣未絶便卷以重席投水中欲其遽沉用<pc n="lb"/>
數瓦罐貯水縛席間纔投入羣魚并席吞去竟不少沉<pc n="lb"/>
有鋸鯊長百十丈鼻骨如鋸遇舶船横截斷之如拉朽<pc n="lb"/>
                    <pb n="3b"/>
爾船行海中忽逺視枯木山積舟師疑此處舊無山則<pc n="lb"/>
蛟龍也乃斷髪取魚鱗骨同焚稍稍沒水中凡此皆危<pc n="lb"/>
急多不得脫商人重胡僧云度海危難禱之則見於空<pc n="lb"/>
中無不獲濟至廣州飯僧設供謂之羅漢齋<pc n="lb"/>
北人過海外是歲不還者謂之住蕃諸國人至廣州是<pc n="lb"/>
歲不歸者謂之住唐廣人舉債總一倍約舶過迴償住<pc n="lb"/>
蕃雖十年不歸息亦不増富者乘時畜繒帛陶貨加其<pc n="lb"/>
直與求債者計息何啻倍蓰廣州官司受理有利債負<pc n="lb"/>
                    <pb n="4a"/>
亦市舶使專敕欲其流通也<pc n="lb"/>
廣州蕃坊海外諸國人聚居置蕃長一人管勾蕃坊公<pc n="lb"/>
事專切招邀蕃商入貢用蕃官為之巾袍履笏如華人<pc n="lb"/>
蕃人有罪詣廣州鞫實送蕃坊行遣縛之木梯上以藤<pc n="lb"/>
杖撻之自踵至頂每藤杖三下折大杖一下蓋蕃人不<pc n="lb"/>
衣褌袴喜地坐以杖臀為苦反不畏杖脊徒以上罪則<pc n="lb"/>
廣州决斷蕃人衣裝與華異飲食與華同或云其先波<pc n="lb"/>
巡嘗事瞿曇氏受戒勿食諸肉至今蕃人但不食猪肉<pc n="lb"/>
                    <pb n="4b"/>
而已又曰汝必欲食當自殺自食意謂使其割己肉自<pc n="lb"/>
啖至今蕃人非手刃六畜則不食若魚鼈則不問生死<pc n="lb"/>
皆食其人手指皆帶寳石嵌以金錫視其貧富謂之指<pc n="lb"/>
環子交阯人尤重之一環直百金最上者號猫兒眼睛<pc n="lb"/>
乃玉石也光燄動灼正如活者究之無他異不知佩襲<pc n="lb"/>
之意如何有摩娑石者辟藥蟲毒以為指環遇則吮之<pc n="lb"/>
立愈此固可以衛生<pc n="lb"/>
海南諸國各有酋長三佛齊最號大國有文書善筭商<pc n="lb"/>
                    <pb n="5a"/>
人云日月蝕亦能預知其時但華人不曉其書爾地多<pc n="lb"/>
檀香乳香以為華貨三佛齊舶賫乳香至中國所在市<pc n="lb"/>
舶司以香係榷貨抽分之外盡官市近嵗三佛齊國亦<pc n="lb"/>
榷檀香令商就其國主售之直増數倍蕃民莫敢私鬻<pc n="lb"/>
其政亦有術也是國正在海南西至大食尚逺華人詣<pc n="lb"/>
大食至三佛齊修舩轉易貨物逺賈輻湊故號最盛<pc n="lb"/>
廣中富人多畜鬼奴絶有力可負數百斤言語嗜慾不<pc n="lb"/>
通性淳不逃徙亦謂之野人色黒如墨唇紅齒白髪鬈<pc n="lb"/>
                    <pb n="5b"/>
而黄有牝牡生海外諸山中食生物採得時與火食飼<pc n="lb"/>
之累日洞泄謂之換腸縁此或病死若不死即可蓄久<pc n="lb"/>
蓄能曉人言而自不能言有一種近海野人入水眼不<pc n="lb"/>
眨謂之崑崙奴<pc n="lb"/>
廣州雜俗婦人強男子弱婦人十八九戴烏絲髻衣皂<pc n="lb"/>
半臂謂之逰街背子<pc n="lb"/>
樂府有菩薩蠻不知何物在廣中見呼蕃婦為菩薩方<pc n="lb"/>
識之<pc n="lb"/>
                    <pb n="6a"/>
廣州蕃坊見蕃人賭𧰼棊並無車馬之制只以𧰼牙犀<pc n="lb"/>
角沉檀香數塊於棊局上兩兩相移亦自有節度勝敗<pc n="lb"/>
予以戲事未嘗問也<pc n="lb"/>
余在廣州甞因犒設蕃人大集府中蕃長引一三佛齊<pc n="lb"/>
人来云善誦孔雀明王經余思佛書所謂真言者殊不<pc n="lb"/>
可曉意其傳訛喜得為證因令誦之其人以兩手向背<pc n="lb"/>
倚柱而呼聲正如瓶中傾沸湯更無一聲似世傳孔雀<pc n="lb"/>
真言者余曰其書已經重譯宜其不同但流俗以此書<pc n="lb"/>
                    <pb n="6b"/>
薦亡者不知中國鬼神如何曉會<pc n="lb"/>
南海廟前有大樹生子如冬瓜熟時解之其房如芭蕉<pc n="lb"/>
土人呼為波羅蜜漬之可食<pc n="lb"/>
英州碧落洞生鍾乳牧羊者多徃焉或云羊食鍾乳間<pc n="lb"/>
水有全體如乳白者其肉大補羸謂之乳羊活時了不<pc n="lb"/>
能識刲之然後見極難得或一嵗得一二枚郡守即獻<pc n="lb"/>
廣帥監司<pc n="lb"/>
漢以神雀改元書傳不言其狀廣南人說神雀或紅或<pc n="lb"/>
                    <pb n="7a"/>
白一羣必備五色飛集極髙樹自十丈以下皆不肯棲<pc n="lb"/>
食露吸風網罟不能及余在曹溪寺屢見之忽來倐去<pc n="lb"/>
嘲哳似雀噪色鮮明詢諸彼人自來未甞有捕得者<pc n="lb"/>
海南諸國有倒掛雀尾羽備五色狀似鸚鵡形小如雀<pc n="lb"/>
夜則倒懸其身畜之者食以蜜漬粟米甘蔗不耐寒至<pc n="lb"/>
中州輙以寒死尋常誤食其糞亦死元符中始有携至<pc n="lb"/>
都城者一雀售錢五十萬東坡梅詞云倒掛緑毛么鳯<pc n="lb"/>
蓋此鳥也<pc n="lb"/>
                    <pb n="7b"/>
余在廣州購得白鸚鵡譯者盛稱其能言試聽之能蕃<pc n="lb"/>
語耳嘲哳正似鳥聲可惜枉費教習一笑而還之<pc n="lb"/>
南方大龜長二三尺介厚而白造玳瑁器者用以補襯<pc n="lb"/>
名曰龜筒方諺曰龜筒夾玳瑁鬼神不曉會初時民間<pc n="lb"/>
無用不可售後縁官市價涌貴先公帥廣内侍省牒廣<pc n="lb"/>
州市龜筒數百斤公不報僚吏以為言公曰吾專行之<pc n="lb"/>
勿累爾矣卒不與市民頼以不擾<pc n="lb"/>
廣右英州清逺峽小龍祠余嘗謁之數間屋當溪山竒<pc n="lb"/>
                    <pb n="8a"/>
絶處龍乃五虵其色一如生金王也一如紅錦妃也一<pc n="lb"/>
青一緑判官也一黄走吏也又有小者如王色太子也<pc n="lb"/>
蟠曲一漆合中發視之或見或隱甚神異其狀比常虵<pc n="lb"/>
細勁而長横目廣顙不畏人色皆鮮明勝於丹青祀之<pc n="lb"/>
則出據香爐上火不能爇或食所祀酒茗<pc n="lb"/>
閩浙人食蛙湖湘人食蛤蚧大蛙也中州人每笑東南<pc n="lb"/>
人食蛙有宗子任浙官取蛙兩股脯之紿其族人為鶉<pc n="lb"/>
腊既食然後告之由是東南謗少息或云蛙變為黄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pc n="lb"/>
                    <pb n="8b"/>
廣南食蛇市中鬻蛇羮東坡妾朝雲随謫惠州嘗遣老<pc n="lb"/>
兵買食之意謂海鮮問其名乃蛇也哇之病數日竟死<pc n="lb"/>
瓊管夷人食動物凡蠅蚋草蟲蚯蚓盡捕之入截竹中<pc n="lb"/>
炊熟破竹而食頃年在廣州蕃坊獻食多用糖蜜腦麝<pc n="lb"/>
有魚雖甘旨而腥臭自若也唯燒筍菹一味可食先公<pc n="lb"/>
使遼日供乳粥一碗甚珍但沃以生油不可入口諭之<pc n="lb"/>
使去油不聽因紿令以他器貯油使自酌用之乃許自<pc n="lb"/>
後遂得淡粥大率南食多鹽北食多酸四夷及村落人<pc n="lb"/>
                    <pb n="9a"/>
食甘中州及城市人食淡五味中惟苦不可食<pc n="lb"/>
廣州醫助教王士良元祐元年死三日而甦自言被追<pc n="lb"/>
至冥府有衣淺絳衣如仙官者據殿引問士良嘗為人<pc n="lb"/>
行藥殺妻士良不伏有吏唱言自熈寧四年始即取籍<pc n="lb"/>
閱良久云並無仙官拊案曰本是黄州誤做廣州令放<pc n="lb"/>
士良還既出又令引至廡下有揭示云明年廣南疫宜<pc n="lb"/>
用此藥方士良讀之乃博濟方中鈎藤散也本方治疫<pc n="lb"/>
士良讀之乃竊詢左右此何所也或言太司真人治天<pc n="lb"/>
                    <pb n="9b"/>
下醫工時蔡元度守五羊聞之召士良審問令幕客作<pc n="lb"/>
記及春疫癘大作以鈎藤散治之輙愈士良又云㓜習<pc n="lb"/>
醫至熙寧四年方用藥治病㝠㝠中已記録可不慎哉<pc n="lb"/>
元祐間廣州蕃坊劉姓人娶宗女官至左班殿直劉死<pc n="lb"/>
宗女無子其家争分財産遣人撾登聞院鼓朝廷方悟<pc n="lb"/>
宗女嫁夷種因禁止三代須一代有官乃得娶宗女<pc n="lb"/>
鄒浩志完以言事得罪貶新州媒孽者久猶不已元符<pc n="lb"/>
二年冬有旨付廣東提刑鍾正甫就新州鞫問志完事<pc n="lb"/>
                    <pb n="10a"/>
不下司是時鍾挈家在廣州觀上元燈得旨即行漕帥<pc n="lb"/>
方宴集怪其不至而已乗傳出關矣衆愕然鍾馳至新召<pc n="lb"/>
志完拘之浴室適泰陵遺詔至鍾號泣啓封志完居暗<pc n="lb"/>
室不自意得全又聞使者哭泣罔測其事意甚隕穫良久<pc n="lb"/>
鍾遣介傳語止言為國恤不及獻茶且請歸宅志完亦<pc n="lb"/>
泣而出其後東坡聞之戲云此茶不煩見示<pc n="lb"/>
東坡元豐間知湖州言者以其誹謗時政必致死地御<pc n="lb"/>
史臺遣就任攝之吏部差朝士皇甫朝光管押東坡方<pc n="lb"/>
                    <pb n="10b"/>
視事數吏直入上㕔事捽其袂曰御史中丞召東坡錯<pc n="lb"/>
愕而起即步出郡署門家人號泣出随之弟轍適在郡<pc n="lb"/>
相逐行及西門不得與訣東坡但呼子由以妻子累爾<pc n="lb"/>
郡人為之泣涕下獄即問五代有無誓書鐵劵蓋死囚<pc n="lb"/>
則如此他罪止問三代東坡為一詩付獄吏他日寄子<pc n="lb"/>
由其詩曰聖主如天萬物春小臣愚暗自亡身百年未<pc n="lb"/>
滿先償債十口無歸更累人是處青山可埋骨他時夜<pc n="lb"/>
雨獨傷神與君世世為兄弟更結來生未了因獄吏憐<pc n="lb"/>
                    <pb n="11a"/>
之頗寛其苦楚獄成神考薄其罪止責散官安置黄州<pc n="lb"/>
元祐中復起為兩制用事紹聖初貶惠州再竄儋耳元<pc n="lb"/>
符末放還與子過乘月自瓊州渡海而北風静波平東<pc n="lb"/>
坡叩舷而歌過困不得寢甚苦之率爾曰大人賞此不<pc n="lb"/>
已寜當再過一巡東坡矍然就寢余在南海逢東坡北<pc n="lb"/>
歸氣貌不衰笑語滑稽無窮視面多土色靨耳不潤澤<pc n="lb"/>
别去數月僅及陽羨而卒東坡固有以處憂患但瘴霧<pc n="lb"/>
之毒非所能堪耳<pc n="lb"/>
                    <pb n="11b"/>
孫權破曹操於赤壁今沔鄂間皆有之黄州徙治黄岡<pc n="lb"/>
俯大江與武昌縣相對州治之西距江名赤鼻磯俗呼<pc n="lb"/>
鼻為弼後人徃徃以此為赤壁武昌寒溪正孫氏故宫<pc n="lb"/>
東坡詞有人道是周郎赤壁之句指赤鼻磯也坡非不知<pc n="lb"/>
自有赤壁故言人道是者以明俗記耳<pc n="lb"/>
東坡在黄州手作菜羮號東坡羮自叙其制度好事者<pc n="lb"/>
珍竒之<pc n="lb"/>
宫殿置鴟吻臣庶不敢用故作獸頭代之或云以禳火<pc n="lb"/>
                    <pb n="12a"/>
災今光州界人家屋皆獸頭黄州界惟官舍神廟用之<pc n="lb"/>
私居不用云恐招回禄之禍相去百里風俗便不同<pc n="lb"/>
三月上巳祓禊其來亦逺寒食禁火主介子推河東之<pc n="lb"/>
俗也江浙民間多競渡亦有龍舟率用五月五日主屈<pc n="lb"/>
原湘楚之俗也二者皆尚賢而末流則害教晉人寒食<pc n="lb"/>
病老幼楚人競渡致鬭訟<pc n="lb"/>
忠潔侯者屈原也大觀間議開直河省洞庭迂險使者<pc n="lb"/>
沈延嗣總其事辟屬官有勾當公事盧供奉過湖溺死<pc n="lb"/>
                    <pb n="12b"/>
或傳傍舟見鬼物出波間云吾血食此若由直河則將<pc n="lb"/>
安仰余以為忠㓗侯當無此言儻以其興不可成之功<pc n="lb"/>
徒殫民力則斃之亦三閭遺意也<pc n="lb"/>
余客沔鄂聞人說張乖崖初為崇陽令至今血食父老<pc n="lb"/>
猶能道其政事嘗逢村氓市菜一束出郭門問之則近<pc n="lb"/>
郊農家乖崖笞之四十曰爾有地而市菜惰農也崇陽<pc n="lb"/>
民聞之相尚力田乖崖一日遣吏盡伐民間茶園諭令<pc n="lb"/>
更種桑柘民失茶利甚困然素畏服其政令不敢慢乖<pc n="lb"/>
                    <pb n="13a"/>
崖代去數年㑹朝廷更榷法園户納茶租錢崇陽獨無<pc n="lb"/>
茶園免輸邑去郡四百里不通舟楫嵗輸一夫負米至<pc n="lb"/>
郡每斛率得六七斗富者租百斛甚為勞費乖崖使三<pc n="lb"/>
司建言髙原縣分苖米折納絹崇陽民遂得輕齎而先<pc n="lb"/>
植桑柘已成𧖟絲之利甲於東南迄今尤盛<pc n="lb"/>
黄州董助教甚富大觀乙丑嵗歉董為飯以食饑者又為<pc n="lb"/>
糗餌與小兒輩方羅列分俵饑人如墻而進不復可制<pc n="lb"/>
董仆於地頗被毆踐家人咸咎之董畧不介意翌日又<pc n="lb"/>
                    <pb n="13b"/>
為具但設闌楯以序進退或時紛然迄百餘日無倦也<pc n="lb"/>
黄岡村氓閭丘十五多積榖每幸凶嵗即騰價細民苦<pc n="lb"/>
之老年病且亟不復飲食但餐羊屎家人憐之以米餌<pc n="lb"/>
作羊屎紿之入手便投去唯食真者此氓媚佛多施廬<pc n="lb"/>
山僧供積亦内懼禍至冀事佛少逭責此尤不可也<pc n="lb"/>
黄岡民丁生微稍稍有生事性桀黠遂致富創買田宅<pc n="lb"/>
治井得片石膚脉成字如其姓名丁即模刻令士人作<pc n="lb"/>
碑記實未㡬病死家旋破余售之今萍洲是也田廬似<pc n="lb"/>
                    <pb n="14a"/>
是前定當有以受之不爾未見能享者<pc n="lb"/>
黄魯直再謫黔中泊舟武昌初和甫追餞之相與處舟<pc n="lb"/>
中岸巾危坐魯直側席意甚恭猶子無咎與黄士潘觀<pc n="lb"/>
來不知其為初和甫忽畧之潘黄正論本草反覆良久<pc n="lb"/>
魯直曰吾姪前識初和甫否二人縮舌汗背<pc n="lb"/>
漢威令行於西北故西北呼中國為漢唐威令行於東<pc n="lb"/>
南故蠻夷呼中國為唐崇寧間臣僚上言外國指中國<pc n="lb"/>
為唐漢形於文書乞並改為宋謂如用唐裝漢法之𩔖<pc n="lb"/>
                    <pb n="14b"/>
詔從之余竊謂未宜不若改作華字八荒之内莫不臣<pc n="lb"/>
妾特有華夷之異爾<pc n="lb"/>
遼人嗜學中國先朝建天章龍圖閣以藏祖宗制作置<pc n="lb"/>
待制學士以寵儒官遼亦立乾文閣置待制學士以命<pc n="lb"/>
其臣典章文物倣傚甚多政和壬辰朝廷得𤣥圭肆赦<pc n="lb"/>
是冬遼人亦穪得孔子履赦管内<pc n="lb"/>
先公言使北時見北使耶律家車馬來迓氊車中有婦<pc n="lb"/>
人面塗深黄紅眉黑吻謂之佛妝<pc n="lb"/>
                    <pb n="15a"/>
北地産鹿有倍大於中國者鹿角近根實處刻以為環<pc n="lb"/>
肉好相半内虛可以貯物謂之鹿頂合<pc n="lb"/>
京師置都亭驛待遼人都亭西驛待夏人同文館待髙<pc n="lb"/>
麗懷逺驛待南蠻元豐待髙麗最厚沿路亭傳皆名髙<pc n="lb"/>
麗亭髙麗人泛海而至明州則由二浙遡汴至都下謂<pc n="lb"/>
之南路或至宻州則由京東陸行至京師謂之東路二<pc n="lb"/>
路亭傳一新常由南路未有由東路者髙麗人便於舟<pc n="lb"/>
楫多齎輜重故爾<pc n="lb"/>
                    <pb n="15b"/>
髙句驪古箕子之國雖夷人能文先公守潤得其使先<pc n="lb"/>
狀云逺離桑域近次蔗封蓋取食蔗漸入佳境之義崇<pc n="lb"/>
寧中遣使賀天寧節表有良月就盈之句蓋謂十月十<pc n="lb"/>
日其屬辭如此<pc n="lb"/>
髙麗人嘗在常州買民間養鴿放之鴿識家飛去常人<pc n="lb"/>
唯恐不售使還又託生辰買鴿放生人家争出名鴿既<pc n="lb"/>
售即籠入舟中去更數日方生辰遂載行反以為得計<pc n="lb"/>
九江之下貴池口屬池州九江之上富池口屬興國軍<pc n="lb"/>
                    <pb n="16a"/>
富池口有吳將甘寜廟案吳志甘寜屯於當口或疑其富<pc n="lb"/>
池口也又恐自有當口寧傳云為西陵太守以陽新下<pc n="lb"/>
雉為奉邑今永興縣有陽新里下雉村蓋寧故國廟碑<pc n="lb"/>
刻甚多並無說此者<pc n="lb"/>
東海神廟在萊州府東門外十五里下瞰海咫尺東望<pc n="lb"/>
芙蓉島水約四十里島之西水色白東則色碧與天接<pc n="lb"/>
島上有神廟一茅屋漁者至彼則還屋中有米數斛凡<pc n="lb"/>
漁人阻風則宿島上取米以為糧得歸便載米償之不<pc n="lb"/>
                    <pb n="16b"/>
敢欺一粒稍北與北蕃界相望漁人云天晴時夜見北<pc n="lb"/>
人舉火度之亦不甚逺一在蓬莱閣西後枕溟海<pc n="lb"/>
先公守東萊派買上供綿十萬兩諸邑請重禁私市公<pc n="lb"/>
曰如是將擾而不能辦問市價㡬錢曰毎兩百錢公命<pc n="lb"/>
增二十委掖令田望莅之如私市貯錢邑門不問多少<pc n="lb"/>
随手交易十餘日四鄉趨利而來遂足所售數或謂價<pc n="lb"/>
外増直恐虧有司公曰朝廷平價和市之意正如此<pc n="lb"/>
崇寧初行當十大錢秤重三小錢後以幣輕物重令東<pc n="lb"/>
                    <pb n="17a"/>
南改為當五錢輕於東北私鑄盜販不可禁乃一切改為<pc n="lb"/>
當三輕重適平然後定是時内帑藏錢無筭折閱萬億<pc n="lb"/>
計京師一旦自凌晨數騎走出東華門傳呼里巷當十<pc n="lb"/>
改為當三頃刻遍知故凡富人無所措手開封府得㫖<pc n="lb"/>
民間質庫限五日作當十贖質細民奔走趨利質者不<pc n="lb"/>
堪命稍或擁遏有司即以重刑加之有巨豪善計者至<pc n="lb"/>
官限滿自展五日依舊作當十贖質大榜其門朝廷聞<pc n="lb"/>
而録賞之余族父炳居湖州儀鳯橋西常貯數百緡錢<pc n="lb"/>
                    <pb n="17b"/>
以射利會當十法變子弟先得消息請速以錢易他貨<pc n="lb"/>
族父笑而不答良久云錢遂不可用耶子弟曰然族父<pc n="lb"/>
曰我不用他人亦不可用又何為既失此後稍不給終<pc n="lb"/>
不少悔<pc n="lb"/>
州郡承唐衰藩鎮之弊頗成僭擬衙皂有子城使軍中<pc n="lb"/>
使教練使等號近制始革去先公知潤州值衙校轉資<pc n="lb"/>
用黄紙寫牒公大驚吏白舊例其間盡准勑條通判州<pc n="lb"/>
事慎宗傑以為無害公曰豈有庶官而敢押黄紙耶自<pc n="lb"/>
                    <pb n="18a"/>
後改用白紙故事中書門下侍郎宰相押黄後省官皆<pc n="lb"/>
押紙背慎在常調未嘗知此<pc n="lb"/>
陽翟田望勤於竿牘亦善其事日發數十函不倦由此<pc n="lb"/>
自出官移令改秩出常調皆自致也一書用好紙數十<pc n="lb"/>
幅近年紙價髙田俸入盡索於此親朋間目之為紙進<pc n="lb"/>
納蓋納粟得官號進納故以名之<pc n="lb"/>
近年拳石之貴其直不可數計太平人郭祥正舊蓄一<pc n="lb"/>
石廣尺餘宛然生九峯下有如巖谷者東坡目為壺中<pc n="lb"/>
                    <pb n="18b"/>
九華因此價重聞今已在御前東坡集載怪石供云謫<pc n="lb"/>
居黄時所得余寓居其地屋後有山名破湖山乃此石<pc n="lb"/>
所出處也毎年潦水退細民往求之五色瑩徹中有纒<pc n="lb"/>
絲者可琢為環珥玩飾常苦其細置斛中漬水養菖蒲<pc n="lb"/>
不適他用<pc n="lb"/>
劉鋹好治宫室欲購怪石乃令國中以石贖罪富人犯<pc n="lb"/>
法者航海於二浙買石輸之今城西故苑藥洲有九石<pc n="lb"/>
皆髙數丈號九曜石<pc n="lb"/>
                    <pb n="19a"/>
端州石在深谷中細而潤初為官封之已難得後興慶<pc n="lb"/>
建軍以王地禁採石不可復得石上有鸜鵒眼宛若生<pc n="lb"/>
者暈多而青緑為貴磨礱終不可去俗傳透石涎也端<pc n="lb"/>
硯藏久無不甈者以石潤久亦乾故不平如濕木乾則<pc n="lb"/>
不平<pc n="lb"/>
造筆用兔毫最佳好事者用栗鼠鬚或猩猩毛以為竒<pc n="lb"/>
然不若兔毫便於書也廣南無兔用雞毛然毛匾不可<pc n="lb"/>
書代匱而已近世筆工宣州諸葛氏常州許氏皆世其<pc n="lb"/>
                    <pb n="19b"/>
家安陸成安道弋陽李展之徒尚多馳名於時宣人善<pc n="lb"/>
治竹管瑩潔可愛亦有以葦為管者貴其輕髙麗使過<pc n="lb"/>
常州市筆諸許待其解舟即急售之半無毛頭以為得<pc n="lb"/>
計<pc n="lb"/>
葉濤好弈棋介甫作詩切責之終不肯已弈者多廢事<pc n="lb"/>
不論貴賤嗜之率皆失業故唐人目棊枰為木野狐言其<pc n="lb"/>
媚惑人如狐也<pc n="lb"/>
自崇寧復榷茶法制日嚴私販者固已扺罪而商賈官<pc n="lb"/>
                    <pb n="20a"/>
劵請納有限道路有程纎悉不如令則被繋斷罪或沒<pc n="lb"/>
貨出告緡愚者往往不免其儕乃目茶籠為草大蟲言<pc n="lb"/>
其傷人如虎也<pc n="lb"/>
江西瑞州府黄蘖茶號絶品士大夫頗以相餉所産甚<pc n="lb"/>
微寺僧園户競取他山茶冒其名以眩好事者黄魯直<pc n="lb"/>
家正在雙井其自言如此<pc n="lb"/>
陳州芍藥花殊勝近嵗進花自陳三百里一日一夜馳<pc n="lb"/>
至都下其法初剪花時用蜜漬蒲黄蘸其瘡微曝之俟<pc n="lb"/>
                    <pb n="20b"/>
花蔫乃入笥中取時刈去所封蒲黄布濕地上一兩時<pc n="lb"/>
頃絣繩以花倒懸之真如新採者<pc n="lb"/>
撫州蓮花紗都人以為暑衣甚珍重蓮花寺尼凡四院<pc n="lb"/>
造此紗撚織之妙外人不得傳一嵗每院纔織近百端<pc n="lb"/>
市供尚局并數當路計之已不足用寺外人家織者甚<pc n="lb"/>
多往往取以充數都人買者亦自能别寺外紗其價減<pc n="lb"/>
寺内紗什二三<pc n="lb"/>
兩川冶金沿溪取沙以木槃淘得之甚微且費力登萊<pc n="lb"/>
                    <pb n="21a"/>
金坑户止用大木鋸剖之留刃痕投沙其上泛以水沙<pc n="lb"/>
去金著鋸紋中甚易得元祐中萊州城東劉姓塋地金<pc n="lb"/>
苖生官莅取焉乃發墓凡磚瓦間皆金色也劉葬才十<pc n="lb"/>
數年不知氣脉蒸陶如此之速累月取盡地為深穴得<pc n="lb"/>
金萬億計自官抽官市匠吏窺竊外劉所得十二三焉<pc n="lb"/>
京東諸郡之錢盡劵與劉氏劉氏乃一村氓不分菽麥<pc n="lb"/>
者得錢無所用往來諸郡恍惚醉飽嵗餘亦死錢竟沒<pc n="lb"/>
官劉世遂絶<pc n="lb"/>
                    <pb n="21b"/>
崇寧間鄧州南陽縣村民發古塚縣尉王儼莅掩之王<pc n="lb"/>
為余言其詳云竁中有二瓦棺已碎其左者購得一銅<pc n="lb"/>
印方寸許篆文甚古識之者云温不禁印時方競訪古<pc n="lb"/>
器即為中貴人取去未知温何代人也仲父久中尚竒<pc n="lb"/>
每倣古物立怪名以紿流俗廬於先塋下山多巖谷乃<pc n="lb"/>
披荆棘求其壯觀者刻作前人題署姓名年號皆詭異<pc n="lb"/>
既不可據真兒戲爾前人所居與其器用後世所以愛<pc n="lb"/>
慕之者思其人也其人無可思而寳其物與地者蔽也<pc n="lb"/>
                    <pb n="22a"/>
夫㝠器兒戲又烏足以為君子之雅好也歟<pc n="lb"/>
中官宋用臣熙寧間備任使以敏練稱上意性極精巧<pc n="lb"/>
元祐時責官舒州州將作樂鼓甚巨飾以金彩既成其<pc n="lb"/>
旁一環脚斷欲剖之惜工費宋乃獻計為環其下作鎻<pc n="lb"/>
鬚狀以鐵固鼓腹之竁使甚隘即釘環入竁中既入鎻<pc n="lb"/>
鬚張遂不復脱事多似此<pc n="lb"/>
東南謂烏啼為凶鵲噪為吉故或呼為喜鵲頃在山東<pc n="lb"/>
見人聞鵲噪則唾之烏啼却以為喜不知風俗所見如<pc n="lb"/>
                    <pb n="22b"/>
何<pc n="lb"/>
姚祐自言嘗任澤州邑尉郡當太行之喉官吏有未嘗<pc n="lb"/>
到處郡將以虎患遣尉祠之乃在山巔姚往宿山下見<pc n="lb"/>
居民環屋埋巨木云以拒虎稍晩虎出數十為羣首尾<pc n="lb"/>
相銜睥睨廬舍人畜俱股栗旦起登山姚披練推挽而<pc n="lb"/>
上至絶頂得板屋有石刻姚致祭摹墨本以歸<pc n="lb"/>
溱州有虎穴凢十里許修谷茂叢班斕旁午南北路口<pc n="lb"/>
行者相集而度否則遇害荆州孫偉竒甫刺溱親為予<pc n="lb"/>
                    <pb n="23a"/>
道其詳夫市朝固有此地人或忽之致禍可不慎哉<pc n="lb"/>
徽宗大觀間京東路民家有牛生麒麟村人不識以為<pc n="lb"/>
怪撃殺之有司既聞驗問真瑞物也乃上奏因圖其形<pc n="lb"/>
下諸路俾民間預識其狀或有生者即重賞購之<pc n="lb"/>
元祐間有携海魚至京師者謂之海哥都人競觀其人<pc n="lb"/>
以檻寘魚得金錢則呼魚應聲而出日獲無筭貴人家<pc n="lb"/>
傳召不稍暇一日至州北李駙馬園放入池中呼之不<pc n="lb"/>
復出設網罟百計竟失之李園池沼雄勝或云三殿幸<pc n="lb"/>
                    <pb n="23b"/>
其第愛賞以為披香太液所不及海哥蓋海豹也有斑<pc n="lb"/>
文如豹而無尾凡四足前二足如手後二足與尾相紐<pc n="lb"/>
如一登萊傍海甚多其皮染緑可作鞍韉當時都下以<pc n="lb"/>
為珍怪蠢然一物了無他能貴人千錢求一視唯恐後<pc n="lb"/>
豈適丁其時乎<pc n="lb"/>
沈遘知杭州號神明之政吏不能欺嘗以西湖為放生<pc n="lb"/>
池禁捕魚人無敢取蛙蚓者<pc n="lb"/>
九宫山有金星銀星鱓不居水中鑿山者於堅土内得<pc n="lb"/>
                    <pb n="24a"/>
之懸暴乾久不壞其背金銀星宛如一具秤斤兩稀宻<pc n="lb"/>
無纎毫差秤星十五斤鱓背星二十斤枚枚如此土人<pc n="lb"/>
收以治風氣病本草不載<pc n="lb"/>
孫叔敖殺枳蛇蓋兩首蛇也江南山中蛇兩端皆有頭<pc n="lb"/>
口目全具行相牽挽腹紅背黒長大率如箸相傳是老<pc n="lb"/>
蚓兩口無舌未嘗見其開張正一大蚓耳恐叔敖所見<pc n="lb"/>
不如此或云枳蛇一頸兩首故怪<pc n="lb"/>
<pb n="24b"/>
                </p>
<p>
</p>
  </div>
<div>
                <head>萍洲可談卷三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>萍洲可談卷三<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>朱彧<pc n="　"/>撰<pc n="lb"/>
先公在講筵聞神考言熊本表章用印端謹朱色鮮明<pc n="lb"/>
前後無小異由此受知遂擢用至兩制近世長吏生日<pc n="lb"/>
寮佐畫夀星為獻例只受文字其畫却回但為禮數而<pc n="lb"/>
已王安禮自執政出知舒州生日屬吏為夀或無夀星<pc n="lb"/>
畫者但用他畫軸紅繡<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>緘之必謂退回王忽令盡啓<pc n="lb"/>
封掛畫於㕔事標所獻人名銜於其下良乆引客爇香<pc n="lb"/>
                    <pb n="1a"/>
共相瞻禮其間無夀星者或用佛像或用神鬼唯一兵<pc n="lb"/>
官所獻乃崔白畫二猫既至前慚懼失措或云時緘墓<pc n="lb"/>
銘者吏不敢展尤失獻芹之意小節不可不戒古人不<pc n="lb"/>
欺幽𨼆正謂此𩔖<pc n="lb"/>
滕宗閔知楚州有監司過境本州送酒食書有臣名即<pc n="lb"/>
上聞既鞫獄乃書吏誤用賀月旦表無他意滕坐送吏<pc n="lb"/>
部監當盖知州細銜字多書欲謹吏每患難寫乘暇用<pc n="lb"/>
紙寫前後銜謂之空頭表牋用之固已不䖍向宗傳為興<pc n="lb"/>
                    <pb n="1b"/>
國軍判官託士人作與漕使小簡用金口清光俞允等<pc n="lb"/>
字漕使舉行取勘宛轉自解僅免士人於書尺多不識<pc n="lb"/>
體要往往誤人宜謹用自不能識者不若不發書<pc n="lb"/>
熈寧中有常州太守召赴闕其人頗熟時事將有陳述<pc n="lb"/>
所主亦大臣中有力者<hi>或云介甫</hi>當無不稱上意既陛見上<pc n="lb"/>
首問錫山去郡㡬逺既非素備了不能對盖常州無錫<pc n="lb"/>
縣錫山俗呼惠山不閱圖經故不知也上因顧近臣曰<pc n="lb"/>
作守臣而不知境内山川其為政可料即罷去竟不曽<pc n="lb"/>
                    <pb n="2a"/>
開陳一言<pc n="lb"/>
楊傑次公留心釋教嘗上殿神考頗問佛法大槩楊並<pc n="lb"/>
不詳答云佛法實亦助吾教既歸人咸咎之或責以聖<pc n="lb"/>
主難遇次公平生所學如此乃唯唯何耶楊曰朝廷端<pc n="lb"/>
慎明辯吾懼度作導師不敢妄對<pc n="lb"/>
青州王大夫嘗守舒丹二州為詩極鄙俚每投獻當路<pc n="lb"/>
得之者留以為笑具季父為青掾王亦與一軸詩他日<pc n="lb"/>
季父見其子乃謝之其子曰大人九百亂道玷瀆髙明<pc n="lb"/>
                    <pb n="2b"/>
盖俗謂神氣不足者為九百豈以一千則足數耶余中<pc n="lb"/>
表任朝議大夫以八寳赦恩轉中奉大夫其子對賀客<pc n="lb"/>
則曰大人轉此一官方始濟事將來有遺表恩澤此二<pc n="lb"/>
事非為善謔所以開悟為人子者<pc n="lb"/>
司馬温公閑居西京一日令老兵賣所乘馬囑云此馬<pc n="lb"/>
夏月有肺病若售者先語之老兵竊笑其拙不知其用<pc n="lb"/>
心也<pc n="lb"/>
富鄭公致政歸西都嘗著布直裰跨驢出郊逢水南巡<pc n="lb"/>
                    <pb n="3a"/>
檢盖中官也威儀呵引甚盛前卒呵騎者下公舉鞭促<pc n="lb"/>
驢卒聲愈厲又唱言不肯下驢則請官位公舉鞭稱名<pc n="lb"/>
曰弼卒不曉所謂白其將曰前有一人騎驢衝節請官<pc n="lb"/>
位不得口稱弼將方悟曰乃相公也下馬執銳伏謁道<pc n="lb"/>
左其候贊曰水南巡檢唱喏公舉鞭去<pc n="lb"/>
世傳杜祁公罷相歸鄉里不事冠帶一日在河南府客<pc n="lb"/>
次道帽深衣坐席末㑹府尹出衙皂不識其故相有本<pc n="lb"/>
路運勾至年少貴遊子弟怪祁公不起揖厲聲問足下<pc n="lb"/>
                    <pb n="3b"/>
前任甚處祁公曰同中書門下平章事客次與坐席間<pc n="lb"/>
固不能遍識常宜自處卑下最不可妄談事及呼人姓<pc n="lb"/>
名恐對人子弟道其父兄名及所短者或其親知必貽<pc n="lb"/>
怒招禍俗謂口快乃是大病<pc n="lb"/>
王荆公退居金陵結茅鍾山下䇿杖入村落有老氓張<pc n="lb"/>
姓最稔熟公每步至其門即呼張公張應聲呼相公一<pc n="lb"/>
日公忽大咍曰我作宰相許時止與汝一字不相同耳<pc n="lb"/>
駙馬都尉李端愿居戚里最號恭慎既失明猶戒勵子<pc n="lb"/>
                    <pb n="4a"/>
弟故終身無過時京師競傳州西二郎廟出聖水治病<pc n="lb"/>
輒愈李素不事鬼神一日其子舍有病稚家人竊往請<pc n="lb"/>
水李聞大怒即杖其子且云使爾子果死二郎豈肯受<pc n="lb"/>
枉法贓故活之耶若不能活又何求<pc n="lb"/>
張昪杲卿自樞府乞骸除侍中河陽三城節度使致仕<pc n="lb"/>
幅巾還第出居陽翟時時來洛中遊嵩少頗接方外人<pc n="lb"/>
絶口不掛時事有道人者善談虚無杲卿雅愛之一日<pc n="lb"/>
偕遊少室山中左右従者十餘人至大松樹下杲卿坐<pc n="lb"/>
                    <pb n="4b"/>
石上道人探懷出小嚢茗屑汲澗泉折枯松煮之杲卿<pc n="lb"/>
飲後道人即以餘瀝分飲従者既渴人競啜少許已而<pc n="lb"/>
皆僵仆盖茗中寘毒藥故以困人唯道人與杲卿飲者<pc n="lb"/>
無害爾道人乃前白曰欲告侍中求隨行金銀器往鄉<pc n="lb"/>
市藥即收入布嚢中杲卿四顧左右皆被毒莫能興因<pc n="lb"/>
大笑遣之携去至困者醒藥力漸消始能行僅至山下<pc n="lb"/>
投宿民家翌日歸乃戒子弟慎交遊<pc n="lb"/>
先公在紹聖初識孟在盖皇后父也時泰陵未有嗣常<pc n="lb"/>
                    <pb n="5a"/>
因景陵宫行香諸人聚首孟在忽太息或詢其故孟曰<pc n="lb"/>
中宫蓐月滿望一皇嗣乃誕公主先公歸語所親曰孟<pc n="lb"/>
在非長守富貴者也果如言后竟廢<pc n="lb"/>
沈起待制諸子有見荆公者頗喜之許以薦擢一日沈<pc n="lb"/>
盛飾出遊過相府公聞其在門呼入與共匕筯先令褫<pc n="lb"/>
帶沈辭不得已公以手褰沈所衣真珠繡直擊連稱好<pc n="lb"/>
好自後不得復見坐此沉廢政和中臺章言一朝士有<pc n="lb"/>
濕活居士之目謂飲不擇酒内不擇人此數事平時人<pc n="lb"/>
                    <pb n="5b"/>
所易犯一被指斥則莫脫故舉以為少俊之戒<pc n="lb"/>
張昪杲卿㣲時與程戡俱下第橐盡步出南薫門至朱<pc n="lb"/>
仙鎮是日立春就肆買食共探懷得數十錢僅能買湯<pc n="lb"/>
餅無錢致肉也相與摘槐茁薦食而去後俱在政府遇<pc n="lb"/>
立春日程邀杲卿開宴水陸畢陳艶妾環侍程有驕色<pc n="lb"/>
杲卿從容話舊及朱仙槐角事程愧其左右面頳舌咋<pc n="lb"/>
終無歡而罷杲卿歸語其内曰程三其黜乎器盈於此<pc n="lb"/>
矣未幾果罷執政<pc n="lb"/>
                    <pb n="6a"/>
先公以慶厯戊子八月十日生十八歳請解于廣文館<pc n="lb"/>
嘗至汴河上聞瞽者張聽聲知禍福公叩焉纔謦欬張<pc n="lb"/>
即曰吾故人也二十年不相遇公竊笑其誕再詢知鄉<pc n="lb"/>
里便曰豈朱秘丞郎君乎公愕然張曰慶厯八年重陽<pc n="lb"/>
日蒙秘丞置酒次日詣謝聞公誕彌月又得預慶宴秘<pc n="lb"/>
丞令視公彼時愛此聲每不忘屈指已十七年矣因道<pc n="lb"/>
公此舉未及第後六年當魁天下皆如其言至今汴河<pc n="lb"/>
岸常有張聽聲盖襲其名也<pc n="lb"/>
                    <pb n="6b"/>
余幼時隨母氏在常州時見錢秀才開圖書知人三世<pc n="lb"/>
姓男子知婦姓女子知夫姓無不騐吾家之姊長適呉<pc n="lb"/>
氏次適沈氏錢閱書皆言夫姓呉當時怪其差繆後數<pc n="lb"/>
年沈姊離婚歸宗嫁呉寛夫不知圖書何為而億中乃<pc n="lb"/>
爾生齒浩繁豈此數帖文字所能該括<pc n="lb"/>
熈寧間蜀中日者費老筮易以丹青寓吉凶在十二辰<pc n="lb"/>
則畫鼠為子畫馬為午各從其屬畫牛作二尾則為失<pc n="lb"/>
畫犬作二口為哭畫十有一口則為吉其𩔖不一謂之<pc n="lb"/>
                    <pb n="7a"/>
卦影亦有繇詞以相發明其書曰軌革費老筮之無不<pc n="lb"/>
驗其後轉相祖述不知消息盈虚者往往冒行此術盖<pc n="lb"/>
中否未可知也求筮者得幅紙畫人物莫測吉凶待其<pc n="lb"/>
相符然後以為妙卜以决疑而轉生疑非先王命卜之<pc n="lb"/>
意也其畫人物不常鳥或四足獸或兩翼人或儒冠而<pc n="lb"/>
僧衣故為怪以見象朝士米芾好怪常戴俗帽衣深衣<pc n="lb"/>
而躡朝靴紺緣纈朋従目為活卦影又開封李昻作卦<pc n="lb"/>
影自云能識倚伏每筮得象則説諭人亦有理趣余目<pc n="lb"/>
                    <pb n="7b"/>
擊一事曽有一卒持百錢來筮昻探蓍布卦即畫人裹<pc n="lb"/>
巾半衣白半衣緑以杖荷二婦人頭昻曰卜者士人半<pc n="lb"/>
衣白似無官半衣緑似有官半緑似無出身半白又似<pc n="lb"/>
有出身荷二婦人頭兩頭隠以為貴人之首云後詢知<pc n="lb"/>
卜者何大正也何以布衣上書言元祐皇后稱㫖得官<pc n="lb"/>
後又言元符皇后忤㫖失官卜時方被罪昻術精妙余<pc n="lb"/>
每求筮或中或否不能盡如此或言日者占筮繫其窮<pc n="lb"/>
通所謂術果如何哉<pc n="lb"/>
                    <pb n="8a"/>
文潞公在貝州時有黄琠者為公筮用一幅大綾冩九<pc n="lb"/>
十二歳善終六字藏于家考公自二十八歳作兩制知<pc n="lb"/>
成都四十二歳平貝州賊作宰相凡五十餘年平日未<pc n="lb"/>
嘗降官雖贖銅罰俸亦無元祐初平章軍國重事乆之<pc n="lb"/>
以太師河東節度使侍中居西京紹聖元年公九十二<pc n="lb"/>
歳坐異意降太子少保河南府差通判來取節鉞月餘<pc n="lb"/>
終<pc n="lb"/>
何執中第五㣲時從人筮窮逹其人云公不第五否何<pc n="lb"/>
                    <pb n="8b"/>
曰然其人拊掌大笑連稱竒絶因云公凡遇五即有喜<pc n="lb"/>
慶何以熈寧五年鄉薦余中榜第五人及第五十五歳<pc n="lb"/>
隨龍崇寧五年作宰相每遷官或生子非五年即五月<pc n="lb"/>
或五日其驗如此<pc n="lb"/>
湖州戚山嘉祐末夢人書玉旁頁字示之云御名此汝及<pc n="lb"/>
第時戚多與親舊道之治平登極而御名不如所夢戚<pc n="lb"/>
謂無驗不數年神考龍飛正恊其字鄉人素聞其詳尤<pc n="lb"/>
以為神是舉不預薦方歎惋忽有㫖展年免解湖州惟<pc n="lb"/>
                    <pb n="9a"/>
戚山一名預免來年遂過省登第<pc n="lb"/>
常州李充元豐間在太學夢裸見舒亶時舒主學李意<pc n="lb"/>
裸身有脱白之兆甚喜後太學賄獄起事連諸生李亦<pc n="lb"/>
繫御史臺舒為中丞夜閱囚李正裸身對之因悟前夢<pc n="lb"/>
蔡元度子仍悟前身是潤州丹陽王家兒訪之果然妻<pc n="lb"/>
子尚在來見之相語如昔至八九歳漸熟世境旋忘前<pc n="lb"/>
事雍丘李三禮生女小師數嵗即曰我是黄州黄陂典<pc n="lb"/>
吏雷澤男亨甫年十七歳病瘡卒雍丘牛商多在黄陂<pc n="lb"/>
                    <pb n="9b"/>
尋問如合符契它日雷澤往視小師一見便呼為父政<pc n="lb"/>
和八年小師來黄陂抱其舊母號泣又數與邑人説其<pc n="lb"/>
平昔皆驗<pc n="lb"/>
王震子發平時人相之云五十歳水厄紹聖二年責知<pc n="lb"/>
𡊮州五十歳矣畏水厄乃陸行至蘄水疽發頂上不可<pc n="lb"/>
救豈所謂水厄者厄於蘄水耶<pc n="lb"/>
湖州安吉朱齋郎昔遊池州齊山張道人與之一幅白<pc n="lb"/>
紙令尋青眉子云刺墨為眉多作丐者朱他日在鄉閭<pc n="lb"/>
                    <pb n="10a"/>
見羣丐中有刺青眉者因叩之青眉初詬罵洎朱轉與<pc n="lb"/>
張所寄紙即笑曰張老無恙乎先是涎唾被面一窮殍<pc n="lb"/>
耳既笑天真粲然塵不可掩宛若貴人良乆謂朱曰汝<pc n="lb"/>
無仙骨又家富黄白術不足以相累有小技可以安樂<pc n="lb"/>
終天年即授之而去朱自是大能飲噉凡四十年無老<pc n="lb"/>
態崇寧乙酉朱病挐舟入呉興將見劉燾㑹劉往西安<pc n="lb"/>
不能俟亟呼季父翼中傳其術語竟引舟歸季父素病<pc n="lb"/>
由是康健不知所謂術者何如也<pc n="lb"/>
                    <pb n="10b"/>
撫州饒琪未第時遇浮屠子語之曰公他日名位全如<pc n="lb"/>
今潤州崔判官饒未之信後四十年以朝請郎通判潤<pc n="lb"/>
州正先公作守時也到官歳餘因治㕔事得通判題名<pc n="lb"/>
石刻見崔判官姓名注云司封員外郎某年月日到罷<pc n="lb"/>
饒欣然記前言乃求得老吏詢崔罷去後事乃云得替<pc n="lb"/>
至揚州不諱饒心動即上致仕狀先公聞之力勸止然<pc n="lb"/>
卒不免<pc n="lb"/>
熈寧初凌運勾權知桂陽監坐失入死罪廢黜初桂陽<pc n="lb"/>
                    <pb n="11a"/>
一僧携二徒遊廬山數歳獨其徒歸頗有金帛日事博<pc n="lb"/>
飲僧之姊訟於官執其徒鞫問具得僧度牒衣鉢其徒<pc n="lb"/>
云未至桂陽三十里江岸大石同憩其旁石忽開有老<pc n="lb"/>
人召僧入石復合至暮候之不出遂歸獄中大笑其誕<pc n="lb"/>
峻治竟伏辜二徒皆坐斬數月僧至桂陽徒家訴寃官<pc n="lb"/>
吏由是抵罪問僧果入石壁中見老人語良乆從地户<pc n="lb"/>
出乃在鼎州桃源僧乞食緩行還鄉事有如此者至今<pc n="lb"/>
桂陽監現有案牘<pc n="lb"/>
                    <pb n="11b"/>
古傳劒俠甚著近世寂不聞先令人嘗言常州張大卿<pc n="lb"/>
一事疑其劒俠也云張買得婢年三十餘雖不艶麗風<pc n="lb"/>
骨語論非凡物也自挈一栁箱緘固每戒人勿發尋常<pc n="lb"/>
十數日則失之夜半後復從天窻中來張心異之不敢<pc n="lb"/>
詰歳餘生一女子張意綢繆俟其去乃發箱視之中藏<pc n="lb"/>
一短劒及皂半臂無他物纔歸已覺大怒曰奈何不聽<pc n="lb"/>
吾言取半臂披之揮劒斷其女頭倐然飛去張急挽已<pc n="lb"/>
失所在至今張氏祀於家祠栁箱存焉<pc n="lb"/>
                    <pb n="12a"/>
古傳紫姑神近世尤甚宣和初禁之乃絶嘗觀其下神<pc n="lb"/>
用兩手扶一筲箕頭挿一箸畫灰盤作字加筆於箸上<pc n="lb"/>
則能冩紙與人應答自稱蓬萊大仙多女子也有名字<pc n="lb"/>
伯仲作文可觀著棋則人無能敵者余寓南海有一假<pc n="lb"/>
儒衣冠者能迎致其神在書室中和余詩云古書讀盡<pc n="lb"/>
到今書不獨才餘力有餘自是丹山真鳳子太平呈瑞<pc n="lb"/>
只須臾其人自不能文疑有神助然不識字人致之則<pc n="lb"/>
不能書但以箸宛轉畫灰盤爾此何理也<pc n="lb"/>
                    <pb n="12b"/>
江南俗事神其巫不一有號香神者祠星辰不用葷有<pc n="lb"/>
號司徒神者仙帝神者用牲皆以酒為酌名稱甚多嘗<pc n="lb"/>
於神堂中見仙帝神名位有柴帝郭帝石帝劉帝之號<pc n="lb"/>
盖五代周晉漢也不知何故祀之祀詞並無義理又以<pc n="lb"/>
傀儡戲樂神用禳官事呼為弄戲遇有繫者則許戲㡬<pc n="lb"/>
棚至賽時張樂弄傀儡初用楮錢爇香啓禱猶如祠神<pc n="lb"/>
至弄戲則穢談羣笑無所不至鄉人聚觀飲酒醉又毆<pc n="lb"/>
擊往往因此又致訟繫許賽無已時<pc n="lb"/>
                    <pb n="13a"/>
張昪侍中初監𣙜務相傳㕔事有鬼物官吏不敢宿直<pc n="lb"/>
舎張至獨寢㕔上夜半後有物捫其足如氷冷須臾自<pc n="lb"/>
足而上循至頂復下如此再四張閉目引手持之乃一<pc n="lb"/>
毛臂甚巨不敢視其狀但堅持之聞鷄唱忽作人語初<pc n="lb"/>
甚厲已而漸遜且言公官至侍中語泄天機自有隂禍<pc n="lb"/>
幸舎我張皆不恤漸覺手中消鑠至曉都盡怪遂絶張<pc n="lb"/>
每戒人云夜間但不開目便不怖畏仲姊之夫先為張<pc n="lb"/>
婿親為余言不妄<pc n="lb"/>
                    <pb n="13b"/>
熈寧癸丑先公登第天子擢居第一為權臣所軋故居<pc n="lb"/>
第二大父頗不平湖州道場山有老僧為大父言此非<pc n="lb"/>
人事道場山在州南離方文筆山也低於他州故未有<pc n="lb"/>
魁天下者僧乃丐緣即山背建浮屠望之如卓一筆既<pc n="lb"/>
成語人曰三十年出狀元大觀賈安宅政和莫儔相繼<pc n="lb"/>
為廷試魁此吾家事非誕也<pc n="lb"/>
瓊管四郡在海島上士人未嘗有登第者東坡責儋耳<pc n="lb"/>
與瓊人姜唐佐遊喜其好學與一聫詩云滄海何嘗斷<pc n="lb"/>
                    <pb n="14a"/>
地脈白袍端合破天荒東坡語姜云俟他日有驗續成<pc n="lb"/>
篇崇寧興學丕冒海隅四郡士人亦向進雖墾闢已乆<pc n="lb"/>
恐鹵瘠終無嘉榖耳<pc n="lb"/>
常州諸胡余外氏自武平官樞宻宗愈繼執政宗回宗<pc n="lb"/>
師宗炎奕脩皆兩制宗質四子同時作監司家貲又高<pc n="lb"/>
東南號富貴胡家相傳祖塋三女山尤美甚利子壻余<pc n="lb"/>
母氏乃尊行如渭陽諸壻錢昻黄輔國李詩栁庭俊張<pc n="lb"/>
巨陳舉蔣存誠皆為顯官餘無不出常調吕吉甫太尉<pc n="lb"/>
                    <pb n="14b"/>
自言其家不利女壻不唯碌碌無用如長倩余中成婚<pc n="lb"/>
二十餘年元祐初觀望朝廷上疏乞誅吕吉甫謝天下<pc n="lb"/>
後竟離婚亦云祖塋三女山風水相刑也余表姪李熈<pc n="lb"/>
嘏狂生登第吉甫以孫女妻之自延安帥遣人納吉禮<pc n="lb"/>
貌甚盛熈嘏在京師忽詣開封府投牒願離婚蔡元長<pc n="lb"/>
尹京驚問所以並無違律及不争財物熈嘏但言平生<pc n="lb"/>
不喜與福建子交渉元長怒叱出卒成婚其時人謂吕<pc n="lb"/>
家風水已應中州人每為閩人所窘目為福建子畏而<pc n="lb"/>
                    <pb n="15a"/>
憎之之辭吉甫元長皆閩人故熈嘏戲之耳<pc n="lb"/>
大父居湖州城西遶宅為園植果有一李樹實佳家有<pc n="lb"/>
姑自幼時愛食因占䕶每李熟他人莫敢採家人號為<pc n="lb"/>
大姑李傳其種於外後數十年諸父貧不能有祖構而<pc n="lb"/>
姑所嫁丁維為中大夫典郡且富遂售其地建宅大姑<pc n="lb"/>
尚無恙竟得舊李<pc n="lb"/>
王荆公妻越國呉夫人性好潔成疾公任真率每不相<pc n="lb"/>
合自江寧乞骸歸私第有官藤床呉假用未還吏來索<pc n="lb"/>
                    <pb n="15b"/>
左右莫敢言公一旦跣而登床偃仰良乆呉望見即命<pc n="lb"/>
送還<pc n="lb"/>
荆公呉夫人有潔疾其意不獨恐汚已亦恐汚人長女<pc n="lb"/>
之出省之于江寧夫人欣然裂綺縠製衣將贈其甥皆<pc n="lb"/>
珍異也忽有猫卧衣笥中夫人即叱婢揭衣置浴室下<pc n="lb"/>
終不肯與人竟腐敗無敢收者余大父至貧掛冠月俸<pc n="lb"/>
折支得壓酒嚢諸子幼時用為脛衣先公痛念兹事既<pc n="lb"/>
顯盡以月俸頒昆弟宗族終身不自吝一錢諸父仰禄<pc n="lb"/>
                    <pb n="16a"/>
以活不治生事晩年遷謫族人失俸大有狼狽者五叔<pc n="lb"/>
父遂不聊生余竊謂使荆公與大父易地呉夫人安得<pc n="lb"/>
此疾<pc n="lb"/>
世傳婦人有産鬼形者不能執而殺之則飛去夜復歸<pc n="lb"/>
就乳多瘁其母俗呼為旱魃亦分男女女魃竊其家物<pc n="lb"/>
以出兒魃竊外物以歸初虞世和甫名士善醫公卿争<pc n="lb"/>
邀致而性不可馴狎往往尤忽於權貴每貴人求治病<pc n="lb"/>
則重誅求之至於不可堪所得賂旋以施貧者最愛山<pc n="lb"/>
                    <pb n="16b"/>
谷黄庭堅常言山谷孝於親吾愛重之每得佳墨精楮<pc n="lb"/>
竒玩必歸山谷山谷嘗語朝士初和甫於余正是一兒<pc n="lb"/>
旱魃時座中有素厭苦和甫者率爾對曰到吾家便是<pc n="lb"/>
女旱魃<pc n="lb"/>
崇寧鑄九鼎帝鼐居中八鼎各鎮一隅是時行當十錢<pc n="lb"/>
蘇州無賴子弟冒法盗鑄㑹浙中大水伶人對御作俳<pc n="lb"/>
今嵗東南大水乞遣彤鼎往鎮蘇州或作鼎神附奏云<pc n="lb"/>
不願前去恐一例鑄作當十錢朝廷因治章綖之獄<pc n="lb"/>
                    <pb n="17a"/>
伶人丁先現者在教坊數十年每對御作俳頗議正時<pc n="lb"/>
事嘗在朝門與士大夫語曰先現衰老無補朝廷也聞<pc n="lb"/>
者哂之<pc n="lb"/>
王徳用為使相黒色俗號黒相嘗與北使伴射使已中<pc n="lb"/>
的黒相取箭銲頭一發破前矢俗號劈筈箭姚麟亦善<pc n="lb"/>
射為殿帥十年伴射常䝉奬賜崇寧初王恩以邅遇處<pc n="lb"/>
位殿帥不習弓矢歳歳以伴射為窘伶人對御作俳先<pc n="lb"/>
一人持一矢入曰黒相劈筈箭售錢三百萬又一人持<pc n="lb"/>
                    <pb n="17b"/>
大矢入曰老姚射不輸箭售錢三百萬後二人挽箭一<pc n="lb"/>
車入曰車箭都賣一錢或問是何人家箭價賤如此答<pc n="lb"/>
曰王恩不及垜箭<pc n="lb"/>
楊鼎臣大夫嘗為余言紹聖間在成都見提舉茶馬官<pc n="lb"/>
以課羡賜五品衣魚府中開宴俳優口號有茶牙人賜<pc n="lb"/>
緋之句當時頗怒其妄發竟笞之小人中有冷眼最不<pc n="lb"/>
可欺元符末廣帥柯述除直龍圖閣移知福州訓詞有<pc n="lb"/>
云延閣以待該博之士儻踐厯中外厥有成績者亦以<pc n="lb"/>
                    <pb n="18a"/>
命之柯無文采頗不堪此亦字<pc n="lb"/>
熈寧間王介甫行新法欲用人材或以選人為監司趙<pc n="lb"/>
濟劉誼皆雄州防禦推官提舉常平等事薦所部官改<pc n="lb"/>
官而舉將自未改官盖用才不限資格又不欲便授品<pc n="lb"/>
秩且惜名器也其時多引人上殿伶人對上作俳跨驢<pc n="lb"/>
直登軒陛左右或止之其人曰將謂有脚者盡上得薦<pc n="lb"/>
者少沮<pc n="lb"/>
文及甫潞公子也二十八歳以直龍圖閣知陕州士論<pc n="lb"/>
                    <pb n="18b"/>
少之郡僚戲云本州公筵客將司奉台㫖喫炒剥當時<pc n="lb"/>
傳以為笑<pc n="lb"/>
錢遹田家子高科膴仕性甚魯每遇失汗則負重走齋<pc n="lb"/>
中汗出乃蘇既為禁從猶如此或取十餘千錢就帳内<pc n="lb"/>
荷之以作力諸方不載此法但人生惡安逸喜勞動惜<pc n="lb"/>
乎非中庸也輕薄子以為此出汗方編入御藥院可一<pc n="lb"/>
笑故記之<pc n="lb"/>
元祐間有大臣不欲書名氏父嘗貶死朱崖寓柩不歸<pc n="lb"/>
                    <pb n="19a"/>
既貴自過海迎取已更數十年無識之者於僧房中隨<pc n="lb"/>
挈一具歸與其母合𦵏後競傳誤取僧骨來紹聖初言<pc n="lb"/>
者欲萋斐以無驗不敢舉<pc n="lb"/>
杭州繁華部使者多在州置司各有公帑州倅二員都<pc n="lb"/>
㕔公事分委諸曺倅號無事日陪使府外臺宴飲東坡<pc n="lb"/>
倅杭不勝杯杓諸公欽其才望朝夕聚首疲於應接乃<pc n="lb"/>
號杭倅為酒食地獄後𡊮轂倅杭適與郡將不恊諸人<pc n="lb"/>
緣此亦相疎𡊮語所親曰酒食地獄正值獄空傳以為<pc n="lb"/>
                    <pb n="19b"/>
笑<pc n="lb"/>
蘓州李章以口舌為生計介甫集有李章不第詩亦才<pc n="lb"/>
子也常游湖州人皆厭其乞索曽詣富人曺監簿家曺<pc n="lb"/>
方剖嘉魚聞其來遽匿魚出對之章已入耳目既坐曺<pc n="lb"/>
與論文不及他事冀其速去談及介甫字説章因言世<pc n="lb"/>
俗訛謬用字如本鄉蘓州篆文魚在禾右隸書魚在禾<pc n="lb"/>
左不知何等小子移過此魚曺拊掌共匕箸<pc n="lb"/>
昔有郭巨公建第當落成日設諸匠列坐於子弟右或<pc n="lb"/>
                    <pb n="20a"/>
以為不可巨公指諸匠曰此造屋者又指其子弟曰此<pc n="lb"/>
賣屋者固自有序識者以為名言可為破家子戒<pc n="lb"/>
常州蘓掖仕至監司家富甚嗇每置産吝不與直争一<pc n="lb"/>
錢至失色尤喜乘人窘急時以㣲資取竒貨嘗買别墅<pc n="lb"/>
與售者反覆甚苦其子在旁曰大人可少増金我輩他<pc n="lb"/>
日賣之亦得善價也父愕然自是少悟士大夫競傳其<pc n="lb"/>
語<pc n="lb"/>
錢塘郎忠厚遊當塗諸公間頗稔熟好叙親舊見勢位<pc n="lb"/>
                    <pb n="20b"/>
無不納拜者至人失勢則相疎時人目之為富貴親情<pc n="lb"/>
潤州一監征與務胥盗官錢皆藏之胥家約曰官滿分<pc n="lb"/>
以裝我胥偽諾之既代去卒不與一錢監征不敢索悒<pc n="lb"/>
悒渡揚子江竟卒于維揚胥得全賄遂富告歸治田宅<pc n="lb"/>
是年妻孕如見監征褰幃而入即誕子甚慧長喜書胥<pc n="lb"/>
使之就學二十歳登第胥大喜盡鬻其産挈家至京師<pc n="lb"/>
為桂玉費其子調官南下已匱乏至維揚病亡胥無所<pc n="lb"/>
歸貧索無聊悔悟而卒<pc n="lb"/>
                    <pb n="21a"/>
趙庭臣故渝州洞蠻與諸酋約降朝廷至洞趙乃率諸<pc n="lb"/>
酋殺之揚言衆叛掩以為己功又盡得其財物故庭臣<pc n="lb"/>
世貲高筮仕被擢用生子諗少年及第㡬為殿魁未三<pc n="lb"/>
十歳陞朝為國子博士忽以狂逆伏法庭臣自河東提<pc n="lb"/>
刑配瓊州母妻妹分配嶺外家貲没官説者謂諗等乃<pc n="lb"/>
諸洞酋後身<pc n="lb"/>
沈括存中入翰苑出諌垣為聞人晩娶張氏悍虐存中<pc n="lb"/>
不能制時被箠罵捽鬚墮地兒女號泣而拾之鬚上有<pc n="lb"/>
                    <pb n="21b"/>
血肉者又相與號慟張終不恕余仲姊嫁其子清直張<pc n="lb"/>
出也存中長子博毅前妻兒張逐出之存中時徃賙給<pc n="lb"/>
張知輙怒因誣長子凶逆暗昧事存中責安置秀州張<pc n="lb"/>
時時歩入府中訴其夫子家人輩徒跣從勸於道先公<pc n="lb"/>
聞之頗憐仲姊乃奪之歸宗存中投閑十餘年紹聖初<pc n="lb"/>
復官領宫祠張忽病死人皆為存中賀而存中恍惚不<pc n="lb"/>
安船過揚子江遂欲投水左右挽持之得無患未幾不<pc n="lb"/>
禄或疑平日為張所苦又在患難方幸相脫乃爾何耶<pc n="lb"/>
                    <pb n="22a"/>
余以為此婦妬暴非碌碌者雖死魂魄猶有憑藉<pc n="lb"/>
胡宗甫妻張氏極妬元豐中官京局母氏嘗過其家有<pc n="lb"/>
小婢雲英行酒與主人相顧而笑張見而嫌之婢亦覺<pc n="lb"/>
是夕自縊于厠家人驚告張飲嚼自如母氏不遑處乃<pc n="lb"/>
歸明年張之愛女病作婢語責張曰我由爾死尚未足<pc n="lb"/>
道既聞之飲食笑樂安忍耶必令主死爾諸子繼之使<pc n="lb"/>
爾孑然無聊以償我昔痛未幾宗甫捐館張遽出京還<pc n="lb"/>
常州三子盡亡姑婦四人孀居張晩年病發宛轉哀鳴<pc n="lb"/>
                    <pb n="22b"/>
求諸婢餔飼扶掖或責以前事則流涕無語如是十餘<pc n="lb"/>
年乃卒<pc n="lb"/>
王韶在熈河多殺伐晩年知洪州學佛一日問長老祖<pc n="lb"/>
心曰昔未聞道罪障固多今聞道矣罪障滅乎心曰今<pc n="lb"/>
有人貧負債及富貴而債主至還否韶曰必還曰然則<pc n="lb"/>
聞道矣奈債主不相放何耶未㡬疽發於腦卒<pc n="lb"/>
倡婦州郡𨽻獄官以伴女囚近世擇姿容習歌舞迎送<pc n="lb"/>
使客侍宴好謂之弟子其魁謂之行首<pc n="lb"/>
                    <pb n="23a"/>
史載彌子瑕籍孺閎孺以色媚世至今京師與郡邑無<pc n="lb"/>
賴男子用以圖衣食舊未嘗正名禁止政和間始立法<pc n="lb"/>
告捕男子為娼杖一百告者賞錢五十貫<pc n="lb"/>
<pb n="23b"/>
                </p>
<p>
</p>
  </div>
        </body>
</text>
</TEI>