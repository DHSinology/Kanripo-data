<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>續齊諧記</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>續齊諧記<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>梁<pc n="　"/>吳均<pc n="　"/>撰<pc n="lb"/>
漢宣帝以皂蓋車一乗賜大將軍霍光悉以金鉸具至<pc n="lb"/>
夜車轄上金鳳皇輒亡去莫知所之至曉乃還如此非<pc n="lb"/>
一守車人亦嘗見後南郡黄君仲北山羅鳥得鳳皇入<pc n="lb"/>
手即化成紫金毛羽冠翅宛然具足可長尺餘守車人<pc n="lb"/>
列上云今月十二日夜車轄上鳳凰俱飛去曉則俱還<pc n="lb"/>
                    <pb n="1a"/>
今則不返恐為人所得光甚異之具以列上後數日君<pc n="lb"/>
仲詣闕上鳳皇子云今月十二夜北山羅鳥所得帝聞<pc n="lb"/>
而疑之置承露盤上俄而飛去帝使尋之直入光家止<pc n="lb"/>
車轄上乃知信然帝取其車每遊行即乗御之至帝崩<pc n="lb"/>
鳳皇飛去莫知所在<hi>嵇康詩云翩翩鳳轄逢此網羅</hi>
                    <pc n="lb"/>
京兆田真兄弟三人共議分財生貲皆平均惟堂前一<pc n="lb"/>
株紫荆樹共議欲破三片明日就截之其樹即枯死狀<pc n="lb"/>
如火燃真往見之大驚謂諸弟曰樹本同株聞將分斫<pc n="lb"/>
                    <pb n="1b"/>
所以顦顇是人不如木也因悲不自勝不復解樹樹應<pc n="lb"/>
聲榮茂兄弟相感合財寶遂為孝門真仕至太中大夫<pc n="lb"/>
<hi>陸機詩云三荆歡同株</hi>
                    <pc n="lb"/>
𢎞農楊寶性慈愛年九歳至華陰山見一黄雀為鴟梟<pc n="lb"/>
所搏逐樹下傷瘢甚多宛轉復為螻蟻所困寶懐之以<pc n="lb"/>
歸置諸梁上夜聞啼聲甚切親自照視為蚊所嚙乃移<pc n="lb"/>
置巾箱中啖以黄花逮十餘日毛羽成飛翔朝去暮来<pc n="lb"/>
宿巾箱中如此積年忽與羣雀俱来哀鳴遶屋數日乃<pc n="lb"/>
                    <pb n="2a"/>
去是夕寶三更讀書有黄衣童子曰我王母使者昔使<pc n="lb"/>
蓬萊為鴟梟所搏蒙君之仁愛見救今當受賜南海别<pc n="lb"/>
以四玉環與之曰令君子孫潔白且從登三公事如此<pc n="lb"/>
環矣寶之孝大聞天下名位日隆子震震生秉秉生彪<pc n="lb"/>
四世名公及震葬時有大鳥降人皆謂真孝昭也<hi>蔡邕論云</hi>
                    <pc n="lb"/>
<hi>昔日黄雀報恩而至</hi>
                    <pc n="lb"/>
魏明帝遊洛水水中有白獺數頭美静可憐見人輒去<pc n="lb"/>
帝欲見之終莫能遂侍中徐景山曰獺嗜鯔魚乃不避<pc n="lb"/>
                    <pb n="2b"/>
死畫板作兩生鯔魚懸置岸上於是羣獺競逐一時執<pc n="lb"/>
得帝甚佳之曰聞卿善畫何其妙也答曰臣亦未嘗執<pc n="lb"/>
筆然人之所目可庶幾耳帝曰是善用所長<hi>顔公庭誥云徐景山</hi>
                    <pc n="lb"/>
<hi>之畫獺是也</hi>
                    <pc n="lb"/>
張華為司空於時燕昭王墓前有一斑狸化為書生欲<pc n="lb"/>
詣張公過問墓前華表曰以我才貌可得見司空耶華<pc n="lb"/>
表曰子之妙解無為不可但張公制度恐難籠絡出必<pc n="lb"/>
遇辱殆不得返非但喪子千年之質亦當深誤老表狸<pc n="lb"/>
                    <pb n="3a"/>
不從遂詣華華見其容止風流雅重之於是論及文章聲<pc n="lb"/>
實華未嘗勝次復商略三史探貫百氏包十聖洞三才<pc n="lb"/>
華無不應聲屈滯乃歎曰明公乃尊賢容衆嘉善矜不<pc n="lb"/>
能柰何憎人學問墨子兼愛其善是也言卒便退華已<pc n="lb"/>
使人防門不得出既而又問華曰公門置兵甲蘭錡當<pc n="lb"/>
是疑僕也恐天下之人卷舌而不談知謀之士望門而<pc n="lb"/>
不進深為明公惜之華不答而使人防禦甚嚴豐城令<pc n="lb"/>
雷煥博物士也謂華曰聞魅鬼忌狗所别者數百年物耳<pc n="lb"/>
                    <pb n="3b"/>
千年老精不復能别惟千年枯木照之則形見昭王墓<pc n="lb"/>
前華表已當千年使人伐之至聞華表言曰老狸不自<pc n="lb"/>
知果誤我事於華表穴中得青衣小兒長二尺餘使還<pc n="lb"/>
未至洛陽而變成枯木遂燃以照之書生乃是一斑狸<pc n="lb"/>
茂先歎曰此二物不值我千年不復可得<pc n="lb"/>
東海蔣潛嘗至不其縣路次林中露一屍已自臭爛鳥<pc n="lb"/>
来食之輒見一小兒長三尺驅鳥鳥即起如此非一潛<pc n="lb"/>
異之看見屍頭上著通天犀纛揣其價可數萬錢潛乃<pc n="lb"/>
                    <pb n="4a"/>
拔取既去見衆鳥集無復驅者潛後以此纛上晉武陵<pc n="lb"/>
王晞晞薨以襯衆僧王武剛以九萬錢買之後落褚太<pc n="lb"/>
宰處復以餉齊故丞相豫章王王薨後内人江夫人遂<pc n="lb"/>
斷以為釵每夜輒見一兒繞牀啼叫云何為見屠割必<pc n="lb"/>
訴天當相報江夫人惡之月餘乃亡<pc n="lb"/>
桓𤣥簒位後来朱雀門中忽見兩小兒通身如墨相和<pc n="lb"/>
作籠歌路邊小兒從而和之者數十人歌云芒籠茵繩<pc n="lb"/>
縛腹車無軸倚孤木聲甚哀促無歸日既夕二小兒入<pc n="lb"/>
                    <pb n="4b"/>
建康縣至閤下遂成雙漆鼓槌吏列云槌積久比恒失<pc n="lb"/>
之而復得之不意作人也明年春而桓敗車無軸倚孤<pc n="lb"/>
木桓字也荆州送𤣥首用敗籠茵包之又芒繩束縛其<pc n="lb"/>
屍沈諸江中悉如所歌焉<pc n="lb"/>
陽羨許彦相綏安山行遇一書生年十七八臥側云脚<pc n="lb"/>
痛求寄鵞籠中彦以為戲言書生便入籠籠亦不更廣<pc n="lb"/>
書生亦不更小宛然與雙鵞並坐鵞亦不驚彦負籠而<pc n="lb"/>
去都不覺重前行息樹下書生乃出籠謂彦曰欲為君<pc n="lb"/>
                    <pb n="5a"/>
薄設彦曰善乃口中吐出一銅奩子奩子中具諸飾饌<pc n="lb"/>
珍羞方丈其器皿皆銅物氣味香㫖世所罕見酒數行<pc n="lb"/>
謂彦曰向將一婦人自隨今欲暫邀之彦曰善又於口<pc n="lb"/>
中吐一女子年可十五六衣服綺麗容貌殊絶共坐宴<pc n="lb"/>
俄而書生醉臥此女謂彦曰雖與書生結妻而實懐怨<pc n="lb"/>
向亦竊得一男子同行書生既眠暫喚之君幸勿言彦<pc n="lb"/>
曰善女子於口中吐出一男子年可二十三四亦穎悟<pc n="lb"/>
可愛乃與彦叙寒温書生臥欲覺女子口吐一錦行障<pc n="lb"/>
                    <pb n="5b"/>
遮書生書生乃留女子共臥男子謂彦曰此女子雖有<pc n="lb"/>
心情亦不甚向復竊得一女人同行今欲暫見之願君<pc n="lb"/>
勿洩彦曰善男子又於口中吐一婦人年可二十許共<pc n="lb"/>
酌戲談甚久聞書生動聲男子曰二人眠已覺因取所<pc n="lb"/>
吐女人還納口中須臾書生處女乃出謂彦曰書生欲<pc n="lb"/>
起乃吞向男子獨對彦坐然後書生起謂彦曰暫眠遂<pc n="lb"/>
久君獨坐當悒悒邪日又晚當與君别遂吞其女子諸<pc n="lb"/>
器皿悉納口中留大銅盤可二尺廣與彦别曰無以藉<pc n="lb"/>
                    <pb n="6a"/>
君與君相憶也彦太元中為蘭臺令史以盤餉侍中張<pc n="lb"/>
散散看其銘題云是永平三年作<pc n="lb"/>
汝南桓景隨費長房遊學累年長房謂曰九月九日汝<pc n="lb"/>
家中當有災宜急去令家人各作絳囊盛茱萸以繋臂<pc n="lb"/>
登高飲菊花酒此禍可除景如言齊家登山夕還見雞<pc n="lb"/>
犬牛羊一時暴死長房聞之曰此可代也今世人九日<pc n="lb"/>
登高飲酒婦人帶茱萸囊蓋始於此<pc n="lb"/>
晉武帝問尚書郎摯虞仲治三月三日曲水其義何旨<pc n="lb"/>
                    <pb n="6b"/>
答曰漢章帝時平原徐肇以三月初生三女至三日俱<pc n="lb"/>
亡一村以為怪乃相與至水濱盥洗因流以濫觴曲水<pc n="lb"/>
之義蓋自此矣帝曰若如所談便非嘉事也尚書郎束<pc n="lb"/>
晳進曰摯虞小生不足以知此臣請說其始昔周公成<pc n="lb"/>
洛邑因流水泛酒故逸詩云羽觴隨波流又秦昭王三<pc n="lb"/>
月上已置酒河曲見金人自河而出奉水心劍曰令君<pc n="lb"/>
制有西夏及秦霸諸侯乃因此處立為曲水二漢相緣<pc n="lb"/>
皆為盛集帝曰善賜金五十斤左遷仲治為城陽令<pc n="lb"/>
                    <pb n="7a"/>
桂陽成武丁有仙道常在人間忽謂其弟曰七月七日<pc n="lb"/>
織女當渡河諸仙悉還宫吾向已被召不得停與爾别<pc n="lb"/>
矣弟問曰織女何事渡河去當何還答曰織女暫詣牽<pc n="lb"/>
牛吾復三年當還明日失武丁至今云織女嫁牽牛<pc n="lb"/>
𢎞農鄧紹嘗八月旦入華山采藥見一童子執五彩囊<pc n="lb"/>
承柏葉上露皆如珠滿囊紹問曰用此何為答曰赤松<pc n="lb"/>
先生取以明目言終便失所在今世人八月旦作眼明<pc n="lb"/>
袋此遺象也<pc n="lb"/>
                    <pb n="7b"/>
屈原五月五日投汨羅水楚人哀之至此日以竹筒子<pc n="lb"/>
貯米投水以祭之漢建武中長沙區曲忽見一士人自<pc n="lb"/>
云三閭大夫謂曲曰聞君當見祭甚善常年為蛟龍所<pc n="lb"/>
竊今若有惠當以楝葉塞其上以彩絲纏之此二物蛟<pc n="lb"/>
龍所憚曲依其言今五月五日作粽并帶楝葉五花絲<pc n="lb"/>
遺風也<pc n="lb"/>
吳縣張成夜起忽見一婦人立於宅上南角舉手招成<pc n="lb"/>
成即就之婦人曰此地是君家𧖟室我即是此地之神<pc n="lb"/>
                    <pb n="8a"/>
明年正月半宜作白粥泛膏於上祭我也必當令君𧖟<pc n="lb"/>
桑百倍言絶失之成如言作膏粥自此後大得𧖟今正<pc n="lb"/>
月半作白膏粥自此始也<pc n="lb"/>
吳興故鄴縣東三十里有梅溪山山根直豎一石可髙<pc n="lb"/>
百餘丈至青而圓如兩間屋大四面斗絶仰之於雲外<pc n="lb"/>
無登陟之理其上復有盤石圓如車蓋恒轉如磨聲若<pc n="lb"/>
風雨土人號為石磨轉快則年豐轉遲則歳儉欲知年<pc n="lb"/>
之豐儉驗之無失<pc n="lb"/>
                    <pb n="8b"/>
錢塘徐秋夫善治病宅在湖溝橋東夜聞空中呻吟聲<pc n="lb"/>
甚苦秋夫起至呻吟處問曰汝是鬼邪何為如此饑寒<pc n="lb"/>
須衣食邪抱病須治療邪鬼曰我是東陽人姓斯名僧<pc n="lb"/>
平昔為樂游吏患腰痛死今在湖北雖為鬼苦亦如生<pc n="lb"/>
為君善醫故来相告秋夫曰但汝無形何由治鬼曰但<pc n="lb"/>
縛茅作人按穴鍼之訖棄流水中可也秋夫作茅人為<pc n="lb"/>
鍼腰目二處并復薄祭遣人送後湖中及暝夢鬼曰已<pc n="lb"/>
差并承惠食感君厚意秋夫宋元嘉六年為奉朝請<pc n="lb"/>
                    <pb n="9a"/>
會稽趙文韶為東宫扶侍住青溪中橋與尚書王叔卿<pc n="lb"/>
家隔一巷相去二百步許秋夜嘉月悵然思歸倚門唱<pc n="lb"/>
西夜烏飛其聲甚哀怨忽有青衣婢年十五六前曰王<pc n="lb"/>
家娘子白扶侍聞君歌聲有門人逐月遊戲遣相聞耳<pc n="lb"/>
時未息文韶不之疑委曲答之亟邀相過須臾女到年<pc n="lb"/>
十八九行步容色可憐猶將兩婢自隨問家在何處舉<pc n="lb"/>
手指王尚書宅曰是聞君歌聲故来相詣豈能為一曲<pc n="lb"/>
邪文韶即為歌草生盤石音韻清暢又深會女心乃曰<pc n="lb"/>
                    <pb n="9b"/>
但令有瓶何患不得水顧謂婢子還取箜篌為扶侍鼓<pc n="lb"/>
之須臾至女為酌兩三彈泠泠更増楚絶乃令婢子歌<pc n="lb"/>
繁霜自解裙帶繋箜篌腰叩之以倚歌歌曰日暮風吹<pc n="lb"/>
葉落依枝丹心寸意愁君未知歌繁霜侵曉幕何意空<pc n="lb"/>
相守坐待繁霜落歌闋夜已久遂相佇燕寢竟四更别<pc n="lb"/>
去脫金簪以贈文韶文韶亦答以銀椀白琉璃匕各一<pc n="lb"/>
枚既明文韶出偶至清溪廟歇神坐上見椀甚疑而委<pc n="lb"/>
悉之屏風後則琉璃匕在焉箜篌帶縛如故祠廟中惟<pc n="lb"/>
                    <pb n="10a"/>
女姑神像青衣婢立在前細視之皆夜所見者於是遂<pc n="lb"/>
絶當宋元嘉五年也<pc n="lb"/>
<pc n="　"/>齊諧志怪者也蓋莊生寓言耳今吳均所續特取義<pc n="lb"/>
<pc n="　"/>云耳前無其書也考文獻通考書目亦云至元甲子<pc n="lb"/>
<pc n="　"/>吳郡陸友記<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>續齊諧記<pc n="lb"/>
<pb n="10b"/>
                </p>
<p>
</p>
  </div>
        </body>
</text>
</TEI>