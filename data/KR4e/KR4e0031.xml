<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>滄螺集巻一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集巻一<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>謝馬善卿送菜<pc n="lb"/>
嘗欣食菜美自謂肉不過今晨齒頬間屢嚥安敢唾持<pc n="lb"/>
粱囓肥鮮野簌誰當課使君可憐人異味諳小大我本<pc n="lb"/>
江南樵酸寒羮不和空腸轉藜莧糲粟連穅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雨韭春<pc n="lb"/>
割苖霜菘秋飣座羊蹄醸旨蓄蒲歜雜細剉芋魁掘地<pc n="lb"/>
底茭首洗泥科木魚三百頭竹笋一萬箇朝湘出山厨<pc n="lb"/>
                    <pb n="1a"/>
夕煮吹烟銼堆盤青黄具入口生澁奈以兹媚盤飡頗<pc n="lb"/>
復如君作採之諒有時蒸或躬自佐白塩㸃葱橙紅椒<pc n="lb"/>
羅臼磨蔗錫質劑調釅醯芳辛破香飯炊屢熟宿酒酲<pc n="lb"/>
方餓鵝掌推不受鱉裙空欲蜕饋案連十罌飽食深自<pc n="lb"/>
荷霜根咀寒虀三歎論竒貨氷壺奪仙厨適口騰軒簸<pc n="lb"/>
四海一東坡拙謫常坎軻參軍半畝菜詩句劇嘲賀我<pc n="lb"/>
惷不償一造物知何那抱甕力不任負鋤筋苦堕亦欲<pc n="lb"/>
賦歸田自種百畝稬傳君作菜法花甆旋封褁食勤不<pc n="lb"/>
                    <pb n="1b"/>
媿天日晏從髙卧<pc n="lb"/>
<pc n="　"/>
                    <pc n="　"/>憶昔<pc n="lb"/>
留滯長羇旅今年辭渡江朝霞晴俯檻細雨晚臨窓短<pc n="lb"/>
髪梳千下潛魚見一雙驚魂猶未復夢枕海濤撞<pc n="lb"/>
<pc n="　"/>
                    <pc n="　"/>丘氏故園<pc n="lb"/>
魏公大府司農居園出東廂百歩餘兩朝文獻子孫盛<pc n="lb"/>
萬巻詩書兵火俱舊聞長老為言此昔時相府今存㡬<pc n="lb"/>
獨此僻在滄江濆似有神靈相其氏芒芒天運不可推<pc n="lb"/>
                    <pb n="2a"/>
太息平泉草木非曩者大官三四葉近者勅命猶相輝<pc n="lb"/>
兩園何苦事變革<hi>丘氏有内外園</hi>松檜蟻鑚惟菜麥氷壺<hi>亭名</hi>水<pc n="lb"/>
欄鴟伺魚芍陂稻田牛負軛我慚不至驚十年歳月輪<pc n="lb"/>
雲心惘然亭子當江望由里兒時憶上假山顚嶙峋怪<pc n="lb"/>
石森相向卧草同歸一長嘆靈璧何年到日邊<hi>園有靈璧石甚</hi>
                    <pc n="lb"/>
<hi>秀傑今入内苑</hi>金莖此際承天上東家新亭花滿園珊瑚柯長<pc n="lb"/>
海栢連寸田尺地百金買看花一月人争傳世間萬事<pc n="lb"/>
無不爾鏤石鑱金安足恃荆丘不出二百年桃源那得<pc n="lb"/>
                    <pb n="2b"/>
三千歳文章事業荖可遺宇宙髙名終古垂隆中草廬<pc n="lb"/>
蜀主到楊雄舊宅西人知田荒室空紛感激操鏝再過<pc n="lb"/>
空四壁秪有南陽白帝城薄夫起欽尊故迹長歌自作<pc n="lb"/>
還自吟美酒得錢須為斟有懐莫掛度外事留眼坐看<pc n="lb"/>
梅天霖<pc n="lb"/>
<pc n="　"/>
                    <pc n="　"/>食橄㰖<pc n="lb"/>
碧雲高葉樹亭亭雨打風披子更深到口眞如覓幽句<pc n="lb"/>
急搜佳處已難尋<pc n="lb"/>
                    <pb n="3a"/>
<pc n="　"/>
                    <pc n="　"/>送葛倅還金陵<pc n="lb"/>
勾漏人傳舊葛洪夜深吹笛向江東海樓㑹散金山寂<pc n="lb"/>
淮月清懸石壘空驄馬昔時瞻御史倅車今日見明公<pc n="lb"/>
<hi>倅之父曾為御史</hi>别懐萬里如潮急相趂西州舶趠風<pc n="lb"/>
<pc n="　"/>
                    <pc n="　"/>夏日與諸友文燕<pc n="lb"/>
平生四海交佳友一二數蚤年識黄九<hi>黄叔彛</hi>詰屈盤新<pc n="lb"/>
句爛漫多文辭晚復親李杜<hi>李可乆杜子才</hi>墻東避世公<hi>王原吉</hi>
                    <pc n="lb"/>
十載厭城府暇時得相過雖夕欵蓬户太丘兩佳兒元<pc n="lb"/>
                    <pb n="3b"/>
方吾所慕<hi>陳希文</hi>半升折足鐺白石日夜煮低頭誦經史<pc n="lb"/>
未覺霜月苦今春一相逢喜色動眉宇從師入天台擬<pc n="lb"/>
續興公賦我行適四方日與樵牧伍敲門三益友驚散<pc n="lb"/>
牀下䑕一呼未即衣再呼那及屨起陳四席坐李杜黄<pc n="lb"/>
及余相對出肝膈遂忘親寡旅上馬來及晨投轄過映<pc n="lb"/>
午談諧肘腋腕拜跪肅樽俎歴數座上客坐欠兩公語<pc n="lb"/>
兩公今何在江湖渺脩阻缺然繒化蝶又似蟨迷駏㑹<pc n="lb"/>
合疑有時交親不在故凡此宿昔契毎懐連牀雨誰知<pc n="lb"/>
                    <pb n="4a"/>
一餉樂竟違通昔晤誓去挽莫留盡日空詹竚<pc n="lb"/>
<pc n="　"/>
                    <pc n="　"/>足瘡<pc n="lb"/>
足非病跛苦瘡痍兀立携藤拜跪遲倒屣掇皮眞自見<pc n="lb"/>
登堂着襪怒何為空軒獨卧懐藭麯幽徑㣲行畏蒺藜<pc n="lb"/>
俗客相過盡推去一杯五積睡還冝<hi>五積散酒治濕</hi>
                    <pc n="lb"/>
<pc n="　"/>
                    <pc n="　"/>送杜孝亷徃句容<pc n="lb"/>
江東勝地壓西浙句曲山傳天下稀林間風生一虎過<pc n="lb"/>
石上月明雙鶴歸我擬華陽裁白帢君如萊子奉斑衣<pc n="lb"/>
                    <pb n="4b"/>
日長懸幕娛親地小轎疎櫺入翠㣲<pc n="lb"/>
<pc n="　"/>
                    <pc n="　"/>雪桃二首<pc n="lb"/>
<pc n="　"/>
                    <pc n="　"/>
                    <pc n="　"/>昔哀公以黍雪桃孔子非之近世以餅雪桃莫<pc n="lb"/>
<pc n="　"/>
                    <pc n="　"/>
                    <pc n="　"/>覺其非也賦二絶以傷之<pc n="lb"/>
餅可充饑黍可餐桃如大藥駐朱顔空腸待得三千嵗<pc n="lb"/>
辟榖何人不入山<pc n="lb"/>
大桃刺口如蝟毛小桃青硬不容刀端門馬上晨炊餅<pc n="lb"/>
誰信人間用雪桃<pc n="lb"/>
                    <pb n="5a"/>
<pc n="　"/>
                    <pc n="　"/>讀丹經<pc n="lb"/>
服食安可信丹書皆妄語欲脫𤓰髪枯而假金石固金<pc n="lb"/>
石本自堅爪髪那免腐有身即有患此理不難悟長生<pc n="lb"/>
就有術古來何賢住神仙五百年石髓流青乳服之等<pc n="lb"/>
天地千歲不足數此語信可徴王烈今在否旌昜本靜<pc n="lb"/>
者好道孰為伍一朝上青雲千載遺白䑕當其㧞宅時<pc n="lb"/>
鷄犬亦得去胡為事葢棺牛羊踐丘莽下士喜聞道縮<pc n="lb"/>
口厭清苦空言愧雜亂巧辯爭寸縷所計身後得未見<pc n="lb"/>
                    <pb n="5b"/>
一分補始吾甚愛之窮詰言更沮仙誠在世間不見良<pc n="lb"/>
不喻<pc n="lb"/>
<pc n="　"/>
                    <pc n="　"/>客中秋夜<pc n="lb"/>
故園應露白凉夜乂秋分月皎空山靜天清一鴈聞感<pc n="lb"/>
時愁獨在排悶酒初醺豆子南山熟何年得自耘<pc n="lb"/>
<pc n="　"/>
                    <pc n="　"/>為翟守賦雙檜<pc n="lb"/>
公館蕭條百歳餘獨存雙檜向江隅山川雲雨時時會<pc n="lb"/>
造物風霜隠隠扶后土不埋龍蛻骨赤霄端有鳳将雛<pc n="lb"/>
                    <pb n="6a"/>
醉翁草木皆堪敬聞道邦人畫作圗<pc n="lb"/>
<pc n="　"/>
                    <pc n="　"/>還陳檢校山谷詩<pc n="lb"/>
蘇子落筆奔海江豫章吐句敵山嶽湯湯濤瀾絶崖岸<pc n="lb"/>
㠋㠋木石森劔槊二子低昂久不下藪澤遂包貙與鰐<pc n="lb"/>
至今雜沓呼從賔誰敢倔強二子角吾尤愛豫章撫巻<pc n="lb"/>
氣先愕磨牙咋舌熊豹面以手捫膺就束縛纎毫剔抉<pc n="lb"/>
難具論宛轉周腊為鄭朴烟霏澹泊翳林莾赤白照耀<pc n="lb"/>
開城郭沅江鱉肋不登盤青州蠏胥潛注殻洞庭東南<pc n="lb"/>
                    <pb n="6b"/>
入無野二儀清氣會有壑士如此老固可佳不信後来<pc n="lb"/>
無繼作我嘗一誦一囘顧如食橄㰖行劔閣忽聞凍雨洗<pc n="lb"/>
磨崖抵掌大笑工<graphic n="KR2021" url="https://raw.githubusercontent.com/kanripo/KR-Gaiji/master/images/KR2021.png" mimeType="image/png"/>摸作詩寄謝君不然請從師道舊<pc n="lb"/>
所學<pc n="lb"/>
<pc n="　"/>
                    <pc n="　"/>大堤曲四首<pc n="lb"/>
日落襄陽城月照大堤曲綉頰似花紅含情江水緑<pc n="lb"/>
君騎白馬来我騎青<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>去背面不相識兩馬驕嘶住<pc n="lb"/>
漢水可方舟大堤容兩輪春風堤上花不入漢陽津<pc n="lb"/>
                    <pb n="7a"/>
宜城竹葉酒女子數錢沽上馬問兒童醉似山公無<pc n="lb"/>
<pc n="　"/>
                    <pc n="　"/>送徐縂管入杭<pc n="lb"/>
㶚陵人憶舊将軍細柳堦前葉又春萬里北風歸化鶴<pc n="lb"/>
十年西地見麒麟卧聼篳篥滄江逈醉草烏絲畫㦸新<pc n="lb"/>
駿馬好陪丞相後竹枝歌吹遶湖滣<pc n="lb"/>
<pc n="　"/>
                    <pc n="　"/>切藕<pc n="lb"/>
碧節氷絲透薄寒金波初出薦雕盤昔曾太華峯頭見<pc n="lb"/>
今向佳人掌上㸔<pc n="lb"/>
                    <pb n="7b"/>
<pc n="　"/>
                    <pc n="　"/>菽乳<pc n="lb"/>
<pc n="　"/>
                    <pc n="　"/>
                    <pc n="　"/>豆腐本漢淮南王安所作惜其名不雅余為改<pc n="lb"/>
<pc n="　"/>
                    <pc n="　"/>
                    <pc n="　"/>今名因賦是詩<pc n="lb"/>
淮南信佳士思仙築髙臺八老變童顔鴻寳枕中開異<pc n="lb"/>
方營齊<hi>去</hi>味數度真琦瑰作羮傳世人令我憶蓬莱茹<pc n="lb"/>
葷厭葱韭此物乃呈才戎菽來南山清漪浣浮埃轉身<pc n="lb"/>
一旋磨流膏入盆罍大釜氣浮浮小眼湯洄洄頃待晴<pc n="lb"/>
浪翻坐見雪花皚青塩化液滷絳蠟竄烟煤霍霍磨昆<pc n="lb"/>
                    <pb n="8a"/>
吾白玉大片裁烹煎適吾口不畏老齒摧蒸豚亦何為<pc n="lb"/>
人乳聖所哀萬錢同一飽斯言匪俳詼<pc n="lb"/>
<pc n="　"/>
                    <pc n="　"/>寄淞江陳山人<pc n="lb"/>
百年苦憶高常侍多病誰憐孟浩然舊喜渉江今不渉<pc n="lb"/>
空齋時閱友朋箋<pc n="lb"/>
<pc n="　"/>
                    <pc n="　"/>雨中<pc n="lb"/>
江南斗米三百錢抱饑閉門人晝眠衾裯入市不論直<pc n="lb"/>
破竈日中炊濕烟<pc n="lb"/>
                    <pb n="8b"/>
<pc n="　"/>
                    <pc n="　"/>飛魚<hi>有序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>暨人航海得飛魚於黑水之洋其長二寸頥兩<pc n="lb"/>
<pc n="　"/>
                    <pc n="　"/>
                    <pc n="　"/>鬐各廣長寸餘張為兩翅海風發作從波濤飛<pc n="lb"/>
<pc n="　"/>
                    <pc n="　"/>
                    <pc n="　"/>集船上如燕雀既止則不能入水意者爰居海<pc n="lb"/>
<pc n="　"/>
                    <pc n="　"/>
                    <pc n="　"/>鳥亦此類歟莊周所謂鯤化為鵬不荒誕也為<pc n="lb"/>
<pc n="　"/>
                    <pc n="　"/>
                    <pc n="　"/>賦一詩<pc n="lb"/>
海於天地中物不能比大隂陽浩出沒造物窮荒怪力<pc n="lb"/>
足浮三山勢欲吞大塊豈惟日月浴兼疑鬼神會披經<pc n="lb"/>
                    <pb n="9a"/>
案山海異族紛瑣碎我時一徘徊足躡二儀隘焉知賈<pc n="lb"/>
客軰入海如入闠風昏白波駛雨慘黒洋邁批石嗔火<pc n="lb"/>
發<hi>海船夜投物波中如火烈</hi>囓指愁舟壊<hi>舟人見海怪則囓指注血於波其怪乃沒</hi>飛魚<pc n="lb"/>
集檣柂翅尾錯珍貝初疑燕雀翻復駭蝗螟墜非類感<pc n="lb"/>
所稀枯腊拾海外三韓雨霧洗百島風烟帶參荖挿雙<pc n="lb"/>
翰欹側張兩斾形模小鮮具意氣鵬鶴類祗慚海若笑<pc n="lb"/>
狹小矜此軰我復嗤海若萬彚同一態神靈數巨魚鯤<pc n="lb"/>
鯨鰌鰐魪智屈雲雨能肉大何足膾龍門萬魚躍此翼<pc n="lb"/>
                    <pb n="9b"/>
吾所快<pc n="lb"/>
<pc n="　"/>
                    <pc n="　"/>送人徃宣城<pc n="lb"/>
送客宣城郡吟詩憶土風雪膚銀杏白火頰木𤓰紅楚<pc n="lb"/>
殿荒山裏澄江出樹中君親三載仕我友一罇同<pc n="lb"/>
<pc n="　"/>
                    <pc n="　"/>次韻大年弟舟中見寄<pc n="lb"/>
半生蠟屐負清游兩脚幷州復故州鐵笛呌雲疑昨夜<pc n="lb"/>
江雲隔面已三秋<pc n="lb"/>
<pc n="　"/>
                    <pc n="　"/>約潘元龍逰恵山<pc n="lb"/>
                    <pb n="10a"/>
錫谷名泉誇第二江水由來勝山水中泠天畔隔蒼烟<pc n="lb"/>
九龍眼中荖可喜我夢臨此鍳眉鬚褁茗烹煎携緑珠<pc n="lb"/>
老僧毿毿妙而臞忽來説禅坐跏趺三生豈是舊縁法<pc n="lb"/>
明日買船當下牐共君烏紗一褁頭野岸春洲㸔晴鴨<pc n="lb"/>
<pc n="　"/>
                    <pc n="　"/>歸帶惠泉邀諸友茗飲<pc n="lb"/>
江南浙山俱可人澤北惠泉嘗入夢昔年濯足望具區<pc n="lb"/>
船頭百折煩遮送髙情數與此山期舟不衝風雨尼之<pc n="lb"/>
天公忌人如忌疾十年欲去事長違昨宵拄杖落林谷<pc n="lb"/>
                    <pb n="10b"/>
畫舫載泉贏百斛為倒龍堂明月珠共試蛇坑小蒼玉<pc n="lb"/>
故人談頰翻九河舌本嚥枯知奈何此泉此茗不易得<pc n="lb"/>
緩飲緩煎還可過人間酒肉誰厭臭我味此泉渠閉口<pc n="lb"/>
身如瓠壺過湯羌慎勿與方傳不朽<pc n="lb"/>
<pc n="　"/>
                    <pc n="　"/>石菖蒲<pc n="lb"/>
曉露飛初濕春苖剪又生靜憐千葉瘦幽喜一峯横鬰<pc n="lb"/>
鬰明人眼青青異物情安期如可待吾亦掃黄精<pc n="lb"/>
<pc n="　"/>
                    <pc n="　"/>九日<pc n="lb"/>
                    <pb n="11a"/>
南國炎蒸初罷暑楚江淒澟又驚秋輕霜未破千株菊<pc n="lb"/>
髙浪間登百尺樓陶令去官非為酒海翁無伴不忘鷗<pc n="lb"/>
莫愁短日催長夜且賞清尊映黒頭<pc n="lb"/>
<pc n="　"/>
                    <pc n="　"/>識字<pc n="lb"/>
文章不經世識字長苦饑而令七尺軀媿此一鴟夷何<pc n="lb"/>
似不讀書買牛荷耡犁六經垂照耀九道馳坦夷天門<pc n="lb"/>
西北開達者得升躋儒冠立其下寕問渠是誰鳳雛生<pc n="lb"/>
不凡三日願髙飛蓬鳩逺未識老死安其卑二鳥各適<pc n="lb"/>
                    <pb n="11b"/>
性吾方定其施鳩兮鳩兮汝勿嗤朝陽合得鳳來儀一<pc n="lb"/>
舉萬里青雲棲汝鳩雖老安得知<pc n="lb"/>
<pc n="　"/>
                    <pc n="　"/>舟泊吳江呈㡭上人<pc n="lb"/>
松陵橋畔太湖前斜日青楓繫客船引頸數㸔花鴨亂<pc n="lb"/>
含情深媿白鷗賢千鐙庾嶺傳無盡一宿曹溪覺有縁<pc n="lb"/>
稍待月明風細熟卧吹簫管學坡仙<pc n="lb"/>
<pc n="　"/>
                    <pc n="　"/>螢火<pc n="lb"/>
雨中螢火看不滅入户潛行欲近人槐市書生經滿案<pc n="lb"/>
                    <pb n="12a"/>
微光待汝續鷄晨<pc n="lb"/>
<pc n="　"/>
                    <pc n="　"/>放螢<pc n="lb"/>
一室琴書露竹凉小窓深揜坐匡牀戲尋脈望看竒暈<pc n="lb"/>
忽覩丹良㵼冷光<hi>螢一名丹良見大戴禮</hi>誰録異方知郤馬我矜<pc n="lb"/>
微物解升堂白頭愛伴書帷客苦節宜儕弟子行<pc n="lb"/>
<pc n="　"/>
                    <pc n="　"/>酬蒋逸人連日觀花之會<pc n="lb"/>
照坐金沙笛裏開青春兩度為花來紅粧初見三千指<pc n="lb"/>
錦繡重添一萬堆細雨流霞移曲檻東風落日坐平䑓<pc n="lb"/>
                    <pb n="12b"/>
深紅淺白俱情稱醉後題詩記此廻<pc n="lb"/>
<pc n="　"/>
                    <pc n="　"/>喜晴<pc n="lb"/>
推枕睡未醒暖湯呼我沐朝日明瓦溝夜雨塡澗谷出<pc n="lb"/>
門正東望青山遶茆屋鬰鬰林樹姿練練雲氣緑如以<pc n="lb"/>
千丈縞纒此兩衲足山方凈眉髻我亦縱耳目欣然欲<pc n="lb"/>
推挽容抱犍與犢生意固靜佳世事苦跼促薄田在東<pc n="lb"/>
野耒耜手未觸如何有暇日煮石飲溪渌散愁一過從<pc n="lb"/>
免事糟與麯得此諒已多輯語書諸牘<pc n="lb"/>
                    <pb n="13a"/>
<pc n="　"/>
                    <pc n="　"/>大年雨中見寄二絶因次韻<pc n="lb"/>
十載青春伴旅遊無田安敢羡歸休夣囘讀罷凄然句<pc n="lb"/>
正似彭城風雨秋<pc n="lb"/>
筆端江浪貯雲烟愛汝新詩字字傳為報客懐無一事<pc n="lb"/>
日憑花鳥喚春眠<pc n="lb"/>
<pc n="　"/>
                    <pc n="　"/>沙上<pc n="lb"/>
百年神物會出此逺人村浪洶江翻屋沙崩樹囓門芋<pc n="lb"/>
魁鋤地底鹿角長溪痕開闢當天意瀰茫恨吐吞<pc n="lb"/>
                    <pb n="13b"/>
<pc n="　"/>
                    <pc n="　"/>莫抵西郊<pc n="lb"/>
白日崩雲莫色微柴車獨不欵髙扉十觴酩酊浮家釅<pc n="lb"/>
五載暌離笑客衣瑟瑟雨聲寒漸宻沉沉更漏夜仍稀<pc n="lb"/>
天明即别愁何限四壁凄涼萬事違<pc n="lb"/>
<pc n="　"/>
                    <pc n="　"/>元夕寄梁先軰二首<pc n="lb"/>
碧沙官渡桞揺新燈火蕭條不負春誰道黄昏先閉户<pc n="lb"/>
天街雪色更宜人<pc n="lb"/>
開户微明雪滿窓空堂睡息海濤撞照人獨有梅花發<pc n="lb"/>
                    <pb n="14a"/>
自洗嘗春兩玉缸<pc n="lb"/>
<pc n="　"/>
                    <pc n="　"/>入秋<pc n="lb"/>
江浦今朝暗秋風昨夜清山川不改色霧雨<hi>闕</hi>飛輕出<pc n="lb"/>
處妨吾道嶔﨑見物情繫舟思范蠡迢逓越王城<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻一<pc n="lb"/>
<pb n="14b"/>
                </p>
<p>
</p>
  </div>
<div>
                <head>滄螺集巻二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集巻二<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>遊采石詩序<pc n="lb"/>
余掾姑孰文學之九月始讀太平圗經得覧所謂峨眉<pc n="lb"/>
牛渚之賦詠思欲一至其處會客有宋公子昭陳君宗<pc n="lb"/>
禮向君子南欣然與俱而采石逓運官李振文又以扁<pc n="lb"/>
舟來迓於是四人者循城而西道姑溪河不一舍至采<pc n="lb"/>
石時已昳午便艤舟水府祠下眺華光閣捫蘿而上俯<pc n="lb"/>
                    <pb n="1a"/>
見灘石磊磊烟罾霧艇鷗翔鷺集宛如惠䝉所畫洞庭<pc n="lb"/>
小景上觀瀾登蛾眉勢益髙而睹益逺大江蜿蜒出天<pc n="lb"/>
門山直走髙下憤如萬馬西來以臨堅城迄至矢亡石<pc n="lb"/>
盡魂消氣沮不得已而東折然後滔滔汨汨以就安流<pc n="lb"/>
葢韓南澗所謂倚天絶壁直下千尺即其地也天門即<pc n="lb"/>
東西梁山望之隱如修眉浮空故其髙名曰蛾眉前有<pc n="lb"/>
洲亘四十里至蛾眉而東江復為一瀰茫浩渺過於天<pc n="lb"/>
門是日天微隂潮已落水自西激磯石出沒如古<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如<pc n="lb"/>
                    <pb n="1b"/>
崇牙如伏鼉如暴黽其淺碎舟其深莫測世傳下有水<pc n="lb"/>
府晉溫嶠於此出其水怪理或然也觀瀾之下淺灘之<pc n="lb"/>
中復有響石説者謂水激石響鏗鍧清越如石鐘然亭<pc n="lb"/>
自兵燹無復遺址荆棘草莽蒼烟落日殆難為懐子昭<pc n="lb"/>
賦詩一首余既次韻復和南澗霜天曉角詞還宿李振<pc n="lb"/>
文家明日謁太白墓賦長句遂臨大江北望和城日髙<pc n="lb"/>
午諸生張謹復以舟次岸延止蛾眉座客數人皆沽醉<pc n="lb"/>
賦詩余又為西江月二闋歌以侑觴湏臾返照入江水<pc n="lb"/>
                    <pb n="2a"/>
波盡赤微風不興莫色黯然衆客始興盡而歸按采石<pc n="lb"/>
自古為要衝為重鎮為河山之險天下一則商帆賈舶<pc n="lb"/>
東西萬里貨財川集南北分則兵戈戰艦倚積如山而<pc n="lb"/>
肝腦塗地故其地之廢興率與天運相離合兵興二十<pc n="lb"/>
餘年民居蕩析而後及見四海一家蠻夷通道梯山航<pc n="lb"/>
海至無虚日民始稍稍如病而起如蟄而蘇雖江山之<pc n="lb"/>
勝自如然過者猶不無茫然而思慘然而悲憮然而興<pc n="lb"/>
懐也於是集諸士大夫之作并余所自為詩詞合為一<pc n="lb"/>
                    <pb n="2b"/>
通以覧觀焉而又紀其一時所睹之跡序以冠之俾有<pc n="lb"/>
考於歳月之遷謝時洪武甲寅冬十月某日序<pc n="lb"/>
<pc n="　"/>
                    <pc n="　"/>送童子陽序<pc n="lb"/>
婺人童子陽遊京師過江隂舍故人任子羽家正月二<pc n="lb"/>
日解后於君山之巔握手與語慷慨望大江論古今人<pc n="lb"/>
物明日見余舍中益相歡将行請序予辭君曰吾待子<pc n="lb"/>
以行予曰子不聞大海之壖乎有魚焉曰鱣有蟲焉曰<pc n="lb"/>
䖳䖳之目蝦為之鱣之在泥也見其沒水之疾疑其有<pc n="lb"/>
                    <pb n="3a"/>
神焉號之曰子雖神不能挾我於東海之洋乎䖳笑曰<pc n="lb"/>
吾待物而神吾又焉能神余駑鄙自恣學不足以庇身<pc n="lb"/>
徳不足以及人而君之求復有類乎鱣之神䖳也雖然<pc n="lb"/>
吾将語子於陽侯之神洗鱗鬛於沙泥躍然波濤之上<pc n="lb"/>
使鱣之疑我於神也子陽少負文學博通醫藥方伎隂<pc n="lb"/>
陽老佛之書其聲實足以自致不繫乎言之重輕也然<pc n="lb"/>
喜其能不自重而請於予姑從發之<pc n="lb"/>
<pc n="　"/>
                    <pc n="　"/>送嘉興路緫管陳公序<pc n="lb"/>
                    <pb n="3b"/>
三代之政不復見矣兩漢循吏庻㡬可稱者猶有古為<pc n="lb"/>
治之意焉或者以傳無紀績少之此非知太史氏深㣲<pc n="lb"/>
之見與當時賢君相神明之政者也今吏曰循不曰能<pc n="lb"/>
曰亷何邪葢能而不亷為酷吏亷而不能不過良吏而<pc n="lb"/>
已酷吏如漢郅都是也良吏如魯公綽是也以郅都之<pc n="lb"/>
能輔之以徳公綽之亷益之以才循理而行不出於已<pc n="lb"/>
縁物而止不凝於事斯其稱循吏而當太史之筆與昔<pc n="lb"/>
何武為吏無赫赫之名而去後常見思張堪為郡民歌<pc n="lb"/>
                    <pb n="4a"/>
曰桑無附枝麥秀兩岐張君為政樂不可支凡人無事<pc n="lb"/>
時不知樂之為樂至於罹變故當患難然後知向之恬<pc n="lb"/>
然於至順薰然於至和既不易得而愁憂悲辛之中一<pc n="lb"/>
旦息肩膂去勞勞就寢席甘夢寐雖處宫庭聞軒縣無<pc n="lb"/>
以喻其樂也彼二人之政亦何以異哉民或思於既往<pc n="lb"/>
或樂於當時固所遭不同而先後之變殊耳惟後世則<pc n="lb"/>
不然無赫赫之名者見謂無能桑附枝麥兩岐者謂何<pc n="lb"/>
補政事由是一切承風旨立崖岸急征斂察苛細而兩<pc n="lb"/>
                    <pb n="4b"/>
漢忠厚之風斬然矣浚儀陳公守嘉禾移官江浙都府<pc n="lb"/>
在郡有麥秀之歌既去而民思之若渴夫民之歌或可<pc n="lb"/>
勉強去而思之不釋豈聲音笑貎之可為哉且昔之為<pc n="lb"/>
政者有其一而天下後世稱思至今况公兼有其二而<pc n="lb"/>
民不知惠士不知徳於當世之日哉故採張之謡為韻<pc n="lb"/>
泄何之思為詩以樂人有忠厚之俗能不忘公之澤也<pc n="lb"/>
<pc n="　"/>
                    <pc n="　"/>贈筆生張䝉序<pc n="lb"/>
昌黎韓子傳毛穎為中山人中山非晉乃唐宣州中山<pc n="lb"/>
                    <pb n="5a"/>
也宣州自唐來多擅名筆而諸葛氏尤精諸葛嘗遣其<pc n="lb"/>
子授筆桞誠縣且語其子曰桞學士善書當留此筆不<pc n="lb"/>
爾即以常筆與之既而桞果以不入用别求他筆其子<pc n="lb"/>
不能知諸葛語之曰前所進者非二王不能用也桞為<pc n="lb"/>
一代法書而不知諸葛之用意諸葛之藝乃能過誠縣<pc n="lb"/>
之書信乎千里馬常有而伯樂不常有也國初此法流<pc n="lb"/>
吳興自馮應科陸穎軰首被趙文敏賞識而宣州之筆<pc n="lb"/>
始無聞焉余嘗以筆何勝於宣湖筆工有不能言此葢<pc n="lb"/>
                    <pb n="5b"/>
未見韋續論筆之過其法取崇山絶仭中兎毛八九月<pc n="lb"/>
収之毫長一寸管長五寸鋒齊腰強為善大抵巖石斗<pc n="lb"/>
絶其兎下上犇突舉身之力皆聚於毫至八九月霜降<pc n="lb"/>
草枯聳身曲脊以耐寒栗則其力愈勁宣湖又山郡兎<pc n="lb"/>
材易集故家有其業業有其人至於用意之妙鋒齊不<pc n="lb"/>
難而腰強為難鋒齊者類不能強腰強者有不能齊雖<pc n="lb"/>
趙文敏用馮陸筆亦僅得其齊而罕得其強余雖不善<pc n="lb"/>
書然私識其故而有以知韋説之不謬吳興陸用之精<pc n="lb"/>
                    <pb n="6a"/>
於為筆不在馮穎之下徙居婁江授其甥顧秀巖秀巖<pc n="lb"/>
又授其甥張䝉世傳筆法如出一手自漳泉廣海賈舶<pc n="lb"/>
來吳艤舟岸下百金易之殆無虚歳雖淞之士大夫求<pc n="lb"/>
筆有不待逺走百里而取之几席之下矣生論筆之利<pc n="lb"/>
病辨析至到始余識之吳郡學宫數求余言時方次能<pc n="lb"/>
書未暇也後余還淞其請益堅故序以廣士君子之知<pc n="lb"/>
而嘆識者之稀也<pc n="lb"/>
<pc n="　"/>
                    <pc n="　"/>卓錫泉詩序<pc n="lb"/>
                    <pb n="6b"/>
余年十九從先君遊定山普照塔院會虎跑泉出逺近<pc n="lb"/>
趨慶觀者如堵時長老音公無聞為住持先君顧謂作<pc n="lb"/>
曰小子識之不十年復當有泉則出其傍作問何以知<pc n="lb"/>
曰夫育徳者物必歸焉以吾觀之音公徳人也殆将出<pc n="lb"/>
泉以相之歟至正己丑適十年而音公建方丈落成東<pc n="lb"/>
北牖下泉忽迸地汪洋甘潔日飲百人其瑩可以燭鬚<pc n="lb"/>
眉其潤可以及草木公乃引流而南注於方池題曰卓<pc n="lb"/>
錫先軰葛雲老徴序其事且裒詩以美之作起而嘆曰<pc n="lb"/>
                    <pb n="7a"/>
先君十年之言驗矣生不獲斯言以沒沒而有知序何<pc n="lb"/>
敢辭謹按郡志暨陽山三十有四定山當其脊售覆其<pc n="lb"/>
背貪敔翼其脅髙厚沈蓄勢力俱到泉出其胷若兩乳<pc n="lb"/>
然故虎跑一名玉乳自餘君黄由里號稱秀傑皆不出泉<pc n="lb"/>
而定山特有兩衇意泉之所以相有徳者其在茲乎不<pc n="lb"/>
然其或不幸而出於荒山草棘之間辱於男女之浣濯<pc n="lb"/>
牛馬之飲沒農夫樵父之所穢滓而不能有者其孰從<pc n="lb"/>
而禁邪故天下之物必得其所而後乆必託其人而後<pc n="lb"/>
                    <pb n="7b"/>
傳牛山之木伐於牛羊非物之不美也櫟社樹潔之百<pc n="lb"/>
圍而人不敢窺非物性之獨異其居使之然也世有捐<pc n="lb"/>
所愛以與人非愛之不至也以天下之物無心於有而<pc n="lb"/>
後能有其有也託其有於空言非其有之不足傳必無<pc n="lb"/>
意於傳而後傳可逺也泉出於山雖泉不能有也而以<pc n="lb"/>
委道人方士往來共之則其有也無弊託於人無意於<pc n="lb"/>
傳也而以屬文人才士形於口詠於言則其傳也不朽<pc n="lb"/>
然則物猶不能自有而託於人又况持其所不能有以<pc n="lb"/>
                    <pb n="8a"/>
自恃其逺耶記昔常行定山之隂泉流竹栢間從一二<pc n="lb"/>
僧憇飲其側今㡬日耳而吾碌碌東西此樂渺不可得<pc n="lb"/>
他日肩輿入山問卓鍚泉復有僧指似否吾将以先君<pc n="lb"/>
之言告大衆刻諸山中且語泉曰吾先君待子乆矣更<pc n="lb"/>
其名曰孫公泉<pc n="lb"/>
<pc n="　"/>
                    <pc n="　"/>邯鄲枕序<pc n="lb"/>
棊博之戲曠日過時玩物喪志非士大夫幽閑之樂而<pc n="lb"/>
聖人不廢是物亦聊以寓意焉耳雖然古之作者豈徒<pc n="lb"/>
                    <pb n="8b"/>
然哉率意茍為必歸於道知投壺之正已援琴之禁邪<pc n="lb"/>
歌以養性情舞以導血脉今人所謂嬉戲者古人所謂<pc n="lb"/>
妙道也方其沉潛委頓於仁義禮樂之中忽然馳騖於<pc n="lb"/>
快心適意之所隨其人之智否而各喻其道之淺深譬<pc n="lb"/>
之承蜩斵漫屠牛履狶技至於妙孰非道所存與余於<pc n="lb"/>
棊博無所諳悟至於成敗得喪之理進退存亡之道天<pc n="lb"/>
機滅沒而智巧所不能及切嘗欲微著其聲於燕咲之<pc n="lb"/>
間使人茫然而思憮然而驚以見其不可必者幸而得<pc n="lb"/>
                    <pb n="9a"/>
之其决可必者每不能得則夫感於此而悟於彼者是<pc n="lb"/>
或知足知止之一助也故以游藝之餘燕私之暇玩心<pc n="lb"/>
河洛之文極言天地之奥即其自然之數創為角棋之<pc n="lb"/>
法角之言較也爭較勝負故名曰角又四角布四壘得<pc n="lb"/>
一角者勝故亦曰角夫事固不足以該理法固不足以<pc n="lb"/>
盡道然義之當行而必行命之不可為而不為則世之<pc n="lb"/>
徇欲躁進以幸其成貪得敗事而求不已者皆可鄙也<pc n="lb"/>
於是譜其法而名之曰邯鄲枕至正甲午二月日序<pc n="lb"/>
                    <pb n="9b"/>
<pc n="　"/>
                    <pc n="　"/>送淮南省掾梅擇之序<pc n="lb"/>
國家以楊州之域介江南北而以其南𨽻浙西其北𨽻<pc n="lb"/>
河南壤地千里魚塩稻米之利擅於東南為天下府庫<pc n="lb"/>
盖将百年矣方承平時自杭走汴水陸二千里如逰鄉<pc n="lb"/>
井如入堂奥如息卧内行者在室舍者在門囊無褁糧<pc n="lb"/>
之憂厖無夜吠之警雄藩大屏坐鎮雅俗而已掾雖庸<pc n="lb"/>
人冠弁之峩儀觀之美已足稱其為才暨倉猝實故郡<pc n="lb"/>
列一鎮州守一相才傑奔走賢智並用而掾之為職始<pc n="lb"/>
                    <pb n="10a"/>
難其選淮南行省初置於廣陵所以備淮西之守再署<pc n="lb"/>
於吳下所以控淮東之藩掾坐府幕上則贊畫廟謨折<pc n="lb"/>
衝尊俎下則尺籍鞭算調發征輸填委充積日不暇給<pc n="lb"/>
瓌才瑋略僅乃勝之以故守相辟置率不以其員為多<pc n="lb"/>
寘而以其人為廢舉自兵興來由郡幕官取寄是任如<pc n="lb"/>
照磨梅君擇之者葢一二人耳顧可以易言與又况掾<pc n="lb"/>
之能鄙非但為一鎮之通塞抑以開生民之利病何則<pc n="lb"/>
昔之賦於民也輕今之誅於民也重昔之役於民也簡<pc n="lb"/>
                    <pb n="10b"/>
今之勞於民也䌓昔之號令出於州司今之庻務决於<pc n="lb"/>
政府掾非其人則百司無以仰承百司無以仰承則生<pc n="lb"/>
民之害何以赴訴於上哉吾懼痞之中堅而以外壯為<pc n="lb"/>
無患也然嘉梅君之行由州縣而登省署自一郡而周<pc n="lb"/>
一國酬宰相之知悉疲民之瘵民困之甦捨今日将誰<pc n="lb"/>
望哉僚友徐子祥摭謌詩為一卷徴言以壯其行余故<pc n="lb"/>
道其前所憂者以為今喜云<pc n="lb"/>
<pc n="　"/>
                    <pc n="lb"/>
                    <pb n="11a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻二<pc n="lb"/>
<pb n="11b"/>
                </p>
<p>
</p>
  </div>
<div>
                <head>滄螺集巻三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集巻三<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>太平府當塗縣重建廟學記<pc n="lb"/>
邑有學學有廟禮也僨於兵時也僨而興不書常也興<pc n="lb"/>
而侈美於前書乎不書懼弗勸也按姑孰縣三當塗故<pc n="lb"/>
聱劇治不與他等更以事殷教弛俗窳浸為當然今聖<pc n="lb"/>
天子興一四海綏萬邦越四年大論官以儒育材以學<pc n="lb"/>
而宣上徳意者猶虩虩以為艱明年冬永平王公俊屬<pc n="lb"/>
                    <pb n="1a"/>
宰是邑下車之初首登進其民問學所在皆謝不知問<pc n="lb"/>
左右吏吏相顧愕貽謝亦如之公曰民不知學焉能知<pc n="lb"/>
方乃薅蠧抉貪昭以不取未㡬又示以不偏朞年民恬<pc n="lb"/>
於化公曰可矣則召父老端笏齋心而令曰嘻子來前<pc n="lb"/>
若知有父子乎曰有知有君臣乎曰有知君君臣臣父<pc n="lb"/>
父子子所從來乎曰不知也公起立以手加額曰此吾<pc n="lb"/>
夫子之教也教猶天也天可忘乎吾嘗愛仰敬畏如父<pc n="lb"/>
母神明日月雷霆也人不知有父母神明日月雷霆則<pc n="lb"/>
                    <pb n="1b"/>
狂愚聾瞽而已今使若等去狂愚聾瞽以服聖人之教<pc n="lb"/>
可乎衆曰諾敢不唯命於是卜吉日率父老子弟距行<pc n="lb"/>
春門不百武擇地之隙辨方正位鳩工庀材易湫隘洿<pc n="lb"/>
深以為亢爽得畝若干禮殿論堂門廡齋庖以次畢興<pc n="lb"/>
繚池以垣飲射以圃像先師之容秩先賢之位丹漆黝<pc n="lb"/>
堊金碧斧藻巍然煥然礱宻堅緻雖數世封君之居有<pc n="lb"/>
弗能加又剡致郡士為師以主之生徒坌集弦誦之聲<pc n="lb"/>
達曙歴再稔而廟與學俱成集邦人士殿謁行釋菜禮<pc n="lb"/>
                    <pb n="2a"/>
民圜觀之嘖未曾有會詔郡縣立鄉學置弟子員髫年<pc n="lb"/>
齔稚左提右挈民歡趨之籍入凡千人不踰月冠帶踉<pc n="lb"/>
蹡顒昂儼雅而學與教俱新君子謂其若有相者於戲<pc n="lb"/>
為之難易在人成之難易在天使為有不盡其難則成<pc n="lb"/>
固不獲其易為於人若此成於天若彼書以是勸來者<pc n="lb"/>
宜哉公字用章精敏亷勤事無大小談笑揮之吏畏民<pc n="lb"/>
服學校其一也是役也計公之俸㡬半入學教諭吳昭<pc n="lb"/>
訓𨗳劉會李炳實左右之里士于子中則經營之學舊<pc n="lb"/>
                    <pb n="2b"/>
在行春門外洪武庚戌始改卜此其地葢宋之尉司云<pc n="lb"/>
<pc n="　"/>
                    <pc n="　"/>杞菊軒記<pc n="lb"/>
趙郡蘓先生避地中吳士大夫爭走其門因闢軒以延<pc n="lb"/>
客環藝祀鞠既字其楣又属為之文按杞與鞠二類杞<pc n="lb"/>
即今之枸杞鞠則今之甘鞠鞠尤多種他如馬藺之為<pc n="lb"/>
紫鞠瞿麥之為大鞠旋覆花之為艾鞠信皆以鞠而雜<pc n="lb"/>
餌之其害至有殺人之慘説者謂惟眞鞠延年效與枸<pc n="lb"/>
杞不殊則眞鞠正甘鞠耳世以其荑作羮其花入藥而<pc n="lb"/>
                    <pb n="3a"/>
本草亦謂服之輕身延年自天隨子掇以供桮桉而二<pc n="lb"/>
物始貴然其味猶在肉食之亞至東坡翁守膠西齋厨<pc n="lb"/>
索然不堪其憂日循廢圃求杞鞠食之捫腹而笑則其<pc n="lb"/>
用殆與糓粟比矣凡物益於人適於口不幸而不見賞<pc n="lb"/>
於賢士君子即猩唇豹胎味同腊毒而椒蘭桂蕙下比<pc n="lb"/>
茨棘又况杞鞠而已哉故士論之難犯雖鄭子産之賢<pc n="lb"/>
曹孟徳之姦卒不敢以人望廢清議甚者布衣之士操<pc n="lb"/>
其予奪定為國是以佩安危是則物之貴賤詎不以人<pc n="lb"/>
                    <pb n="3b"/>
之廢舉為重輕與先生於人物無貴賤大小採攬成就<pc n="lb"/>
出其口者視天隨東坡之藻識雖一草一木是非之公<pc n="lb"/>
無過舉焉今復推其嗜好厠於兩賢之間然後知向之<pc n="lb"/>
所同益信不謬余居秀之南湖日與二三子誦杞鞠賦<pc n="lb"/>
以忘肉味乆矣而比歳下田不登方春農食麥葉或者<pc n="lb"/>
天發其珍以相斯民而神靈之效将不在洗髓伐毛之<pc n="lb"/>
後也乃重為之記先生名大年字昌齡<pc n="lb"/>
<pc n="　"/>
                    <pc n="　"/>大雅堂記<pc n="lb"/>
                    <pb n="4a"/>
至正<hi>闕</hi>
                    <pc n="lb"/>
                    <pc n="　"/>冬浙省左丞蒋公之居吳也作堂於私第之<pc n="lb"/>
西名之曰大雅堂且徴記其説余惟六經所以為文者<pc n="lb"/>
如日月之光華星辰之錯列山嶽河海之流峙煙雲草<pc n="lb"/>
木之變化未嘗有意於文而天下之文卒無以加所謂<pc n="lb"/>
文之至也而三百篇又文之至焉書之政事易之隂陽<pc n="lb"/>
禮之名物春秋之褒貶非不足於文然出於口形於聲<pc n="lb"/>
恊於律吕宣之金石動天地感鬼神皆未若詩之微且<pc n="lb"/>
奥也而其體之大小言之淺深又君子小人之荖因是<pc n="lb"/>
                    <pb n="4b"/>
辨焉今公以碩大光明之器英偉卓越之才致位顯通<pc n="lb"/>
為時名卿徳之見乎設施文之著於事業既已無愧於<pc n="lb"/>
昔人而燕間之清論思之暇名其堂曰大雅者是豈無<pc n="lb"/>
其故與葢嘗竊窺三代之作人矣在輿有旅賁之規位<pc n="lb"/>
宁有官師之典倚儿有誦訓之諫居寢有瞽御之箴臨<pc n="lb"/>
事有瞽史之道宴居有師工之誦是以徳業之成不至<pc n="lb"/>
聖賢不止今已矣獨有觴豆劔鼎之銘以警朝夕然而<pc n="lb"/>
秦漢以還鼎彛之銘金石之固則已鑠於罏錘蕩為泠<pc n="lb"/>
                    <pb n="5a"/>
風故其一舉足一矚目惕然以謹其思慤然以致其守<pc n="lb"/>
於是始有宫室門闥之銘以存戒飭葢庻㡬乎三代之<pc n="lb"/>
遺烈也然公之堂不琢不華其質素其制樸固非斯名<pc n="lb"/>
不足以美斯堂而斯堂之義自非公亦烏足以稱情也<pc n="lb"/>
哉昔周盛時君臣之間一心同徳非有弊也然猶採詩<pc n="lb"/>
以觀民俗以考政事而謂之風風之言諷也不肄於官<pc n="lb"/>
師不列於藝事不訐不訕㡬諫而婉譬風之感物而不<pc n="lb"/>
自知其物之感此庻人之事上也惟大臣則不然當朝<pc n="lb"/>
                    <pb n="5b"/>
會大享之時君之於臣不特聞其政也欲尋其言不特<pc n="lb"/>
尋其言也欲觀其志故詩至於大雅則其音莭之簡陳<pc n="lb"/>
義之髙不佞不諛無抑揚揣切之㣲有直道正言之易<pc n="lb"/>
所以為大臣事君之忠也與然則義取於斯者豈非公<pc n="lb"/>
位則大臣也言則大雅也茍以為不若是者有如此堂<pc n="lb"/>
也不然不藻其梲不華其榱徒以是為大雅而記斯堂<pc n="lb"/>
吾愳非公之志也余嘗獲登公之堂觀大雅抑之戒聆<pc n="lb"/>
大雅琴之操而言其志之審矣乃退而陳其直致之辭<pc n="lb"/>
                    <pb n="6a"/>
以發斯堂之義云<pc n="lb"/>
<pc n="　"/>
                    <pc n="　"/>墨竹記<pc n="lb"/>
嘉禾吳鎮仲珪善畫山水竹木臻極妙品其髙不下許<pc n="lb"/>
道寕文與可與可以竹掩其畫仲珪以畫掩其竹近世<pc n="lb"/>
畫出吳中趙文敏父子外仲珪其流亞也仲珪於畫世<pc n="lb"/>
無貶議惟論墨竹或訾其有酸饀氣仲珪為人抗簡孤<pc n="lb"/>
潔髙自標表號梅花道人從其取畫雖勢力不能奪惟<pc n="lb"/>
以佳紙筆投之案格需其自至欣然就几隨所欲為乃<pc n="lb"/>
                    <pb n="6b"/>
可得也故仲珪於絹素畫絶少余留秀州三年遍訪士<pc n="lb"/>
大夫家徴其筆蹟蔑有存者然則更後百年知好其畫<pc n="lb"/>
復當㡬人耶至正甲辰夏余友張君翔南持其族人𤣥<pc n="lb"/>
輅所藏墨竹示余曰君嘗嗜仲珪畫願為記之余觀仲<pc n="lb"/>
珪隠者也其趣適常在山巖林薄之下故其筆類有幽<pc n="lb"/>
逺間放之情殊乏貴逰子弟之氣議者少之其以此乎<pc n="lb"/>
且世賴筆墨以傳者非一物而竹之可傳豈以聲色臭<pc n="lb"/>
味為足嗜與若是則幽逺間放自其竹之性耳今使人<pc n="lb"/>
                    <pb n="7a"/>
指其畫曰是有山僧道人之氣則仲珪於竹冝得其天<pc n="lb"/>
者顧欲以是非之可乎渭川千畝多如蓬麻其挺然修<pc n="lb"/>
㧞郁然茂遂識不識皆知其可愛至於荒濵寂徼烟梢<pc n="lb"/>
露葉凌雨暴日縣崖拂雲偃仆植立之勢生枯稚老之<pc n="lb"/>
態斯則非髙人逸士窺之歳月之間不能悉也以衆人<pc n="lb"/>
之未喻求衆人之必知何異誇昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>羊棗於黿鼎之側<pc n="lb"/>
與事物之殊意見之異世有甚於此者余固不得不為<pc n="lb"/>
之辨也遂書以為記<pc n="lb"/>
                    <pb n="7b"/>
<pc n="　"/>
                    <pc n="　"/>長嘯軒記<pc n="lb"/>
人之聲在天壤間與元氣同出入猶魚之在淵與水同<pc n="lb"/>
呼吸也故凡聲與氣同則雖生殺萬物慘舒隂陽代謝<pc n="lb"/>
四時将無不至矣其泛宫流徴音中律吕使庭柯脱葉<pc n="lb"/>
萬籟為虚凝逰雲而集長風又何怪與昔者聖人知夫<pc n="lb"/>
情之不可已也為之嘯歌以洩其憤懣不平之氣是故<pc n="lb"/>
嘯之清也凄然其似秋使人無不悲歌之和也暖然其<pc n="lb"/>
若春使人無不恱而八音之政於是通乎人焉西江劉<pc n="lb"/>
                    <pb n="8a"/>
子憲自其少時以竒氣負六經之學研精揣磨工為歌<pc n="lb"/>
詩駸駸然上追漢魏下軼晉宋既以得名當時然猶自<pc n="lb"/>
謂僅足以咀草木之英而未足以吸月露之華則又發<pc n="lb"/>
為長嘯之音寄興一時以名其軒而士大夫因以阮籍<pc n="lb"/>
孫登軰方之是豈足以知子憲哉子憲之事業雖不少<pc n="lb"/>
槩見方其結軫連騎北抵燕趙西歴秦晉上太行窺殽澠<pc n="lb"/>
絶黄河過伊闕徘徊乎梁宋齊魯之間泝洙泗之淵源<pc n="lb"/>
嘅陳蔡之遺跡而知道大之不容則子憲之心固已大<pc n="lb"/>
                    <pb n="8b"/>
喪矣長嘯之發豈不賢於悲歌廣武之䑓與既而南望<pc n="lb"/>
大江鼔枻吳越逍遥閩嶠以挹武夷山水之勝庻㡬復<pc n="lb"/>
見延平師友櫂歌九曲之餘則長嘯之發且将卧餘子<pc n="lb"/>
於地下又豈艱危隠約沉湎自放於禮俗之儔可同日<pc n="lb"/>
語哉以是觀之懽忻悲憂之嬰吾心浮湛榮辱之閲吾目<pc n="lb"/>
成敗得喪之過吾耳舉不滿夫一嘯而世有恃其不足<pc n="lb"/>
恃以驕乎人寕弗少媿也與吾老矣異日儻見子於麻<pc n="lb"/>
姑山中聞有鸞鳳之音逸於雲霞之上者非子也耶子<pc n="lb"/>
                    <pb n="9a"/>
毋曰不吾知也<pc n="lb"/>
<pc n="　"/>
                    <pc n="　"/>東郊草堂記<pc n="lb"/>
松之海隅有培曰漢城城之隅有隠君子曰東郊先生<pc n="lb"/>
家焉先生與余既親且厚其出處亦徃徃相類獨才與<pc n="lb"/>
識不相及初江隂之警也公微服杖䇿變姓名來吳余<pc n="lb"/>
不更事意謂士君子遇則志四方善天下不遇則守墳<pc n="lb"/>
墓死鄉里而已去将何之未㡬郊壘日斥鼙皷日急戈<pc n="lb"/>
矛劔㦸之聲相聞晝不得居夜不得息然後悔吾知之<pc n="lb"/>
                    <pb n="9b"/>
不豫引之不决而公之去其見遠矣暨余得脱於難辛<pc n="lb"/>
勤來歸公聞而輟来東原且吊且慶館余客舍方是時<pc n="lb"/>
余視東原耕田之樂豈可及哉會四方爭延士復與公<pc n="lb"/>
合曵履接席邂逅相歡雖時睽離離必合合必相教語<pc n="lb"/>
曰若得謝必同里而居同畝而耕以佚吾二人之老余<pc n="lb"/>
應曰諾則又笑曰方今中原多故天下未定此俊傑馳<pc n="lb"/>
騖之秋非公軰髙枕之日若我等乃如公言耳後余忝<pc n="lb"/>
教嘉禾将規田舍去老松上以復公言而先生書來則<pc n="lb"/>
                    <pb n="10a"/>
已退休於居買田築室漢城之東扁曰東郊草堂徴記<pc n="lb"/>
其事余惟士之出處進退不可以不謹如此勤是物則<pc n="lb"/>
為君子玩是物則為小人始吾之去也嘗從於公今公<pc n="lb"/>
之歸也又先於余余其去君子而歸小人也審矣一俯<pc n="lb"/>
仰間向之大車長葢望塵雅拜者固已澌滅而無餘跡<pc n="lb"/>
其僅存不過當時齪齪不伸為世鄙笑之軰豈用舍進<pc n="lb"/>
退時有利鈍而貧富貴賤天之予奪復有幸不幸耶抑<pc n="lb"/>
余奔走飢寒旬其常耳獨念出入憂患進退從容卒能<pc n="lb"/>
                    <pb n="10b"/>
以危為安如先生者庸非眞知去就早見明識之士哉<pc n="lb"/>
吾田距公三里幅巾杖屨登君子之堂樂而賦詩以歌<pc n="lb"/>
其志固将有日於是書以誌余愧公者多矣先生名訓<pc n="lb"/>
字君立蔡其氏葢松之士族也<pc n="lb"/>
<pc n="　"/>
                    <pc n="　"/>空谷先生墓磚記<pc n="lb"/>
先生諱逺字之近小字紹堂姓俞氏江隂人也居空谷<pc n="lb"/>
里因以為號世稱紹堂先生而不以字行其先累葉宋<pc n="lb"/>
衣纓大族至内附三世不仕以隠徳稱會州里驗田甲<pc n="lb"/>
                    <pb n="11a"/>
乙主徭役不勝家業益衰遂為齊民先生生甚癯長不<pc n="lb"/>
滿六尺美髯清肌骨見衣表目光烱然愛著小冠戴方<pc n="lb"/>
山椶笠白綺裘環玉帶羅望之如風塵表人一市人起<pc n="lb"/>
立㓜好讀書立操行竟歳弗窺户庭日寖有聞里大姓<pc n="lb"/>
王匡山素負才少許可首延先生為師由是翕宗之弟<pc n="lb"/>
子承先生教揖譲進退與為詩文皆有法度其綜練細<pc n="lb"/>
故問無不荅荅必中成敗肯綮尤善談名理弟子有問<pc n="lb"/>
舜大孝瞽瞍日殺之何也曰為不同有問貎美而貧曰<pc n="lb"/>
                    <pb n="11b"/>
有甚惡陋而貴曰有甚美雖率爾談笑無不可書或曰<pc n="lb"/>
先生風裁髙奚為不仕曰夙有先誡不敢忘命用是卒<pc n="lb"/>
於布韋故人孫岵甚貧自常來歸先生均食與衣奉之<pc n="lb"/>
終身岵晚得廢疾家人苦其携䇿時出誶語先生笑曰<pc n="lb"/>
孫岵先生貧而歸我我當以疾棄之慎勿復言歳大<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
耕傭或以病告家人廹其去先生曰強而事我病而歸<pc n="lb"/>
之非人情也使舁而歸死是以舁故死之彼孤人之子<pc n="lb"/>
獨人之父弗望我乎且療以醫藥未㡬果死其父乞捐<pc n="lb"/>
                    <pb n="12a"/>
溝中復止之泣曰歳凶為棺難骸骨遍埜不獨吾子先<pc n="lb"/>
生曰汝子生盡吾力死而委食烏鳶可乎第安之竟出<pc n="lb"/>
棺衾以歛鄉人聞之莫不嘆曰此非直長者是死生緩<pc n="lb"/>
急為義不欺人也里俗歳迎神會先生出神止其門舁<pc n="lb"/>
不勝重鄰父辱先生教素不惑者亦竊怪駭先生家嫗<pc n="lb"/>
宿受教令獨不恐大罵叱之衆為悚栗神亦帖帖去不<pc n="lb"/>
能為災衆始厭伏相教勿為滛費宗人有受教親死不<pc n="lb"/>
為佛事者浮屠䦱門誚譲之曰吾有所受矣非若等所<pc n="lb"/>
                    <pb n="12b"/>
知凡先生言輙感化類此先生生長兵餘苦為生難誅<pc n="lb"/>
蓬藋植桑棗理頺垣廢址二十年弗具生徒<hi>闕</hi>材輸甓<pc n="lb"/>
稍助成之為堂三間與姊婿魏則之先生友愛無比通<pc n="lb"/>
財合居居其東曰東愚居其西曰西愚鄉人化兄弟至<pc n="lb"/>
今以俞魏為言至正壬辰鄉寇竊發所過殘滅其舍復<pc n="lb"/>
為丘墟先生掃地為席累墼為榻客至嘯歌自如人或危<pc n="lb"/>
之先生曰汝憂吾不生耶吾懼死不殊耳一切世事絶<pc n="lb"/>
口不言性不善飲惟酷嗜詩不輕脱藳脱必驚人如龍<pc n="lb"/>
                    <pb n="13a"/>
門桐歌小石灣行澄江<hi>闕</hi>
                    <pc n="lb"/>
                    <pc n="　"/>等篇播誦人口不下二李<pc n="lb"/>
而理思過之時雖搶攘未嘗廢吟聲一日浩雪新霽道<pc n="lb"/>
盎如春先生乗欵叚微吟未就望見兄子寛負茶具逺<pc n="lb"/>
來便下馬憩松間掀髯大喜曰子適何來寛進曰固願<pc n="lb"/>
侍謁于歬也因趣令瀹雪具茗曰吾詩成矣明日好事<pc n="lb"/>
者傳以為圗先生不樂著書曰後世書愈多而學愈陋<pc n="lb"/>
矣惟豆亭集學詩管見行于世祖某父某娶曹氏子男<pc n="lb"/>
一人樵事親謹甚女二人長適惠連次適湯炳孫男二<pc n="lb"/>
                    <pb n="13b"/>
人庠序曾孫一人倪壽七十有三歳以某年月日生某<pc n="lb"/>
年月日卒吳郡之客舍歬自為誌别親友後十有某年<pc n="lb"/>
月日孤樵以其喪返𦵏某鄉之先原銘曰豐於徳嗇於<pc n="lb"/>
書如挹如注稽其徒乆而衊之道恐汙三尺之墳此其<pc n="lb"/>
壚嗚呼銘哉式後殂<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="14a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻三<pc n="lb"/>
<pb n="14b"/>
                </p>
<p>
</p>
  </div>
<div>
                <head>滄螺集巻四</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集巻四<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>上盧御史書<pc n="lb"/>
御史閤下僕聞之求榮名以顯天下者好名之士趨之<pc n="lb"/>
務修徳而勵操行者實徳之士歸之二者猶影之從形<pc n="lb"/>
響之應聲雖威力轉移其<hi>闕</hi>不能易其志也僕竆居隠<pc n="lb"/>
約晝而讀書夜而忘寐思古公卿大夫與凡所以為士<pc n="lb"/>
之去就從違而得其説閤下幸垂鍳焉昔者戰國有四<pc n="lb"/>
                    <pb n="1a"/>
公子齊曰孟嘗趙曰平原魏曰信陵楚曰春申此四君<pc n="lb"/>
者天下皆稱其贒然知好名而不知好徳故後世汙穢<pc n="lb"/>
不潔之士掉鞅頓足想聞其風而良篤修激之士或恥<pc n="lb"/>
言其事葢忠信亷潔者士之船乗也舍忠信亷潔而欲<pc n="lb"/>
求士無異棄舟楫釋車乗而期逺到也四公子自謂忠<pc n="lb"/>
信亷潔不足以取人必沉舟破車而後有以得衡波絶<pc n="lb"/>
塵之士故天下之賢如魯連虞卿皆蹈東海著書以泯<pc n="lb"/>
其跡彼屠賈嗜利之夫雞鳴狗盗之客得以竊跡於門<pc n="lb"/>
                    <pb n="1b"/>
而卒無益於齊楚趙魏之滅亡也子路曰不能勤苦不能<pc n="lb"/>
恬貧而能行義吾不信也夫勤苦而執忠信恬貧而不<pc n="lb"/>
貪行義而不汚天下之至難也行之於已無與於人然<pc n="lb"/>
而三代之君皆以此取士而士必以此自勵何耶士非<pc n="lb"/>
好勤苦而忘逸豫樂貧賤而惡富貴也非茍為義而迂<pc n="lb"/>
濶其行也為夫志不勵則節不立行不潔則守不固義<pc n="lb"/>
不勇則事不終古之君子耻斯三者甚於勤苦貧竆故<pc n="lb"/>
能言不失身行不失已用則尊顯其君功葢一世没則明<pc n="lb"/>
                    <pb n="2a"/>
並日月聖於無竆此士君子所以日夜甘心而不恤<pc n="lb"/>
乎貧賤也今之士君子何獨不然窮苦立節者不聘於<pc n="lb"/>
當世狥名卑行者不適卿大夫之求上不信於下下不<pc n="lb"/>
伸於上爭持而不觧相難而不發此士之所以不至也<pc n="lb"/>
昔之為國有好千里馬而市其骨朞年而千里之馬至<pc n="lb"/>
者三夫馬猶有之也今之帶鉤以犛牛之角角不能行<pc n="lb"/>
而用於道路重於金玉非好之至乎士患不好茍有好<pc n="lb"/>
者豈慮無立節之士如馬角之至哉僕每服讀先朝名臣<pc n="lb"/>
                    <pb n="2b"/>
文章事業如疎亝翰林鉅儒元老未嘗不廢書感咽恨<pc n="lb"/>
其生晚不得奔走以備使令然私念其盛徳之後儁偉<pc n="lb"/>
之績倘及見之不自意獲覩閤下光明雄傑之器清㧞<pc n="lb"/>
魁邁之才處機要之任執百有司之衡言足以達天子<pc n="lb"/>
之聽聞權足以抗宰相之論議力足以顯㣲而發幽天<pc n="lb"/>
下之士凡有實徳者輟食投箸而迎之此其道徳之光<pc n="lb"/>
文章之著政事之施復始光歬燁然足以銘金石播聲<pc n="lb"/>
詩昭竹帛而士君子延頸躡屩咸願出門下也僕雖不<pc n="lb"/>
                    <pb n="3a"/>
足當肯立莭之士然生長閭巷内無養親之資外乏聲<pc n="lb"/>
勢之援其窮抑亦至矣家本儒素好論著文章不能與<pc n="lb"/>
時浮沉蚤夜孜孜獨以不見閤下為恨今而後得其時<pc n="lb"/>
矣貧無以為贄謹獻舊文一通伏惟閤下教之幸甚<hi>某</hi>
                    <pc n="lb"/>
再拜<pc n="lb"/>
<pc n="　"/>
                    <pc n="　"/>謝蔡推官書<pc n="lb"/>
竊聞才者天下之利噐也徳者利器之所載也徳譬之<pc n="lb"/>
車才譬之物車大則所乗者博徳大則所施者逺然人<pc n="lb"/>
                    <pb n="3b"/>
每失於顛沛覆折而不救者則以其所載者小也故士<pc n="lb"/>
非患其無利器也常患無實徳以載之耳何則冀北之<pc n="lb"/>
馬天下之良馬也一日千里而詭轡竊銜則人以為賤<pc n="lb"/>
馬矣棠谿之金天下之精金也一日而三躍冶則人以<pc n="lb"/>
為狂金矣士之無徳何以異哉孔子曰如有周公之才<pc n="lb"/>
之美使驕且吝其餘不足觀也已葢人之至願而不能<pc n="lb"/>
得者才也今幸有以得之則父讚其子兄愛其弟君願<pc n="lb"/>
為之臣士願為之友又其下者環視而伏之而才之可<pc n="lb"/>
                    <pb n="4a"/>
願極矣然而恃勢以誇人之不能盛氣以掩人之不逮<pc n="lb"/>
勇奪天下而人瞪目以指之辨屈其士君子而人競口<pc n="lb"/>
以擠之志竆天下之智力給天下之藝而人不以為賢<pc n="lb"/>
則才之不幸復有過於此乎是故天下之所少非才也<pc n="lb"/>
徳也古之人徒以才而幸其事之立者其惟戰國之人<pc n="lb"/>
乎戰國之人其心懼而貪天下之士乗其懼而脅之因<pc n="lb"/>
其貪而餌之則雖<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>歩躡屩猶足以致位卿相及其末<pc n="lb"/>
也雖殣身碎首不足以謝天下之人彼戦國之士猶然<pc n="lb"/>
                    <pb n="4b"/>
况非戰國之時乎方今海宇清明才儁效用大臣長人<pc n="lb"/>
專以寛厚敦樸鎮浮静躁向之剽悍輕疾者莫不改心<pc n="lb"/>
易慮痛自刮磨務為持循雅飭之行而驚世駭俗不規<pc n="lb"/>
法度者靡所容於其間此尤不可以無徳而進也明公<pc n="lb"/>
㧞跡於士庶人之列非有貴埶以相先後倔起於蓽門<pc n="lb"/>
圭竇之間非有貨財為之聲名言非忠信不出其口行<pc n="lb"/>
非仁義不履於身躳親儉約而不為矯激之行自處亷<pc n="lb"/>
潔而不求絶特之稱明足以直天下之枉而不為訐剛<pc n="lb"/>
                    <pb n="5a"/>
足以挫天下之鋭而不見其強凡其所為皆以徳而濟<pc n="lb"/>
才不以才而廢徳故他人守之而不足明公用之而有<pc n="lb"/>
餘不亟不徐跬歩清要望之如揚鑾挾䇿於康莊之衢<pc n="lb"/>
而追之者如負駑驥而陟九坂也且今之才能自試於<pc n="lb"/>
州縣者寡矣而况能自㧞於憲司進於憲司者千百人<pc n="lb"/>
之一也又况能自致於執政之府方其自謂老而歸也<pc n="lb"/>
公卿大臣相與挽而留之乂将大用而不置也明公何<pc n="lb"/>
以得此於天下乎天下之才蚊蚋其紛紛也終不能效<pc n="lb"/>
                    <pb n="5b"/>
明公之尺寸者非其才之不足稱顧其氣先有以葢天<pc n="lb"/>
下而徳不勝載也古之人養其氣於無何之中蓄其徳<pc n="lb"/>
於不用之所逮夫用也發之以徳而不為氣動持之以<pc n="lb"/>
氣而不為事役濟之以寛維之以毅而不拘於近小是<pc n="lb"/>
以成功之大澤流之長巍然煥然可望而不可及也明<pc n="lb"/>
公其亦若此乎僕也生於閭巷長於一州幸賴先世餘<pc n="lb"/>
業讀書為事麤不墜其家聲而明公之知特先於人辱<pc n="lb"/>
出門下者今三年矣思唯自效以報明徳勢孤力薄罔<pc n="lb"/>
                    <pb n="6a"/>
有攸濟然區區之私終不少貸以故不以辭之鄙陋而<pc n="lb"/>
樂於進説伏惟明公教之亮之<pc n="lb"/>
<pc n="　"/>
                    <pc n="　"/>上松江崔則明太守書<pc n="lb"/>
月日孫<hi>某</hi>載拜䞇書明府閤下竊以謂贒士大夫之出<pc n="lb"/>
於人國譬若象犀珠玉之充富室象犀珠玉不産於通<pc n="lb"/>
郡不列於市肆而用足於富室者好之至也嘗使國之<pc n="lb"/>
好賢如富人之好貨則天下何患其無士葢物不係於<pc n="lb"/>
土之所生而係於人之所好冀北之良馬越南之利劔<pc n="lb"/>
                    <pb n="6b"/>
天下孰不知其為材至於能用其良則燕趙是已善収<pc n="lb"/>
其利則吳楚是已不然秦不畏冀越而畏燕趙吳楚者<pc n="lb"/>
豈畏其國之多賢與徒鋭器為之使也然則物猶足以<pc n="lb"/>
強國又况士出於其間哉方今南方事致兵革未戢浙<pc n="lb"/>
之<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>江之東人士之流離播徙不出於蘇則出於松而<pc n="lb"/>
已松固善郡也然所以能善其土者庸非良牧守之惠<pc n="lb"/>
乎今使東<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>數州之人歸閤下未足多也以數州之士<pc n="lb"/>
于于而來求閤下之依是必有故矣且難為者牧守難<pc n="lb"/>
                    <pb n="7a"/>
平者士論僕入閤下之境不旬日間識士大夫㡬十六<pc n="lb"/>
七其喋喋稱閤下者亦十六七可誦而傳目之尤大者<pc n="lb"/>
四一曰鋤姦強二曰恤民隠三曰均賤役四曰急賢士<pc n="lb"/>
其餘不能盡數僕不敢逺引以瀆左右即此而觀竊以<pc n="lb"/>
南北道里雖遼良牧守雖衆至其尊主庇民之術若閤<pc n="lb"/>
下之倫多不一二數也何則是四者施於無事之日易<pc n="lb"/>
見於多事之日難無事之日行之其功淺多事之日行<pc n="lb"/>
之其功深茍舍是而以政言則危政矣亂國矣奚可歸<pc n="lb"/>
                    <pb n="7b"/>
乎僕涉郡縣四五越水陸數百里捐墳墓挈妻子以來思望<pc n="lb"/>
履葦之光揚無前之偉績求數畝之田為老農夫出租<pc n="lb"/>
税以給公上私心甚勤愚不知其果能否也閤下幸辱<pc n="lb"/>
聽之僕雖不佞操筆墨以效驅馳親賔客以觀政化上<pc n="lb"/>
不乖養士之心下不負君子之教又使四方日聞士之<pc n="lb"/>
歸閤下者輙與之曰輙進以禮布前此未施之政開來<pc n="lb"/>
者未濟之心若是則閤下之英聲茂實傳之耳目載之<pc n="lb"/>
簡冊其有既乎詩曰豈弟君子遐不作人侯之之謂矣<pc n="lb"/>
                    <pb n="8a"/>
不宣<pc n="lb"/>
<pc n="　"/>
                    <pc n="　"/>陶先生小傳<pc n="lb"/>
先生諱宗儀字九成姓陶氏其先由閩之長溪徙永嘉<pc n="lb"/>
陶山再徙台之黄巖黄巖之族二曰赤山曰陶夏陶夏<pc n="lb"/>
諱泰和者宋皇祐裏溪都廵檢也復徙湫水是謂先生<pc n="lb"/>
之始祖曾大父居安太府寺簿大父應雷太學録父煜<pc n="lb"/>
贈承事郎福建江<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>等處行樞宻院都事先生沖襟粹<pc n="lb"/>
質灑然不凡少舉進士第一不中即弃去務古學無所<pc n="lb"/>
                    <pb n="8b"/>
不窺出游浙東<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>師潞國張公翥永嘉李孝光京兆杜<pc n="lb"/>
本問文章為事故其䋲檢家法過人逺甚尤刻志字學<pc n="lb"/>
工舅氏趙集賢雍篆筆家甚貧抵淞教授弟子遇人無<pc n="lb"/>
夷險佞直一接以誠平居寡言笑至論古今人物上下<pc n="lb"/>
數千年竟日不倦至正間浙帥泰不華南䑓御史丑閭<pc n="lb"/>
辟舉行人校官皆不就未㡬太尉淮東張士誠開閫姑<pc n="lb"/>
蘇數郡之士畢至其部帥議以軍諮屈先生亦謝不徃<pc n="lb"/>
入職方洪武辛亥詔取天下士癸丑命守令舉人才又<pc n="lb"/>
                    <pb n="9a"/>
以病免或誚譲之曰黄金白璧重利也駟馬髙葢榮勢也<pc n="lb"/>
天下之士孰不靡然嚮風而子矯矯若是先生嘆曰捧<pc n="lb"/>
檄而喜所以為親禄不逮飬適增悲耳况今賢良軰出<pc n="lb"/>
草莽之臣老死太平幸莫大矣踰分之榮其敢覬乎藝<pc n="lb"/>
圃一區果蔬薯蕷度給賔祭巳餘悉種鞠栽接溉壅身<pc n="lb"/>
自為之間遇勝日引觴獨酌歌所自為詩撫掌大<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>人<pc n="lb"/>
莫測也先生崎嶇亂離㡬二十年喪葬祭禮備盡其力<pc n="lb"/>
人以孝稱由避兵家淞城之北泗水之南諸生買地結<pc n="lb"/>
                    <pb n="9b"/>
廬遂居以老晚益閉門著書世所共傳説郛一百巻輟<pc n="lb"/>
耕録三十巻書史會要九巻四書備遺二巻其未脱藁<pc n="lb"/>
者不與焉贊曰古云雖無老成人尚有典刑老成邈矣<pc n="lb"/>
得見典刑者斯可矣憶余㓜侍先君子采宋故實至走<pc n="lb"/>
杭之遺老年八九十者録而傳焉言極必流涕太息曠<pc n="lb"/>
四十餘年世無其人乆矣不自意文獻之徴猶有如輟<pc n="lb"/>
耕録者在然不百年吾恐未知是書之為寳也使知為<pc n="lb"/>
寳則先生心術之微雖無余言有不傳耶<pc n="lb"/>
                    <pb n="10a"/>
<pc n="　"/>
                    <pc n="　"/>玉笥生傳<pc n="lb"/>
玉笥生者會稽山隂人也家玉笥山少力學有志既壯<pc n="lb"/>
負才不覊薄游四方慕魯連子為人不治産業誓不娶<pc n="lb"/>
不歸郷里故年逾四十而猶獨㞐親舊或稍勸為計生<pc n="lb"/>
輒嘻笑舍去曰吾身未立天下事未巳此大丈夫以國<pc n="lb"/>
不以家之秋也吾豈不知有舊田廬足以資衣食無乏<pc n="lb"/>
而此拓落耶先是國家承平民無藏甲士不言兵生始<pc n="lb"/>
徒跣走京師謁貴人創談天下事衆駭其狂且誚曰生<pc n="lb"/>
                    <pb n="10b"/>
洛陽少年專務生事不合便拂衣還江南淮西揚塵聲<pc n="lb"/>
勢日甚物情惶惑生首抗大議言論風采歆動時相居<pc n="lb"/>
數日不報去入冨春山中混淄黄軰為方外遊日以詩<pc n="lb"/>
酒自放里豪見而異之爭下榻設盛饌生弗之顧貧士<pc n="lb"/>
或置鷄黍輒飯不辭間有識之曰子非張憲思亷耶君<pc n="lb"/>
之齒長矣猶溷劔士俠客為也為具衣冠強令出山生<pc n="lb"/>
黙不荅久之一旦升髙望逺若有所睹退謂所親曰吾<pc n="lb"/>
亟去汝輩亦慎毋居此呼避避里中三日而逃衆不之<pc n="lb"/>
                    <pb n="11a"/>
覺會㓂狼狽猝入兵死五百餘家始悔不用生言生識<pc n="lb"/>
見沉敏博學無不窺其間静寡黙在稠人中或被推墮<pc n="lb"/>
無所較也及遇事酬酢論兵説劔天下一豪健辨士與<pc n="lb"/>
搢紳軰為文章談王道從容禮法雖老儒先生避之論<pc n="lb"/>
曰士貴善用已善用已者必善用人生之才氣雖予不<pc n="lb"/>
知其有挾余間扣底裏輸發腑臟百反不能竭噫澤中<pc n="lb"/>
之蜥蝪不用則委蛇草莽間用則致雨雹猶呼吸也生<pc n="lb"/>
善用已亦若此與<pc n="lb"/>
                    <pb n="11b"/>
<pc n="　"/>
                    <pc n="　"/>徐臻大師傳<pc n="lb"/>
徐臻大師者江隂夏浦小龍寺之僧也其初淮人少勇<pc n="lb"/>
敢任俠喜鬪手格十餘人至正十二年春盗起馬沙剽<pc n="lb"/>
掠為㓂其里中大姓陳氏募千餘人収之為賊所敗䧟<pc n="lb"/>
其首領張氏父子二人父擒而子死先是臻與賊巢中<pc n="lb"/>
張庵僧往來臻弟子實張氏僧也張氏被難臻徳張氏<pc n="lb"/>
欲報之乃偽為訪張菴僧以偵賊情賊之子徐氏年㓜<pc n="lb"/>
出家為張菴僧會僧從賊家歸臻探之具得其實至夜<pc n="lb"/>
                    <pb n="12a"/>
聞鉦皷聲知賊盡出且守者皆疲弱不足憚因操大斧<pc n="lb"/>
鑿竊入賊家牛欄中見守者皆醉卧臻連斫殺守者六<pc n="lb"/>
人斷鎮負張氏從間道出張氏由此得免嗟乎世之所<pc n="lb"/>
謂烈丈夫忠勇氣坐食廟堂出死力以衛國家者豈非<pc n="lb"/>
平時尊貴人耶一旦緩急則俛首帖耳顧身而不顧國<pc n="lb"/>
見利而不見義罷百姓之力竭天下之財僅為鬼蜮隂<pc n="lb"/>
計之資而慕義奮發出萬死不顧一生之計以酬毫髪<pc n="lb"/>
之恩者乃在於人倫之外比權量力不啻泰山鴻毛而<pc n="lb"/>
                    <pb n="12b"/>
其人安之其自視賢不肖何如也臻之心非怵於利非<pc n="lb"/>
廹於無聊其慕用之誠葢有相死相生之義也不然餧<pc n="lb"/>
肉於餓虎俱靡於鋒刄之間功不足以立徳死不足以<pc n="lb"/>
成名不為天下笑者㡬希吾故惜其志感其難書以為<pc n="lb"/>
人臣僥倖不忠者勸<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="13a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻四<pc n="lb"/>
<pb n="13b"/>
                </p>
<p>
</p>
  </div>
<div>
                <head>滄螺集巻五</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集巻五<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>答性難<pc n="lb"/>
東家子與二三子逰濠梁之上客有漁者投竿釋餌而<pc n="lb"/>
上曰吾見夫子類有道者似有所思者漁心竊有蔽焉<pc n="lb"/>
願夫子以袪其惑東家子曰噫吾睹子非漁者也姑語<pc n="lb"/>
子之所志焉漁者三揖而進曰自朱子之學明學者惟<pc n="lb"/>
知誦説而已一言不敢有加也若荀揚韓子之論性果<pc n="lb"/>
                    <pb n="1a"/>
孰是而孰非乎東家子俛而嘆曰子之及是也大矣然<pc n="lb"/>
學者習於故而不考其故悦於言而不知其言<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>以口<pc n="lb"/>
耳之學為明不以身心之病為恥渙然無統雜然無緒<pc n="lb"/>
曾不察是非之真試為子語其歸焉昔天下之言性者<pc n="lb"/>
四孟子曰性善荀子曰性惡揚子曰性善惡混韓愈曰<pc n="lb"/>
性有三品三子言性實孟子啟之也何者彼曰善此固曰<pc n="lb"/>
惡矣彼曰善又曰惡此固曰善惡混矣彼曰善惡混此<pc n="lb"/>
固曰有上中下三品之别矣各師其師各是其是無惑<pc n="lb"/>
                    <pb n="1b"/>
乎言之多而不要其中也大率善不過理惡不過氣孟<pc n="lb"/>
子得其理三子得其氣孟子語理而遺氣故三子得以<pc n="lb"/>
其氣者議其非三子語氣而遺理故孟子卒以其理者<pc n="lb"/>
奪其是嗚呼破天下後世之的者孟子也起天下後世<pc n="lb"/>
之争者亦孟子也譬如玉天下孰不以為寳孟子乃曰<pc n="lb"/>
寳之美無出乎玉於是譁者紛然而起指其疵摘其瑕<pc n="lb"/>
以議之曰玉固美矣夫亦有不美者存是則寳失其寳<pc n="lb"/>
者豈非孟子美之過而反輕與向使孟子之言不白於<pc n="lb"/>
                    <pb n="2a"/>
後誰以三子之説為非孟子之説既白於後亦孰知三<pc n="lb"/>
子之言雖過而未始無其當與何以明之堯舜與塗人<pc n="lb"/>
一孟子之言性是也堯舜與塗人二三子之言性是也<pc n="lb"/>
謂孟子之言性非世無堯舜矣謂三子之言性非世無<pc n="lb"/>
桀跖矣於茲有人焉方其醒也言皆忠信行皆仁義謂<pc n="lb"/>
非性善可乎比其醉也言非忠信行非仁義謂非性<pc n="lb"/>
惡可乎孟子言善理之明也荀子言惡氣之昏也孟子<pc n="lb"/>
得其常荀子得其變若荀子者雖不謂之有識然亦不<pc n="lb"/>
                    <pb n="2b"/>
謂之無見者矣今或一切善之謂凡惡者皆物之奪則<pc n="lb"/>
又不惟無見謂之無知可也問之曰人皆可為堯舜其<pc n="lb"/>
不為堯舜者無他是物欲使之然耳於戲天下之酒足<pc n="lb"/>
以亂性豈不為酒困者皆聖人之徒與殺人而奪之貨<pc n="lb"/>
盗也豈不為盗者皆世之君子與人猶有欲也寒暑殺<pc n="lb"/>
人天地果何欲以蔽之率天下而趨猖狂之域者必此<pc n="lb"/>
之言矣漁者曰先儒皆謂氣有善惡子獨謂氣無不惡<pc n="lb"/>
豈堯舜之質猶未善與東家子曰天下之理一一則純<pc n="lb"/>
                    <pb n="3a"/>
而不貳故謂之善天下之氣二二則雜而不純故謂之<pc n="lb"/>
惡堯舜豈能外二氣之禀哉但常人之禀不偏於剛則<pc n="lb"/>
偏於柔不偏於柔則偏於剛剛過為剛惡柔過為柔惡<pc n="lb"/>
正猶陽極為熱隂極為寒其毒至於殺人者得二氣之<pc n="lb"/>
偏也惟聖人則不然隂陽合徳粹然中和陽不過於剛<pc n="lb"/>
隂不過於柔氣無專主徳性常用此堯舜之禀異於常<pc n="lb"/>
人而無偏惡之弊者得二氣之和也葢善者一之至可<pc n="lb"/>
以言理而不可以言氣和者二之平可以言氣而不可<pc n="lb"/>
                    <pb n="3b"/>
以言理亦猶五味相濟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不見其鹹醢不見其酸可以<pc n="lb"/>
言和而不可以言善生質之粹可以言美而不可以言<pc n="lb"/>
和是也漁者曰或謂初氣善終氣不善故艸木初生無<pc n="lb"/>
不可食安得謂氣無善乎東家子曰若是者以烏喙食<pc n="lb"/>
少而不殺人為善也生而不毒非氣之善是氣之未完<pc n="lb"/>
譬之赤子之心其氣柔弱未知所以為不善也曰然則<pc n="lb"/>
氣質之性而又可以反之是亦足為善矣曰氣雖惡矣<pc n="lb"/>
然強者主之弱者奴之氣強則動為主而情放氣弱則<pc n="lb"/>
                    <pb n="4a"/>
靜為主而性存汨於動者惡之本反於靜者善之機動<pc n="lb"/>
皆氣也靜皆理也善反之靜奚為而不可哉漁者曰氣<pc n="lb"/>
之惡既能害物則其害宜亦多矣今又不然何也曰氣<pc n="lb"/>
化流行太過不及其數無算至贒不易至惡亦稀故堯<pc n="lb"/>
舜不世生桀紂不世出且天生之物不能皆陽亦不能<pc n="lb"/>
皆隂惟其不一是以不齊中人以上雖未極於中和然<pc n="lb"/>
氣與理合則聖可學而至贒可學而能中人以下雖未<pc n="lb"/>
極於偏駁然氣與理乖則自暴自棄者雖不為惡而為<pc n="lb"/>
                    <pb n="4b"/>
惡之心未嘗忘也是則性其情而不易者上智之明情<pc n="lb"/>
其性而不變者下愚之昏不猶水乎湛然不波者止水<pc n="lb"/>
也其上智之明乎躍然沸騰者湍水也其下愚之昏乎<pc n="lb"/>
止水之性靜故應物而不逐於物湍水之性動故撓物<pc n="lb"/>
而不循於物靜勝則氣清而性之用行動勝則氣濁而<pc n="lb"/>
情之用熾故孟子四端曰心而不曰情茍情出於性則<pc n="lb"/>
是性而非情矣此非孟子開性善之端所以明餘者之<pc n="lb"/>
不善與漁者曰性果靜而情果動非性為體而情為用<pc n="lb"/>
                    <pb n="5a"/>
乎曰非也性非待情而用情用則性滅矣葢應物者心<pc n="lb"/>
性之動也逐物者性情之鑿也謂之心者萌於性之正<pc n="lb"/>
好惡之公是也謂之情者感於氣之邪好惡之私是也<pc n="lb"/>
漁者曰心統性情而子以為性之動何耶曰心者性之<pc n="lb"/>
萌情之根而神明之主動靜之樞也以器而言心所以<pc n="lb"/>
統性情也以道而言性而後有心心而後有情性者心<pc n="lb"/>
之靜情者心之動也應物而動不役於私性之發也故<pc n="lb"/>
謂之心心既發矣牽於物欲而氣為之主性之汨也故<pc n="lb"/>
                    <pb n="5b"/>
謂之情漁者曰孟子言乃若其情則可以為善是情亦<pc n="lb"/>
善也子何以必其為不善與曰夫既曰可以為善則亦<pc n="lb"/>
原於不善而已猶指其小人曰是亦可以為君子則其<pc n="lb"/>
初非君子明矣漁者曰若夫為不善非才之罪也才既<pc n="lb"/>
以質言則人之不善果非氣質之罪矣曰非是之謂也<pc n="lb"/>
才質之質孟子皆以體質言非才之罪猶曰非本體之<pc n="lb"/>
不善耳又曰不能盡其才亦謂不能盡其性之本體也<pc n="lb"/>
又曰以為未嘗有才焉此豈山之性也哉言不可以情<pc n="lb"/>
                    <pb n="6a"/>
之不善遂信其性之無善如水之就下不可謂激之過<pc n="lb"/>
顙遂以水之性非下也易曰無思也無為也其聖人之<pc n="lb"/>
性乎寂然不動感而遂通天下之故其聖人之心乎聖<pc n="lb"/>
人之心無一息不靜故天地之性無一息不存常人之<pc n="lb"/>
心無一息不動故氣質之性無一息不亂顔子不遷怒<pc n="lb"/>
和也不違仁中也其靜而反於性之正乎周子定之以<pc n="lb"/>
中正仁義和也主靜以立人極中也其靜而得其性之<pc n="lb"/>
本乎漁者曰子之言髙矣美矣夫亦有所受與曰噫逺<pc n="lb"/>
                    <pb n="6b"/>
矣作始受之先子靜安君先子受之大父明父君大父<pc n="lb"/>
受之先公澄川先生而又質之先師晉之耿先生其言<pc n="lb"/>
悉合而無異也漁者唯唯而退<pc n="lb"/>
<pc n="　"/>
                    <pc n="　"/>說相<pc n="lb"/>
相人之法論形而取舍之此世俗瞽伎之見不惟不足<pc n="lb"/>
以知人而吾所以取人者一失其當則未免喪心挫志<pc n="lb"/>
茫乎君子小人之不暇擇矣九方皋天下之善相馬者<pc n="lb"/>
其求馬也物色牝牡不能知而不失其為良馬故伯樂<pc n="lb"/>
                    <pb n="7a"/>
曰若皋之所觀天機也得其精而忘其粗在其内而忘<pc n="lb"/>
其外善相人者亦然相雖定於形神氣色之中見常在<pc n="lb"/>
於形神氣色之外余嘗學此而得二法一曰變二曰常<pc n="lb"/>
常者人之所不見也變者人之所不知也常猶可勉變<pc n="lb"/>
則雖鬼神有不能知當知其勉強逆計以遁其情則雖季<pc n="lb"/>
咸之相壺子不能得其畧至於天機之動忽焉而不可<pc n="lb"/>
掩是雖裴行儉之議王楊盧駱無以出此也莫難逃者<pc n="lb"/>
動静語黙之機莫難禦者倉卒應變之械於其不可逃<pc n="lb"/>
                    <pb n="7b"/>
以觀其愛憎取予之常於其不可禦以竆其必發難忍<pc n="lb"/>
之變一變一常反復相明而貧富貴賤夀夭之理得矣<pc n="lb"/>
譬之於水滙而為淵激而為湍束而為峽流而為川人<pc n="lb"/>
見其異耳然而汪洋起伏之形悍怒崩蹙之勢萬變不<pc n="lb"/>
常而大小淺深之數可以智測者其理一也里士陳君<pc n="lb"/>
漢翁善相人與余言悉合故錄此以遺漢翁而士大夫<pc n="lb"/>
得吾説以通之亦或有以知相非進於技而巳也漢翁<pc n="lb"/>
通敏博藝舉止落落如物外人尤善飲酒遇所得輙送<pc n="lb"/>
                    <pb n="8a"/>
酒家嘗為學官不久即弃去<pc n="lb"/>
<pc n="　"/>
                    <pc n="　"/>皆夢軒説<hi>為陳汝嘉作</hi>
                    <pc n="lb"/>
余客松上夢一道士戴華陽巾著黄練衣者來訪余揖<pc n="lb"/>
而問曰客誠有道之士耶何衣冠之異也客咲曰子未<pc n="lb"/>
聞道也吾身蜕也衣又吾之所以蜕所蜕也蜕且非吾<pc n="lb"/>
有蜕所蜕吾烏乎有哉余曰若是則遊方之内者縣而<pc n="lb"/>
未觧也請論縣觧可乎客曰然子以淳于棼之典郡貴<pc n="lb"/>
乎曰不足貴也子以莊周之為胥樂乎曰甚樂客曰是<pc n="lb"/>
                    <pb n="8b"/>
二者皆未足以語縣觧也敢問何謂耶曰汝於周則樂<pc n="lb"/>
於棼則不貴豈以螘夢則夢胥夢則非夢也於一夢而<pc n="lb"/>
别二夢是非縣之未觧乎今吾有術能與萬物變化試<pc n="lb"/>
使汝一為胥一為螘子且樂乎且不樂乎抑将以胥為<pc n="lb"/>
樂螘為不樂乎曰悉不願也曰然則子於胥夢悦螘夢<pc n="lb"/>
憂悦為火炎憂為寒氷寒熱戰於内氷炭膠其胸縣之<pc n="lb"/>
不觧不既深乎且子嘗於夢曉夢乎曰有之嘗於夢曉<pc n="lb"/>
夢覺乎曰未也曰諾哉今巖穴之客江湖之士投簮紱<pc n="lb"/>
                    <pb n="9a"/>
而謝人事其往㡬人其來復㡬人吾視此猶夢曉夢也<pc n="lb"/>
非夢曉夢覺也曉夢覺者孰有覺而曉夢之樂乎人能<pc n="lb"/>
於夢曉夢而不能於夢曉覺是故終身逰於大夢而不<pc n="lb"/>
知覺也於夢曉覺者其唯至人乎然夢覺可以致而不<pc n="lb"/>
可以傳也逰日中者忘昏夜之幽趨燈燭者㤀暗室之<pc n="lb"/>
陋吾燭子以暗室之光而不知大道之㝠皎子以望舒<pc n="lb"/>
之魄而不知陽烏之赫與子遊夢而不知栩栩之非吾<pc n="lb"/>
是則道可致而不可言縣可言而不可觧詎不信夫於<pc n="lb"/>
                    <pb n="9b"/>
是恍然而醒惕然而起不知夢之為吾吾之為夢童子<pc n="lb"/>
擁篲而進曰皆夢先生來也遂理前夢為皆夢軒説<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="10a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻五<pc n="lb"/>
<pb n="10b"/>
                </p>
<p>
</p>
  </div>
<div>
                <head>滄螺集卷六</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>滄螺集卷六<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>孫作<pc n="　"/>撰<pc n="lb"/>
<pc n="　"/>
                    <pc n="　"/>坐右銘<pc n="lb"/>
多言欺之蔽也多思欲之累也潜静以養其心強毅以<pc n="lb"/>
篤其志去惡於人所不知之時誠善於已所獨知之地<pc n="lb"/>
毋賤彼以貴我毋重物以輕身毋徇俗以移其守毋矯<pc n="lb"/>
偽以喪其眞能忍所不能忍則勝物能容所不能容則<pc n="lb"/>
過人極髙明以遊聖賢之域全淳徳而為太上之民<pc n="lb"/>
                    <pb n="1a"/>
<pc n="　"/>
                    <pc n="　"/>洗心泉銘<hi>并序</hi>
                    <pc n="lb"/>
華亭蛇山慧日院之東鳳凰山之西南友人夏士良築<pc n="lb"/>
别業其地墾辟除治得泉穴舍後汪洋甘潔不竭不溢<pc n="lb"/>
因即其坎為池名洗心泉曰吾將以是著易徴予銘銘<pc n="lb"/>
曰鳳之脇蛇之蚹浚靈源發𤣥腴相有徳噫何居沐陶<pc n="lb"/>
泓濡褐<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>招羲昌啟榮圗淬鐵擿續韋觚滌遐覧泣墨<pc n="lb"/>
朱滋吾徳神吾書匪斯泉乎<pc n="lb"/>
<pc n="　"/>
                    <pc n="　"/>孟氏先印銘<hi>并序</hi>
                    <pc n="lb"/>
                    <pb n="1b"/>
太師信安孟郡王忠厚宋昭慈聖獻太后之兄也王之<pc n="lb"/>
孫四其主管建康府料量院事諱某者今季成之曾大<pc n="lb"/>
父也故第在今姑蘓府橋之北偏其橋至今猶以府得<pc n="lb"/>
名府廢於至正丙申之亂季成以庚子四月遇軍士售<pc n="lb"/>
銅印於市視其文即太師郡王料院印也詢其所自云<pc n="lb"/>
出於頹垣廢址間季成得而寳之求詩文以紀其異銘<pc n="lb"/>
曰印亡六國篆出秦斯廢興相尋一何纍纍玉質金相<pc n="lb"/>
起伏千祀疇王之門世有孫子令聞令望唯此信安天<pc n="lb"/>
                    <pb n="2a"/>
隲舊物赫於頽垣相彼後昆繩此祖武墨艾銀黄實獲<pc n="lb"/>
我所昔晦今明匪後而先信安在上昭慈在天<pc n="lb"/>
<pc n="　"/>
                    <pc n="　"/>伯夷叔齊贊<hi>并序</hi>
                    <pc n="lb"/>
嗚呼士難取者義也難全者仁也難執者信也捨千乗<pc n="lb"/>
之國去為匹夫好名之人能之然不能必其彼此之仁<pc n="lb"/>
䝉袂輯屨不食唴来仁者能之然不能必其彼此之信<pc n="lb"/>
伯夷叔齊吾於譲國得其義於諫伐得其仁於同死得<pc n="lb"/>
其信世稱伯夷多不及叔齊猶稱太伯而不及仲雍余<pc n="lb"/>
                    <pb n="2b"/>
以謂非也為伯夷易為叔齊難夷之為齊不能從顧且<pc n="lb"/>
奈何夷能使齊同已齊能使夷同志吁難矣哉吾悲二<pc n="lb"/>
人兄弟之為眞異氣而同心者與故為贊以明之贊曰<pc n="lb"/>
人之大倫君臣父子篤于君親友于昆弟棄家如遺棄<pc n="lb"/>
國如屣併棄其身如蜕泥滓人懐百金揆義而使猶有<pc n="lb"/>
諾否背義去已如何先生各執其志不約而同如合左<pc n="lb"/>
契孤竹之生首陽之死萬古清風噫二人耳<pc n="lb"/>
<pc n="　"/>
                    <pc n="　"/>陶淵明贊<pc n="lb"/>
                    <pb n="3a"/>
晉室之遺荆州之裔耻事義熈寕死栗里公田之秫三<pc n="lb"/>
徑之資安能欎欝乆居於兹何物小兒應束帶見彼五<pc n="lb"/>
斗粟謂我眷戀秋風吹衣秋霜霑裾卿用卿法吾愛吾<pc n="lb"/>
廬<pc n="lb"/>
<pc n="　"/>
                    <pc n="　"/>李令伯贊<pc n="lb"/>
少違父母長全其身皇天后地實所共聞應門無童朞<pc n="lb"/>
功無親飲食湯藥祖母惟臣祖孫二人視猶母子緩則<pc n="lb"/>
俱生急則俱死事君報劉有臣如此臨表之情宜映青史<pc n="lb"/>
                    <pb n="3b"/>
<pc n="　"/>
                    <pc n="　"/>李太白贊<pc n="lb"/>
𤣥元奕葉聖神孫邈然跨海超無垠錦袍淋漓舞鬰輪<pc n="lb"/>
秕穅斯文遺世紛羿娥招揺迎帝閽訴以九河𨗳崑崙<pc n="lb"/>
飛魚挾輈湘女嬪囘光下照扶桑暾洞庭鈞天弭節聞<pc n="lb"/>
俯仰一笑三千春天台子㣲未足論大兒汾陽誰與倫<pc n="lb"/>
知章識公尚㡬塵日衡氣機與地文采石之水青山雲<pc n="lb"/>
魑魅夜嘯狌鼯墳吁嗴夫人此栖神文或不死非其存<pc n="lb"/>
<pc n="　"/>
                    <pc n="　"/>石菖蒲贊<hi>并序</hi>
                    <pc n="lb"/>
                    <pb n="4a"/>
東坡贊石菖蒲能言其久而未知其勁余觀菖蒲之葉<pc n="lb"/>
自本至末中深如溝傍岸如髪圭角亷厲不可撫捫葢<pc n="lb"/>
自根節之堅有以發之故畵者以是争能求别於草凡<pc n="lb"/>
蒲皆不畏水一種生下濕葉大有劍脊即昌陽一種生<pc n="lb"/>
澗沼名昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>所謂溪毛可羞於王公疑即此與草木非<pc n="lb"/>
土不生而此獨用水活蕭然巖石之上愈乆愈青有道<pc n="lb"/>
之士嘻其似之贊曰石鬪其根瓦囓其節苦而瘠不遯<pc n="lb"/>
其貞欎而蒼不昧其潔不汶汶於風塵不矯矯於霜雪<pc n="lb"/>
                    <pb n="4b"/>
豈其與道逍遥故能堅齒髪而夀歳月也耶<pc n="lb"/>
<pc n="　"/>
                    <pc n="　"/>小像自贊<pc n="lb"/>
貧至於屢空而心冨如萬鍾千駟困至於數竒而心亨<pc n="lb"/>
如面槐列棘之貴長不踰於中人而志可以奪三軍之<pc n="lb"/>
帥此何得而然哉葢庶幾乎自反而無媿<pc n="lb"/>
<pc n="　"/>
                    <pc n="　"/>書甘澧傳後<pc n="lb"/>
僕不善澧毎以狂生目之既坐禁錮不通賔客所在談<pc n="lb"/>
笑索然無歡然後知澧之不易忽也又時時見人誦澧<pc n="lb"/>
                    <pb n="5a"/>
功徳不衰因詢其與素善者考其出處行事大較述以<pc n="lb"/>
為傳大抵士大夫立身行已皆然方其心存目識正使<pc n="lb"/>
周孔復生何異於人人至於名可得聞身不可得而見<pc n="lb"/>
則雖丹崖青壁猶足使人欽髙風而慕盛徳是知古今<pc n="lb"/>
之士以隠為樂以仕為悲者意有在也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>滄螺集巻六<pc n="lb"/>
<pb n="5b"/>
                </p>
<p>
</p>
  </div>
<div>
    <p>
<pc n="lb"/>
                    
記滄螺集後<pc n="lb"/>
鄉先生孫公大雅在洪武初以文名一世于時學士金<pc n="lb"/>
華宋公於文最少許可雅重公特為作傳鄭重委曲考<pc n="lb"/>
其文可見已章憲生後公百年時時從人得片言隻語<pc n="lb"/>
猶能想見風采以不得徧覩公平生論述為慊求之且<pc n="lb"/>
廿年矣乃得公所為文曰滄螺集于都君𤣥敬既又得<pc n="lb"/>
公詩於黄君應龍各丐以歸如得重貨以示中表弟徐<pc n="lb"/>
直夫而謀梓之未果也歳乙卯九月𤣥敬直夫同領鄉<pc n="lb"/>
                    <pb n="1a"/>
薦歸自南都乃重言焉直夫扵是捐金僦工而𤣥敬手<pc n="lb"/>
為校勘始得竣事凡為詩若文七十六首共六巻二君<pc n="lb"/>
以章憲求之之勤得之之幸也謂冝有言然不敢以猥<pc n="lb"/>
淺累公姑記其詮次顯晦大較如此昔曾子固記歐公<pc n="lb"/>
醒心亭自謂得托名文辭之次為喜且幸公則無媿歐公<pc n="lb"/>
矣章憲視子固無能為役而乃挂名公文顧不尤喜且<pc n="lb"/>
幸與𢎞治丙辰三月廿日邑後生薛章憲謹記<pc n="lb"/>
<pb n="1b"/>
                </p>
<p>
</p>
  </div>
        </body>
</text>
</TEI>