<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>浙西水利書卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>浙西水利書卷上<pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>姚文灝<pc n="　"/>撰<pc n="lb"/>
<pc n="　"/>
                    <pc n="　"/>宋書<pc n="lb"/>
<pc n="　"/>
                    <pc n="　"/>
                    <pc n="　"/>范文正公上呂相并呈中丞諮目<pc n="lb"/>
某再拜上僕射相公伏䝉回賜鈞翰又訪以疏導積水<pc n="lb"/>
之事何巖廊之上而意及畎畝是伊尹恥一物不獲之<pc n="lb"/>
心也天下幸甚某連蹇之人常欲省事及觀民患不忍<pc n="lb"/>
自安去年姑蘇之水踰秋不退計司議之於上窮俗語<pc n="lb"/>
                    <pb n="1a"/>
之於下某為民之長豈敢曲沮焉然初未甚曉惑於羣<pc n="lb"/>
說及按而視之究而思之則了然可照今得一二以陳<pc n="lb"/>
焉願垂鈞造審而勿倦則浮議自破斯民之福也姑蘇<pc n="lb"/>
四郊略平窊而為湖者十之二三西南之澤尤大謂之<pc n="lb"/>
太湖納數郡之水湖東一派浚入于河謂之松江積雨<pc n="lb"/>
之時湖溢而江壅横沒諸邑雖北壓揚子江而東抵巨<pc n="lb"/>
浸河渠至多湮塞已久莫能分其勢矣惟松江退落漫<pc n="lb"/>
流始下或一歲大水久而未耗來年暑雨復為沴焉人<pc n="lb"/>
                    <pb n="1b"/>
必荐饑可不經畫今疏導者不惟使東南入于松江<pc n="lb"/>
又使東北入于揚子之於海也其利在此夫水之為物<pc n="lb"/>
蓄而停之何為而不害決而流之何為而不利或曰江<pc n="lb"/>
水已髙不納此流某謂不然江海所以為百谷王者以其<pc n="lb"/>
善下耳豈獨不下於此耶江流若髙則必滔滔旁來豈<pc n="lb"/>
復姑蘇之有乎矧今開畝之處下流不息亦明驗矣或<pc n="lb"/>
曰日有潮來水安得下某謂不然大江長淮無不潮也<pc n="lb"/>
來之時刻少而退之時刻多故大江長淮㑹天下之水<pc n="lb"/>
                    <pb n="2a"/>
畢能歸于海也或曰沙因潮至數年復塞豈人力之可<pc n="lb"/>
支某謂不然新導之河必設諸閘常時扄之以禦來潮<pc n="lb"/>
沙不能塞也每春理其閘外工減數倍矣旱歲亦扄之<pc n="lb"/>
駐水溉田可救熯涸之災澇歲則啟之疏積水之患或<pc n="lb"/>
謂開畝之役重勞民力某謂不然東南之田所植惟稻<pc n="lb"/>
大水一至秋無他望災沴之後必有疾疫乘其羸十不<pc n="lb"/>
救一謂之天災實由饑耳如能使民以時導達溝瀆保<pc n="lb"/>
其稼穡俾百姓不饑而死曷為其勞哉民勤而生不猶<pc n="lb"/>
                    <pb n="2b"/>
愈於惰而死乎或謂力役之際大費軍食某謂不然姑<pc n="lb"/>
蘇歲納苗米三十四萬斛官司之糴又不下數百萬斛<pc n="lb"/>
去秋蠲放者三十萬官司之糴無復有焉如豐穰之歲<pc n="lb"/>
春役萬人日食三升一月而罷用米九千石耳荒歉之<pc n="lb"/>
歲日以五升召民為役因而賑濟一月而罷用米萬五<pc n="lb"/>
千石耳量此之出較彼之入孰謂費軍食哉或謂陂澤<pc n="lb"/>
之田動成𣺌瀰導川而無益也某謂不然吳中之田非<pc n="lb"/>
水不植減之使淺則可播種非必決而涸之然後為功<pc n="lb"/>
                    <pb n="3a"/>
也昨開五河洩去積水今歲平和秋望七八積而未去<pc n="lb"/>
者猶有二三未能播種復請增理數道以分其流使不<pc n="lb"/>
停壅縱遇大水其去必速而無來歲之患矣又松江一<pc n="lb"/>
曲號曰盤龍父老傳云出水尤利如總數道而開之災<pc n="lb"/>
必大減蘇秀間有秋之半利已大矣畎澮之事職在郡<pc n="lb"/>
縣不時開導刺史縣令之職也然今之世有所興作横<pc n="lb"/>
議先至非朝廷主之則無功而有毁守土之人恐無建<pc n="lb"/>
事之意矣蘇常湖秀膏腴千里國之倉庾也浙漕之<pc n="lb"/>
                    <pb n="3b"/>
任及數郡之守宜擇精心盡力之吏不可以尋常資格<pc n="lb"/>
而授恐功利不至重為朝廷之憂且失東南之利也某<pc n="lb"/>
已具此聞于相府仰惟中丞有憂天下之心為亦留意<pc n="lb"/>
於此焉干冒威重卑情不任惶懼之至<pc n="lb"/>
<pc n="　"/>
                    <pc n="　"/>
                    <pc n="　"/>丘直講至和塘記<pc n="lb"/>
吳城東闉距崑山縣七十里俗謂之崑山塘北納陽城<pc n="lb"/>
湖南吐松江由隄防之不立故風波相慿馳突廢民田<pc n="lb"/>
田以瀦魚鼈其民病賦入之侵蟊相從以逋徙姦人緣<pc n="lb"/>
                    <pb n="4a"/>
之以邀刼行旅通鹽檟以自利吏莫能禁父老相傳自<pc n="lb"/>
唐至今三百餘年欲有營作而弗克也有宋至道二年<pc n="lb"/>
陳令公之守蘇嘗按行之邑人朱珏父子相繼論其事<pc n="lb"/>
為州縣者亦繼經度之皆以横絶巨浸費用十數萬緡<pc n="lb"/>
中議而沮皇祐中發運使許公建言蘇之田膏腴而地<pc n="lb"/>
下常苦水患乞置官司以畎洩之請令舒州通判殿中<pc n="lb"/>
丞王安石先相視焉朝廷從之王君既至從縣吏拏荒<pc n="lb"/>
梗浮傾沮訊其鄉人盡得其利害度長繩短順其故道<pc n="lb"/>
                    <pb n="4b"/>
施之圗繪疏曰請議如許公朝廷未之行也至和初今<pc n="lb"/>
太守呂公既下車問民所疾苦蓋有意於疏導矣明年<pc n="lb"/>
與權為崑山主簿始陳五利一曰便州楫二曰闢田疇<pc n="lb"/>
三曰復租賦四曰止賊盜五曰禁姦商其餘所濟非可<pc n="lb"/>
以勝擬願約古制役民以興作經費寡而售效速若其<pc n="lb"/>
不成請以身塞責既而令錢君復言之太守喜其謀之<pc n="lb"/>
協從於是列而上聞其副以決於監司乃誡庸力經逺<pc n="lb"/>
邇興屯舍宿餱薪既成以授有司郡相元君實總之粤<pc n="lb"/>
                    <pb n="5a"/>
十月甲午治役先設外防以遏其下流立横埭以限之<pc n="lb"/>
乃自下流浚而決焉其始戒也猖風號霾迅雷以雨乃<pc n="lb"/>
用牲于神至癸巳夜半雨息逮明休霽以卒其役人皆<pc n="lb"/>
以為有相之者始計月餘蓋旬有九日而成深五尺廣<pc n="lb"/>
六十尺用民力纔一十五萬六千工為橋五十二蒔榆<pc n="lb"/>
栁五萬七千八百其貳河植茭蒲芙蕖稱是計其入以<pc n="lb"/>
為修完料民之餘治小虞自嚴村至于鰻□瀼治新洋<pc n="lb"/>
江自朱瀝至于清港治山塘自山南至于東浚諸涇六<pc n="lb"/>
                    <pb n="5b"/>
十四浦四十四塘六於是陽城諸湖若瀼皆道而及江<pc n="lb"/>
田無洿瀦民不病涉矣是役也崑山治其東長洲治其<pc n="lb"/>
西以俗名非便更之曰至和識年號也太守嘉其有成<pc n="lb"/>
謂與權實區區於其間其言必詳命之為記<pc n="lb"/>
<pc n="　"/>
                    <pc n="　"/>
                    <pc n="　"/>蘇文忠公進單鍔吳中水利書狀<pc n="lb"/>
臣竊聞議者多謂吳中本江海太湖故地魚龍之宅而<pc n="lb"/>
居民與水争尺寸以故常被水患蓋理之當然不可復<pc n="lb"/>
以人力疏治是大不然臣到吳中二年雖為多雨亦未<pc n="lb"/>
                    <pb n="6a"/>
至過甚而蘇湖常三州皆大水害稼至十七八今年淫<pc n="lb"/>
雨過常三州之水遂合為一太湖松江與海𣺌然無辨<pc n="lb"/>
者蓋因二年不退之水非今年積雨所能獨致也父老<pc n="lb"/>
皆言此患所從來未逺不過四五十年耳而近歲特甚<pc n="lb"/>
蓋人事不修之積非特天時之罪也三吳之水瀦為太<pc n="lb"/>
湖太湖之水溢為松江以入海海水日兩潮潮濁而江<pc n="lb"/>
清潮水常欲淤塞江路而江水清駛隨輙滌去海口常<pc n="lb"/>
通故吳中少水患昔蘇州以東官私舩舫皆以篙行無<pc n="lb"/>
                    <pb n="6b"/>
陸挽者古人非不知為挽路以松江入海太湖之咽喉<pc n="lb"/>
不敢鯁塞故也自慶厯以來松江始大築挽路建長橋<pc n="lb"/>
植千柱水中宜不甚礙而夏秋漲水之時橋上水常髙<pc n="lb"/>
尺餘況數十里積石壅土築為挽路乎自長橋挽路之<pc n="lb"/>
成公私漕運便之日葺不已而松江始艱噎不快江水<pc n="lb"/>
不快軟緩而無力則海之泥沙隨潮而上日積不已故<pc n="lb"/>
海口湮滅而呉中多水患近日議者但欲發民浚治海<pc n="lb"/>
口而不知江水艱噎雖暫通快不過歲餘泥沙復積水<pc n="lb"/>
                    <pb n="7a"/>
患如故今欲治其本長橋挽路固不可去惟有鑿挽路<pc n="lb"/>
於舊橋外别為千橋橋谼各二丈千橋之積為二千丈<pc n="lb"/>
水道松江宜加迅駛然後官私出力以浚海口海口既<pc n="lb"/>
浚而江水有力則泥沙不復積水患可以少衰臣之所<pc n="lb"/>
聞大畧如此而未得其詳舊聞常州宜興縣進士單鍔<pc n="lb"/>
有水學故召問之出著吳中水利書一卷且口陳其曲<pc n="lb"/>
折則臣言止得十二三耳臣與知水者考論其書疑可<pc n="lb"/>
施用謹繕冩一本進上伏望聖慈深念兩浙之富國用<pc n="lb"/>
                    <pb n="7b"/>
所恃歲漕都下米百五十萬石其他財賦供饋不可悉<pc n="lb"/>
數而十年九澇公私凋弊深可愍惜乞下臣言與鍔書<pc n="lb"/>
委本路監司躬親按行或差彊幹知水官吏考實其言<pc n="lb"/>
圗上利害臣不勝區區謹録奏聞伏候勅㫖<pc n="lb"/>
<pc n="　"/>
                    <pc n="　"/>
                    <pc n="　"/>吳中水利書<pc n="lb"/>
切觀蘇常湖三州之水為患滋久較舊賦之入十常減<pc n="lb"/>
其五六以日月指之則水為害於三州逾五十年矣朝<pc n="lb"/>
廷屢責監司監司每督州縣又間出使者尋按舊迹使<pc n="lb"/>
                    <pb n="8a"/>
講明利害之原然而西州之官求東州之利目未嘗歴<pc n="lb"/>
覽地形之高下耳未嘗講聞湍流之所從來州縣憚其<pc n="lb"/>
經營百姓厭其出力鈞曰水之患天數也按行者駕輕<pc n="lb"/>
舟於汪洋之陂視之茫然猶擿埴索途以為不可治也<pc n="lb"/>
間有忠於國志於民深求而力究之然有知其一而不<pc n="lb"/>
知其二知其末而不知其本詳於此而畧於彼以鍔視<pc n="lb"/>
其迹自溧陽五堰東至吳江岸猶之一身也五堰則首<pc n="lb"/>
也宜興荆溪則咽喉也百瀆則心也震澤則腹也旁通<pc n="lb"/>
                    <pb n="8b"/>
震澤衆瀆則絡脈衆竅也吳江則足也今上廢五堰之<pc n="lb"/>
固而宣歙池九陽江之水不入蕪湖反東注震澤下又<pc n="lb"/>
有吳江岸之阻而震澤之水積而不洩是猶有人焉桎<pc n="lb"/>
其手縛其足塞其衆竅以水沃其口沃而不已腹滿而<pc n="lb"/>
氣絶視者恬然猶不謂之已死且未築吳江岸已前五<pc n="lb"/>
堰其廢已久然而三州之田尚十年之間熟有五六五<pc n="lb"/>
堰猶未為大患自吳江築岸以後十年之間熟無一二<pc n="lb"/>
欲具驗之閱三州歲賦所入可見矣鍔視熙寧八年雖<pc n="lb"/>
                    <pb n="9a"/>
大旱然連百瀆之田皆魚遊鼈處之地低汙之甚也其<pc n="lb"/>
田去百瀆無多逺而田之苗是時亦皆旱死何哉葢百<pc n="lb"/>
瀆及旁穿小港歴年不遇旱皆為泥沙湮塞與平地無<pc n="lb"/>
異雖去震澤甚邇民力難以私舉時官又無留意疏導<pc n="lb"/>
者苗卒歸乎槁死迄今十四載其田即未有可耕之日<pc n="lb"/>
昔嘉祐中邑尉阮洪深明水利屢上書監司乞開百瀆<pc n="lb"/>
監司允其請遂鳩工於食利之民疏導四十九條是年<pc n="lb"/>
大熟此百瀆之驗歲水旱皆不可不開也夫吳江岸界<pc n="lb"/>
                    <pb n="9b"/>
於呉松江震澤之間岸東則江岸西則震澤江之東則<pc n="lb"/>
大海也百川莫不趨海地傾東南其勢然也自慶厯二<pc n="lb"/>
年欲便糧運遂築此隄横截江流五六十里遂致震澤<pc n="lb"/>
之水常溢而不洩浸灌三州之田每至五六月之間湍<pc n="lb"/>
流峻急之時視之則呉江岸之東水常低於岸西之水<pc n="lb"/>
一二尺此隄岸阻水之迹可覽矣又覩岸東江尾與海<pc n="lb"/>
相接之處茭蘆叢生沙泥漲塞而又江岸之東自築岸<pc n="lb"/>
已來沙漲成一村昔為湍流奔湧之地今為民居民田<pc n="lb"/>
                    <pb n="10a"/>
桑棗塲圃吳江縣由是歲增舊賦不少雖然增一邑之<pc n="lb"/>
賦反損三州之賦不知幾百倍也夫江尾昔無茭蘆壅<pc n="lb"/>
障今何致此葢未築岸之前源流東下峻急築岸之後<pc n="lb"/>
水勢遲緩無以滌蕩泥沙以致增積而茭蘆生茭蘆生<pc n="lb"/>
則水道狹水道狹則流洩不快雖欲震澤之水不積其<pc n="lb"/>
可得耶今欲洩震澤之水莫若先開江尾茭蘆之地遷<pc n="lb"/>
沙村之民運其所漲之泥然後以吳江岸鑿其土為木<pc n="lb"/>
橋千所橋谼各濶二丈每十橋可開水面二十丈千橋<pc n="lb"/>
                    <pb n="10b"/>
共開水面二千丈隨橋谼開茭蘆為港走水仍於下流<pc n="lb"/>
開白蜆安亭二江使湖水由華亭青龍入海則三州水<pc n="lb"/>
患必大衰減常州運河之北偏古有洩水入江一十四<pc n="lb"/>
瀆曰孟瀆曰黄汀瀆曰東函港曰戚氏港曰五㵼港曰<pc n="lb"/>
梨溶港曰蔣瀆曰歐瀆曰魏瀆曰支子港曰蠡瀆曰牌<pc n="lb"/>
涇昔皆以洩衆水北下江隂之江今存者無幾二浙之<pc n="lb"/>
糧船不過五百石運河止可常存五六尺之水足可以<pc n="lb"/>
勝五百石之舟以其一十四瀆立為斗門每瀆於岸北<pc n="lb"/>
                    <pb n="11a"/>
先築隄岸以制水入江若無隄防則水泛溢而不制将<pc n="lb"/>
見灌浸江隂之民田民居矣昔熙寧中有提舉沈披者<pc n="lb"/>
輙去五㵼堰走運河之水北下江中遂害江隂之民田<pc n="lb"/>
為百姓所訟即罷提舉始欲以為利而適足以害之此<pc n="lb"/>
未達古人之智以至敗事也鍔覩主簿張寔進狀言吳<pc n="lb"/>
江岸為阻水之患涇函不通其言然則然矣雖言吳江<pc n="lb"/>
岸而不言措置之術蓋古之所創涇函在運河之下用<pc n="lb"/>
梓木為之中用銅輪刀水衝之則草可刈也置在運河<pc n="lb"/>
                    <pb n="11b"/>
底下暗走水入江今常州有東西二函地名者此也今<pc n="lb"/>
先開鑿江河故道湮塞之處洩得積水他日治函管則<pc n="lb"/>
可若未能開故道而先治函管是知末而不知本也宜<pc n="lb"/>
興縣西有夾苧干瀆洩長塘湖東入滆湖由滆湖入大<pc n="lb"/>
吳瀆塘口瀆白魚灣髙梅瀆及白鶴溪而北入常州之<pc n="lb"/>
運河由運河而入一十四港北入大江今皆名存而實<pc n="lb"/>
亡累有知利便者獻議欲依古開通皆為彼豪民計構<pc n="lb"/>
不行儻開夾苧干通流則西來入震澤之水可以殺其<pc n="lb"/>
                    <pb n="12a"/>
勢深利於三州之田也熙寧八年歲大旱鍔觀太湖水<pc n="lb"/>
退數里其地皆有昔日丘墓街井枯木之根在數里之<pc n="lb"/>
間信知昔為民田今為湖也以是推之太湖寛廣愈於<pc n="lb"/>
昔時昔云三萬六千頃自築吳江岸及諸港湮塞積水<pc n="lb"/>
不洩又不知其愈廣幾多頃也昨熙寧間檢正張諤命<pc n="lb"/>
屬吏殿丞張慤相視蘇秀二州海口諸浦将欲疏鑿以<pc n="lb"/>
快流水慤相視回申以謂若開海口諸浦則東風駕海<pc n="lb"/>
水倒注反灌民田鍔謂慤曰地傾東南百川歸海古人<pc n="lb"/>
                    <pb n="12b"/>
開諸浦所以通百川也若反灌民田古人何為置諸浦<pc n="lb"/>
也百川東流則有常西流則有時因東風雖致西流風<pc n="lb"/>
息則其流亦復歸于海其勢然也凡江湖諸浦勢亦一<pc n="lb"/>
同鍔又覩秀州青龍鎮有安亭江自吳江東至青龍由<pc n="lb"/>
青龍洩水入海昔監司恐走透商稅遂塞此一江夫籠<pc n="lb"/>
截商稅利國能有幾耶湮塞湍流其害實大又況措置<pc n="lb"/>
商稅不為難事竊聞近日華亭青龍人户相率陳狀情<pc n="lb"/>
願出錢開浚本縣官吏未與施行鍔觀合開三州諸港<pc n="lb"/>
                    <pb n="13a"/>
瀆不必全藉官錢蓋三州人民憔悴之久人人樂開故<pc n="lb"/>
半可以資食利户之力也或者謂昔人創望亭奔牛呂<pc n="lb"/>
城三堰蓋為丹陽下至無錫地形東傾古人創三堰慮<pc n="lb"/>
運河之水不制是以創堰以節之以通漕運自熙寧治<pc n="lb"/>
平間廢去望亭呂城二堰然亦不妨綱運者何耶鍔曰<pc n="lb"/>
昔之太湖及西來衆水無吳江岸之阻又一切通江河道<pc n="lb"/>
未嘗湮塞故運河之水嘗慮走洩是以置堰以節之今<pc n="lb"/>
自慶厯以來築置吳江岸及諸港浦一切湮塞是以三<pc n="lb"/>
                    <pb n="13b"/>
州之水常溢而不洩二堰雖廢無害今若洩江湖之水<pc n="lb"/>
則二堰尤宜先復不復則運河将見涸而糧運不可行<pc n="lb"/>
此灼然之利害也或曰切觀諸縣髙原陸野皆有塘圍<pc n="lb"/>
或三五百畝蓋古之人蓄水以灌田以今視之其塘之<pc n="lb"/>
外皆水塘之中未嘗蓄水又未嘗植苗徒牧養牛羊蓄<pc n="lb"/>
放鳬鴈而已塘之所創有何益耶鍔曰塘之為塘是猶<pc n="lb"/>
堰之為堰也昔日置塘蓄水以防旱歲今自三州之水<pc n="lb"/>
久溢而不洩則置而為無用之地若決呉江岸洩三州<pc n="lb"/>
                    <pb n="14a"/>
之水則塘亦不可不開以蓄水猶堰之不可不復也此<pc n="lb"/>
亦灼然之利害矣茍堰與塘為無益則古人奚為之耶<pc n="lb"/>
蓋古之賢人君子大智經營莫不除害興利出於人之<pc n="lb"/>
未到後人之淺謀管見不達古人之大智顛倒穿鑿徒<pc n="lb"/>
見其害而莫見其利也若吳江岸止知欲便糧運而不知<pc n="lb"/>
遏三州之水反以為害又若廢安亭江徒知不漏商稅<pc n="lb"/>
又不知反狹水道以遏百川今之人所以戾古者凡如<pc n="lb"/>
此也嘗見蘇州之茜涇昔范仲淹命工開導以洩積水<pc n="lb"/>
                    <pb n="14b"/>
當時諫官不知蘇州患在積水不洩咸上疏言仲淹走<pc n="lb"/>
洩姑蘇之水不知其利而反以為害鍔存心三州水利<pc n="lb"/>
凡三十年矣每觀一溝一瀆未嘗不明古人之微意其<pc n="lb"/>
間曲折宛轉皆非徒然惟執事者上之朝廷則庶幾三<pc n="lb"/>
州憔悴之民有望於今日也<pc n="lb"/>
<pc n="　"/>
                    <pc n="　"/>
                    <pc n="　"/>蘇文忠乞開西湖狀<pc n="lb"/>
臣聞杭州之有西湖如人之有眉目不可廢也唐長慶<pc n="lb"/>
中白居易為刺史方是時湖溉田千餘頃及錢氏有國<pc n="lb"/>
                    <pb n="15a"/>
置撩湖兵士千人日夜開浚自國初以來稍廢不治水<pc n="lb"/>
涸草生漸成葑田熙寧中臣通判本州則湖之葑合蓋<pc n="lb"/>
十二三耳至今纔十六七年之間遂湮塞其半更二十<pc n="lb"/>
年無西湖矣蓋杭之為州本江海故地水泉鹹苦居民<pc n="lb"/>
零落自唐李泌始引湖水作六井然後民足於水井邑<pc n="lb"/>
日富百萬生聚待此而後食今湖狹水淺六井漸壞若<pc n="lb"/>
二十年之後盡為葑田則舉城之人復飲鹹苦其勢必<pc n="lb"/>
自耗散白居易西湖石函記云放水溉田每減一寸可<pc n="lb"/>
                    <pb n="15b"/>
溉十五頃每一伏時可溉五十頃若蓄洩及時則瀕湖<pc n="lb"/>
千頃可無凶歲又西湖深濶則運河可以取足於湖水<pc n="lb"/>
若湖水不足則必取足於江潮潮之所過泥沙渾濁一<pc n="lb"/>
石五斗不出三歲輙調兵夫十餘萬功開浚而河行市<pc n="lb"/>
井中吏卒搔擾泥水狼籍為居民莫大之患此皆西湖<pc n="lb"/>
之不可廢者也臣以侍從出膺寵寄目覩西湖有必廢<pc n="lb"/>
之漸豈得茍安歲月不任其責輙已差官打量湖上葑<pc n="lb"/>
田計二十五萬餘丈度用夫二十餘萬功伏望少賜詳<pc n="lb"/>
                    <pb n="16a"/>
覽特出聖斷賜臣度牒一百道使得盡力畢志半年之<pc n="lb"/>
間目見西湖復唐之舊臣不勝大願<pc n="lb"/>
<pc n="　"/>
                    <pc n="　"/>
                    <pc n="　"/>朱秘書長文治水篇<pc n="lb"/>
地傾東南而吳之為境居東南最卑處故宜多水昔禹<pc n="lb"/>
之治水也因其勢之可決者疏而為三江因其勢之必<pc n="lb"/>
聚者瀦而為五湖乃底於定微禹其能不魚乎觀昔人<pc n="lb"/>
之智亦勤矣故以塘行水以涇鈞水以塍禦水以埭儲<pc n="lb"/>
水遇淫潦可洩以去逢旱歲可引以灌故吳人遂其生<pc n="lb"/>
                    <pb n="16b"/>
焉前代經營之迹多不見史至唐元和中開常熟塘古<pc n="lb"/>
碣僅存頗稱灌溉之利錢氏時嘗置都水營田使以主<pc n="lb"/>
水事募卒為都號曰撩淺蓋當是時方欲富境禦敵必<pc n="lb"/>
以是為先務國朝天禧天聖間吳中水災於是命發運<pc n="lb"/>
使張綸同郡守經度於崑山常熟各開衆浦以導積水<pc n="lb"/>
景祐中范文正公來治此州適當歉歲深究利病不茍<pc n="lb"/>
興作公以為松江不能獨洩震澤諸湖之水雖北壓揚<pc n="lb"/>
子江東抵巨海河渠至多湮塞已久不能分其勢今當<pc n="lb"/>
                    <pb n="17a"/>
疏導諸邑之水東南入于松江東北入于揚子與海也<pc n="lb"/>
於是親至海浦開浚五河是時論者沮之或曰江水已<pc n="lb"/>
髙不納此流或曰日有潮來水安得下或曰沙因潮至<pc n="lb"/>
數年復塞或曰開浚之役重勞民力公謂江海善下故<pc n="lb"/>
得為百谷王豈能不下於此謂江水已髙不納此流者<pc n="lb"/>
非也彼日之潮有損與盈三分其時損居二焉乘其損<pc n="lb"/>
而趨之勢孰可禦謂日有潮來水安得下者非也新導<pc n="lb"/>
之河必設諸閘常時扄之沙不能塞每春理其閘外工<pc n="lb"/>
                    <pb n="17b"/>
減數倍亦復何患謂沙因潮至數年復塞者非也東南<pc n="lb"/>
所植惟稻大水一至秋無他望俾之導達溝瀆脫百姓<pc n="lb"/>
於饑殍佚道使之雖勞不怨謂開浚之役重勞民力者<pc n="lb"/>
非也於是力破浮議疏瀹積潦民到于今受其賜有盤<pc n="lb"/>
龍匯者介於華亭崑山之間步其徑纔十里而洄泬迂<pc n="lb"/>
緩逾四十里江流為之阻遏盛夏大雨則泛溢旁齧淪<pc n="lb"/>
稼穡壞室廬殆無寧歲范公嘗經度之未遑興作寳元<pc n="lb"/>
中太史葉公清臣漕按本路遂建議釃為新渠道直流<pc n="lb"/>
                    <pb n="18a"/>
速其患遂弭厥後轉運使沈立之又開崑山之顧浦頗<pc n="lb"/>
為深浚嘉祐間吳中荐饑朝廷選擇守將經制其事蔡<pc n="lb"/>
秦州抗自校理典是郡嘗請行縣按水親度其利是時<pc n="lb"/>
轉運使王純臣建議請令蘇湖常秀修作田塍位位相<pc n="lb"/>
接以禦風濤令縣教誘殖利之户自作塍岸定邑吏勸<pc n="lb"/>
課為殿最當時推行焉及李兵部復圭為轉運使韓殿<pc n="lb"/>
省正彥宰崑山於是復修至和塘使之完□民得因依<pc n="lb"/>
立塍堨以免水患而韓君又開松江之白鶴匯如盤龍<pc n="lb"/>
                    <pb n="18b"/>
之法皆為民利熙寧元年六月有詔興修水利二年十<pc n="lb"/>
一月頒農田水利約束三年廣東安撫司機宜文字崑<pc n="lb"/>
山郟亶上言蘇州水利大概以為環湖地低故常多水<pc n="lb"/>
沿海地髙故常多旱治田為先決水為後欲取所謂水<pc n="lb"/>
田者畧循古法七里為一縱浦十里為一横塘因出土<pc n="lb"/>
以為隄又取所謂髙田者一切設堰瀦水以灌溉之則<pc n="lb"/>
髙田不涸而水田亦減流注之勢度用二十萬工水治<pc n="lb"/>
髙田旱治下澤要以三年而蘇之田畢治矣其後士人<pc n="lb"/>
                    <pb n="19a"/>
傅肱欲決松江之千墩金城諸匯又欲開無錫之五瀉<pc n="lb"/>
堰以洩太湖而入于北江導海鹽之蘆瀝浦以分吳松<pc n="lb"/>
而入于海於崑山常熟二縣深闢諸浦遇東南風則水<pc n="lb"/>
北下于揚子遇西北風則水南下于松江庶可紓患夫<pc n="lb"/>
治水者當浚其下流下流既通則上流可道也范文正<pc n="lb"/>
公嘗與人書云天造澤國衆流所聚或淫雨不能無災<pc n="lb"/>
而江海之涯地勢頗髙溝瀆雖多不決不下如無所壅<pc n="lb"/>
良可減害若其浚深江潮乃來愆亢之時萬户畎溉此<pc n="lb"/>
                    <pb n="19b"/>
所以旱澇皆為利矣此智者之言也范公之迹固未逺<pc n="lb"/>
求其舊而纘其功不亦善哉至於羣言衆說各有見焉<pc n="lb"/>
擇其便者裁而用之可也夫事有興於古人而廢於後<pc n="lb"/>
世有遺於前代而補於來今茍於古人所興者勿廢前<pc n="lb"/>
人所遺者必補則何利之不成何病之不柅哉<pc n="lb"/>
<pc n="　"/>
                    <pc n="　"/>
                    <pc n="　"/>毛轉運治績<pc n="lb"/>
紹聖中浙部水溢詔賜緡錢二百萬以賑之轉運副使<pc n="lb"/>
毛漸奏數州被害即捐二百萬儻仍歲如之將何以繼<pc n="lb"/>
                    <pb n="20a"/>
請官貸錢七十萬緍按錢氏有國時故事起長安堰至<pc n="lb"/>
鹽官徹清水浦入海浚無錫芙蓉湖武進廟堂港常熟<pc n="lb"/>
疏涇梅李以入揚子江又開崑山七鴉下張諸浦東北<pc n="lb"/>
道吳松江開大盈顧匯二浦柘湖新涇下金山小官浦<pc n="lb"/>
悉入于海自是水不為患<pc n="lb"/>
<pc n="　"/>
                    <pc n="　"/>
                    <pc n="　"/>徐提舉開江<pc n="lb"/>
崇寧二年宗正丞徐確提舉常平考禹貢三江之說以<pc n="lb"/>
為太湖東注于海松江直其下流向來潮泥湮塞水溢<pc n="lb"/>
                    <pb n="20b"/>
為患請自封家渡古江開淘至大通浦直徹海口以常<pc n="lb"/>
平錢米十八萬三千餘充調夫之費因令饑民就食確<pc n="lb"/>
躬操畚臿以先之水道遂通或言饑民就役多死者降<pc n="lb"/>
三秩確曰此役不興饑者當騈首就斃以此獲譴吾所<pc n="lb"/>
願也<pc n="lb"/>
<pc n="　"/>
                    <pc n="　"/>
                    <pc n="　"/>政和開諸浦<pc n="lb"/>
初中書舍人許光疑奏蘇州水患莫若開江浚浦蓋太<pc n="lb"/>
湖入海然後水有所歸今境内積水視去歲損二尺前<pc n="lb"/>
                    <pb n="21a"/>
歲損四尺良由開松江浚八浦之力吳人謂開一江有<pc n="lb"/>
一江之利浚一浦有一浦之利願委官詳究利害遂詔<pc n="lb"/>
吳擇仁相度而開江之議復興矣政和六年四月御筆<pc n="lb"/>
訪問平江三十六浦自古置閘隨潮啟閉歲久湮塞遂<pc n="lb"/>
致積水為患仰守臣莊徽專委户曹趙霖具逐浦經久<pc n="lb"/>
利害破驛劵遞馬赴尚書省指說霖既上其說九月奉<pc n="lb"/>
御筆差趙霖充兩浙提舉常平前去措置興修其開浦<pc n="lb"/>
置閘工料依元相度檢計逐旋開治更不候保明先次<pc n="lb"/>
                    <pb n="21b"/>
施行去農隙月分不逺趙霖更不引見上殿疾速發赴<pc n="lb"/>
新任水患日久占壓良田甚多一方受弊應有前後違<pc n="lb"/>
礙並依今來指揮合用錢米幷辟官置司等令趙霖速<pc n="lb"/>
具畫一開奏奏報並入急遞於内侍省投進仍差童師<pc n="lb"/>
敏充承受奏報文字霖既受任復條具事目以聞悉依<pc n="lb"/>
御筆違者以違御筆論諸路監司州縣如有稽慢闕誤<pc n="lb"/>
以違制論其合用錢米越州鑑湖封樁米支撥十萬石<pc n="lb"/>
借支本路諸州常平本錢十萬貫如闕則以常平米及<pc n="lb"/>
                    <pb n="22a"/>
常平封樁錢貼支幷降空名度牒二千道給賣承信承<pc n="lb"/>
節將仕郎官告各五十道其命詞並以興修水利為名<pc n="lb"/>
别立價直將合用工料召有力户備錢米官為募夫監<pc n="lb"/>
部開修候畢工計實用錢米紐直給告或給空名許令<pc n="lb"/>
變賣並與免勘㑹有無違碍書填仍不作進納出身就<pc n="lb"/>
平江置局所奏辟官不拘常制直牒指差理為在任月<pc n="lb"/>
日不許辭免内選人考第舉官合格水利職事未畢未<pc n="lb"/>
得赴部磨勘依方田官法就任改官幹當公事文武官<pc n="lb"/>
                    <pb n="22b"/>
各四員准備差遣檢踏官共四員所用材料木植專辟<pc n="lb"/>
使臣三員分往淮南江南路及温處等州收買幷辟置<pc n="lb"/>
監轄造堰閘官俵散錢糧巡視催促檢覆工料官點檢<pc n="lb"/>
醫藥飯食官等員其差辟官屬其間有才吏理須旌别<pc n="lb"/>
以示勸奬特於提舉常平司歲舉官數外改官從事郎<pc n="lb"/>
一員縣令二員武臣陞陟二員積水之地正在崑山常<pc n="lb"/>
熟兩縣各權暫添差縣丞一員今來開修平江諸浦縁<pc n="lb"/>
常湖秀等州水勢㑹聚以成積水據所役人夫先於平<pc n="lb"/>
                    <pb n="23a"/>
江府雇募如闕即分那下常湖秀州雇募霖以宣和元<pc n="lb"/>
年正月二十一日役夫興工前後修過一江二港四浦<pc n="lb"/>
五十八瀆至二年八月十日罷<pc n="lb"/>
<pc n="　"/>
                    <pc n="　"/>
                    <pc n="　"/>楊炬重開顧㑹浦記<pc n="lb"/>
三江東注震澤介其間潦集川溢畎澮皆盈而浙右數<pc n="lb"/>
被水患蘇秀湖三州地形益下故為害滋甚紹興甲子<pc n="lb"/>
夏吳門之東沃壤之區悉為巨浸部使者飭郡邑詢求<pc n="lb"/>
故道導源決壅以洩水勢於是監司曹公以身任責慨<pc n="lb"/>
                    <pb n="23b"/>
然興歎曰吾嘗循行屬邑講問民瘼亦既有得於此顧<pc n="lb"/>
未有以發之也雲間為縣連亘百里彌望皆陂湖沮澤<pc n="lb"/>
當春農事方興則桔橰蔽野必盡力於積水而後能樹<pc n="lb"/>
藝是疑地勢愈卑當有支渠分導瀦水而納之海乃歴<pc n="lb"/>
覽川源考視髙下訪於父老謀之邑僚得顧㑹浦自縣<pc n="lb"/>
之北門至青龍鎮凡六十里南接漕渠而下屬於松江<pc n="lb"/>
復得慶厯二年修河記于縣圃而知兹河廢興之歲月<pc n="lb"/>
與夫淺深廣狹之制役徒錢糓之數判然察其惠利之<pc n="lb"/>
                    <pb n="24a"/>
實有在於此蓋歴百有餘年河久不浚而淪塞淤澱行<pc n="lb"/>
為平陸遂以狀請于朝籍食利之民以疏治之官給錢<pc n="lb"/>
糧而董以縣令公偃冒風霜率先僚屬興工自十月二<pc n="lb"/>
十六日役三月而河成起青龍及于北門分為十部因<pc n="lb"/>
形勢上下為級十等北門之外增深三尺而下至青龍<pc n="lb"/>
極于一丈面横廣五丈有竒底通三丈據上流築兩挾<pc n="lb"/>
隄復于河之東闢治行道建石梁四十六通諸小涇以<pc n="lb"/>
分東鄉之渟浸不旬浹水落土墳自簳山東西民田數<pc n="lb"/>
                    <pb n="24b"/>
千頃昔為魚鼈之藏皆出為膏腴役以工計二十萬糧<pc n="lb"/>
以石計七千二百錢以緡計二萬五千訖工之辰憲臺<pc n="lb"/>
以常平官覆視公與邑僚泛舟從游還謂炬宜書以刻<pc n="lb"/>
於碑<pc n="lb"/>
<pc n="　"/>
                    <pc n="　"/>
                    <pc n="　"/>趙侍郎相視導水方畧<pc n="lb"/>
紹興二十八年九月日兩浙轉運副使趙子潚知平江<pc n="lb"/>
府蔣璨言近被㫖相度水利徧歴吳江吳長三縣民田<pc n="lb"/>
渰沒去處相視以至常熟北至揚子江又自崑山東至<pc n="lb"/>
                    <pb n="25a"/>
海口推究源流講求利病今詢訪得浙西諸州平江最<pc n="lb"/>
為低下而湖常等州水皆歸於太湖自太湖以導于松<pc n="lb"/>
江自松江以注于海是太湖者數州之水所瀦而松江<pc n="lb"/>
又太湖之所洩也然以數州瀦水巨浸而獨洩於一松<pc n="lb"/>
江宜其勢有所不逮是以昔人於常熟之北開二十四<pc n="lb"/>
浦疏而導之揚子江又於崑山之東開一十二浦分而<pc n="lb"/>
納之海兩邑大浦凡三十有六而民間私下涇港又不<pc n="lb"/>
可勝數皆所以決壅滯而防泛濫也後因潮汐往來泥<pc n="lb"/>
                    <pb n="25b"/>
沙積淤舊置開江之卒尋亦廢去此太湖所以湮塞而<pc n="lb"/>
民田有漂沒之憂也天禧天聖間運使張綸於常熟崑<pc n="lb"/>
山各開諸浦以導積水景祐間郡守范仲淹親至海浦<pc n="lb"/>
開浚五河以疏導諸邑之水使東南入于松江東北入<pc n="lb"/>
於揚子與海政和間提舉趙霖将命興修水利開浚三<pc n="lb"/>
十六浦及役工僅常熟兩浦崑山一浦而罷迄今四十<pc n="lb"/>
年諸浦湮塞又非前日之比遂致民田告澇十歲八九<pc n="lb"/>
今相視合開緊切去處常熟縣梅里塘白茅浦崔浦福<pc n="lb"/>
                    <pb n="26a"/>
山浦黄泗浦崑山縣新洋江小虞浦顧浦郭澤塘總計<pc n="lb"/>
役夫三百三十七萬四千六百工錢三十三萬七千四<pc n="lb"/>
百貫米一十萬一千五百石各有竒崑山縣四浦工力<pc n="lb"/>
不多止用本縣食利户開浚常熟縣五浦工力浩瀚係<pc n="lb"/>
與吳長等縣利害相及欲於三縣見賑濟人内募彊壯<pc n="lb"/>
人充當所有差官起工等事續次條具申請縁平江府<pc n="lb"/>
積水今經兩月未退已妨種麥若不於農隙之際支給<pc n="lb"/>
錢米雇夫開治深恐來歲春雨積水愈甚虧失常賦不<pc n="lb"/>
                    <pb n="26b"/>
便望賜指揮施行詔從之<pc n="lb"/>
<pc n="　"/>
                    <pc n="　"/>
                    <pc n="　"/>陳轉運相度水利<pc n="lb"/>
隆興二年八月臣僚言大江之南海瀕有三十六浦洩<pc n="lb"/>
浙西陂湖之水入于海因無水患近歲諸浦淤塞甚多<pc n="lb"/>
且有力之家圍田支礙紹興二十八年朝廷差趙子潚<pc n="lb"/>
措置開浚未及興工改用任古比子潚所計十減八九<pc n="lb"/>
議者非之今次議得三十六浦實有四等如茜涇下張<pc n="lb"/>
崔浦黄泗七鴉掘浦奚浦金涇八所為最要六鶴楊浦<pc n="lb"/>
                    <pb n="27a"/>
千步涇甘草六河髙浦司馬浦東浦九所又其次也浪<pc n="lb"/>
浦參浦五岳川沙顧遙野兒西陳水門塘浦黄鶯耿涇<pc n="lb"/>
瓦浦唐浦石幢鄔溝北浦十六所又其次也如白茅福<pc n="lb"/>
山許浦三所不大淤塞欲望選官先将三十六浦擇切<pc n="lb"/>
要處計度開浚或圍田有礙水勢亦行開掘詔兩浙運<pc n="lb"/>
判陳彌作前去相度措置彌作繼言常熟之浦二十有<pc n="lb"/>
四皆北入于江崑山之浦十有二皆東入于海葢以太<pc n="lb"/>
湖居其上流昔人患松江之不能勝而使衆水徑得其<pc n="lb"/>
                    <pb n="27b"/>
歸者也諸澤之興始於天禧成於景祐逮政和間稍已<pc n="lb"/>
湮廢嘗命趙霖浚之僅能復常熟崑山二三浦而罷切<pc n="lb"/>
考周官有稻人掌稼下地之法所以瀦水則今之塘湖<pc n="lb"/>
是也所以瀉水則今之諸浦是也今諸邑之間曰湖曰<pc n="lb"/>
瀼以累百數而並江瀕海小川故道往往淤滯不特所<pc n="lb"/>
謂三十六浦而已瀦水過多而㵼之過少重以今歲淫<pc n="lb"/>
雨泛濫横溢非常年比識者皆知開浦之利不但今日<pc n="lb"/>
特以工費甚廣不敢輕議故近浦置閘在政和已不能<pc n="lb"/>
                    <pb n="28a"/>
成開江置卒在中興已不能復朝廷自紹興二十八年<pc n="lb"/>
以後屢委監司守臣及遣御史親行按視竟至中輟今<pc n="lb"/>
若併舉大役切慮歉歲民無餘力官無羨儲反至勞擾<pc n="lb"/>
輙擇其宜先治者凡十浦而其緩急又半之興工之日<pc n="lb"/>
仍乞以緩急為先後又言勢家請佃冒占合開掘圍田<pc n="lb"/>
十三處詔命守臣沈度依具到項目限兩月開掘如有<pc n="lb"/>
未便事件具狀開奏<pc n="lb"/>
<pc n="　"/>
                    <pc n="　"/>
                    <pc n="　"/>范文穆公水利圗序<pc n="lb"/>
                    <pb n="28b"/>
嘗躬耕崑山之東鄙其諸鄉稻田瀕積水處自紹興二<pc n="lb"/>
十八年來歲歲築隄隨即漂沒民間拱手罪歲歸之天<pc n="lb"/>
時竊謂天人之理必相因而其力亦常相半人事已十<pc n="lb"/>
五六則其不可奈何者當歸之天在人者未盡復不幸<pc n="lb"/>
遭遇便謂天實為之此不待智者皆知其不然蓋嘗與<pc n="lb"/>
老農計之欲為救災捍患之術其大槩二曰作隄曰疏<pc n="lb"/>
水其小槩一曰種茭今之塍岸率去水二三尺人單行<pc n="lb"/>
猶側足其上既卑且狹又坎坷斷裂纍纍如蹲羊伏兔<pc n="lb"/>
                    <pb n="29a"/>
佃户貧下至東作時質舉以備糧種其勢無餘力以及<pc n="lb"/>
畚臿之工婦子持木杴探汚泥補綴缺空累塊亭亭一<pc n="lb"/>
蹴便隕謂之作岸實可憐笑雖殫力耕耘終歲勤動而<pc n="lb"/>
不念四維之不足恃秋水時至相以飄風莫之障防與<pc n="lb"/>
江湖同波農人轉徙而他明年復能歸業或召新租事<pc n="lb"/>
力愈薄鹵莾増甚長民者不為檢較沒世窮年永為<pc n="lb"/>
曠土今宜考二十八年以來被水之田其邊鄰湖瀼土<pc n="lb"/>
人所謂搭白之處增築長隄使髙五六尺基廣七八尺<pc n="lb"/>
                    <pb n="29b"/>
以上秋冬之交潢潦乾源手足所及土皆可取閱春夏<pc n="lb"/>
半年至秋雨風潮土已堅定草茅生之可恃為安較之<pc n="lb"/>
臨時補綴客土杌隉不可同年而語築隄當以邊湖瀼<pc n="lb"/>
處為急至於夫力則同頃共利者不殊如一頃之田南<pc n="lb"/>
髙而北下水必先自北入其中央與三面之田雖有異<pc n="lb"/>
岸僅如門户不能禦浪漸次吞蝕一二日間全頃皆沈<pc n="lb"/>
今當先築北隄北邊有田之人固當悉力三邊衆户亦<pc n="lb"/>
合併工同作其邊岸或稍髙及不瀕大水則量因舊増<pc n="lb"/>
                    <pb n="30a"/>
崇令與北邊畧相當夫有田而無岸水平入之輙復罪<pc n="lb"/>
歲愚甿受弊沒世不悟誠可太息葢作隄之說如此隄<pc n="lb"/>
防不修固不能拒水而水之所以善溢而難殺者又自<pc n="lb"/>
有故崑山田從昔號為下濕數十年前十種九澇自趙<pc n="lb"/>
霖鑿吳松江積潦三十年來歲無荐饑今吳松之利自<pc n="lb"/>
若而邑中港浦頗有湮鬱之處姑以郭西小虞一浦論<pc n="lb"/>
之北受鰻□諸瀼之水而南出之江今自黄墓北數里<pc n="lb"/>
間兩涯之土為水所漱齧盪激推移積而為塗出於中<pc n="lb"/>
                    <pb n="30b"/>
流舟行者顧循其兩傍並岸而過兩潮之來潢流泥渾<pc n="lb"/>
其歸也水去而泥留江中之塗日以增髙郭東支港直<pc n="lb"/>
新洋江者亦多類此水之漲溢暴至者亦不能久留若<pc n="lb"/>
河脈疏通則一溢而退人又併力車而出之猶可望歲<pc n="lb"/>
且水之常勢灌注不壅則亦自不能數為田害今乃若<pc n="lb"/>
人之咽喉而有物窒之一遇暴漲之後迂滯留連不得<pc n="lb"/>
亟去人雖欲車救而内外之形方相持平至于旬時稍<pc n="lb"/>
欲退淺則稻本已腐無可救藥如此等處每港不過數<pc n="lb"/>
                    <pb n="31a"/>
十丈一二里間斷絶有之今宜行視凡出江之港有如<pc n="lb"/>
前所云皆決而疏之使水得肆行無留用力甚少效驗<pc n="lb"/>
立見而隄岸始為田用蓋疏水之說如此二說既備猶<pc n="lb"/>
有小節焉田之所恃以拒水者以隄隄之所恃以殺水<pc n="lb"/>
者以茭嘗見江東圩埂髙厚如大府之城舟行常仰視<pc n="lb"/>
之並驅其上猶有餘地至水發時髙浪奔突雖有如城<pc n="lb"/>
之隄數十百圍一夕皆破其有茭葑外䕶者往往獨存<pc n="lb"/>
蓋其紛披搖曳與水周旋而不與之忤比其及岸已如<pc n="lb"/>
                    <pb n="31b"/>
彊弩之末狂怒盡霽茭之能殺水如此崑山附田故皆<pc n="lb"/>
有茭葑近歲騎軍就牧斬刈殆盡明年陳根復茁芽葉<pc n="lb"/>
已微而牧者又至矣卑缺之岸以方張不制之水臨之<pc n="lb"/>
無有全理今馬牧既未能免顧陂濼漫生之茭不可以<pc n="lb"/>
頃畝計獨令赦附隄者猶不乏軍興宜與主將之了了<pc n="lb"/>
者通知利害明立表識使樵斤無得過此其茭所不產<pc n="lb"/>
處即置葑田傅之今獨築隄而不議留茭猶不得為出<pc n="lb"/>
萬全也夫既作隄以捍水植茭以䕶隄又疏港浦以利<pc n="lb"/>
                    <pb n="32a"/>
水之往來三說具舉無遺䇿矣凡此梗概見於所圗者<pc n="lb"/>
已得要領舉一方足以例其餘愚不能盡名其處也此<pc n="lb"/>
非有隠情奥理待探賾而後知州縣屬吏有解事者使<pc n="lb"/>
躬行阡陌不三日利害皆在目今誠因農隙稍捐倉粟<pc n="lb"/>
以助作者此命一下見其歡然翕從指顧而成矣<pc n="lb"/>
<pc n="　"/>
                    <pc n="　"/>
                    <pc n="　"/>文穆崑山縣新開塘浦記<pc n="lb"/>
隆興二年浙西郡國七大水吳之屬縣五崑山為甚長<pc n="lb"/>
老之記以為三江具區占揚州地勢最下是為東南水<pc n="lb"/>
                    <pb n="32b"/>
之所都其東地益下為崑山又東愈益下海也故崑山<pc n="lb"/>
常受三江具區之委以入于海其野甚平而善淤霖潦<pc n="lb"/>
時至則水多髙居必以横塘縱浦疏瀹四出然後民得<pc n="lb"/>
汙邪而稼之今歲久弗浚塗泥滿溝夫地愈益下而脈<pc n="lb"/>
絡壅底則其沈濇獨甚於他邑固宜明年春民大饑且<pc n="lb"/>
疫皆仰哺於官河陽李結次山適為其邑長私念水利<pc n="lb"/>
未修則水害無終窮也按農田令甲荒歲得殺工直以<pc n="lb"/>
募役乃飭供上之羨若勸分所得為之糗糧屝履畚臿<pc n="lb"/>
                    <pb n="33a"/>
號召前仰哺者一昔麕至浚浦五曰新洋曰小虞曰茜<pc n="lb"/>
涇曰下張曰顧浦浚塘三曰郭澤曰七鴉曰至和五旬<pc n="lb"/>
而告休用民之力役凡十有三萬四千六百有竒糜緍<pc n="lb"/>
錢萬一千二百有竒稻麥以鍾計七千七百有竒而官<pc n="lb"/>
儲不知公徙無與焉余時備史官次山使來□書以為<pc n="lb"/>
記余聞其土水患舊矣間者朝議屢欲遣使發縣官錢<pc n="lb"/>
用諸費以從事論議藏有司充屋卒以事大重無敢承<pc n="lb"/>
命者次山獨能羣餓羸之餘嘗試之其績已不可掩後<pc n="lb"/>
                    <pb n="33b"/>
有來者逢年而有餘力必且師前人之意彷彿其緒而<pc n="lb"/>
緝之隨水之變而為之救將終古無後艱此余之所以<pc n="lb"/>
欲書者饑疫之烈也延縁數十縣見大夫錯立其間左<pc n="lb"/>
奉食右執飲嗟餓者於路窮日力且弗給方是時人其<pc n="lb"/>
敢以從容修廢望其長哉有能賈瀕死者之餘力以舉<pc n="lb"/>
是役君子謂之賢勞而黯然無傳僅與不為者相絶如<pc n="lb"/>
毫釐耳此又余之所以欲書者是為記<pc n="lb"/>
<pc n="　"/>
                    <pc n="　"/>
                    <pc n="　"/>許正言華亭縣浚河置閘碑<pc n="lb"/>
                    <pb n="34a"/>
皇帝克肖天德剛徤精粹髙明悠久夙夜于治道日月<pc n="lb"/>
以照之雷風以動之小大之臣乃震乃肅丕應徯志奔<pc n="lb"/>
走率職成順致利罔不從欲以能大宅天命昭彰光堯<pc n="lb"/>
之盛烈羣生雍雍焉惟蘇湖常秀四郡涇渠數百畎澮<pc n="lb"/>
數千脈絡交㑹旁注側出更相委輸自太湖松江而注<pc n="lb"/>
于海而所入之道歲久填閼雨小過差則泛濫瀰漫決<pc n="lb"/>
齧隄防浸灌阡陌迺隆興甲申秋八月淫雨害稼明年<pc n="lb"/>
大饑上臨朝咨嗟分遣使者結轍于道發廩賦粟以活<pc n="lb"/>
                    <pb n="34b"/>
饑者乃博謀于庭曰維雨暘之不時予敢不懋于德然<pc n="lb"/>
使水旱之不能災者寧無人謀或曰巨家嗜利因歲旱<pc n="lb"/>
乾攘水所居以為田則雖以鄰為壑而不恤既瀦水之<pc n="lb"/>
地益狹而不得不溢盍盡覈所占而鑿之以還水故宅<pc n="lb"/>
民病其少瘳乎上曰是固有之然不可悉鑿也寧疏水<pc n="lb"/>
下流而導之㑹有言蘇秀勢最下華亭尤近海十八港<pc n="lb"/>
皆有堰捍潮可一切決之四湖所瀦水宜為斗門以便<pc n="lb"/>
節減上覽而異之亟命兩浙轉運使姜詵與令丞行視<pc n="lb"/>
                    <pb n="35a"/>
其宜姜侯開明彊濟誠愛果達有仲山匪懈之節既受<pc n="lb"/>
㫖即馳布德意諏訪故老周覽川野窮原委度髙下審<pc n="lb"/>
逆順取衝要盡得其便利以聞曰今宜浚通波大港以為<pc n="lb"/>
建瓴之勢又即張涇堰傍増庳為髙築月河置閘其上<pc n="lb"/>
謹視水旱以時啟閉則西北積水順流以達于江東南<pc n="lb"/>
鹽潮自無從入即丐以常平之帑贍其役且與守臣鄭<pc n="lb"/>
聞㑹其事制許焉則相與庀徒揆日賦材計功一木一<pc n="lb"/>
石一夫一工皆窮校研覈纎悉周密費而有節既具以<pc n="lb"/>
                    <pb n="35b"/>
授縣令侍其銓侍其亦徤吏也始協謀終盡力威以怩<pc n="lb"/>
姦恱以使人一木一石一夫一工必手自賦給不可廋<pc n="lb"/>
匿檢程視作弗容茍簡乃浚河自簳山達青龍江二十<pc n="lb"/>
有七里其深可以負千斛之舟因其土治岸䕶青墩傍<pc n="lb"/>
故水所敗田數萬畝還為膏腴為閘於邑東南四十有<pc n="lb"/>
八里始於仲冬之朔凡五十有五日而畢蓋斂未嘗及<pc n="lb"/>
民而民亦若不知有是役也於是耕夫野人相與來言<pc n="lb"/>
曰昔者十日不雨吾倚鋤而待澤雨而十日吾捧土以<pc n="lb"/>
                    <pb n="36a"/>
增防今四州之人自是知耕歛而已雨𤾉惟天可也此<pc n="lb"/>
吾君之澤而二三大夫之力吾儕鄙人也持牛尾抃蹈<pc n="lb"/>
而歌嗚嗚言語下俚不可聽也盍為我文之克昌竊迹<pc n="lb"/>
前事鄭白之渠成而闗中沃野無凶年其民歌之班固<pc n="lb"/>
志焉于今盪耳目也今天子仁聖勤儉宫中無一椽之<pc n="lb"/>
營獨念稼穡之艱難遇災而懼食不甘味寢不奠枕務<pc n="lb"/>
以興天下之利而忠恪之臣畢智慮展四體迄此成功<pc n="lb"/>
乃野人之歌不足以被管絃垂汗青儻太史氏又以為<pc n="lb"/>
                    <pb n="36b"/>
主上盛德大業固已不可勝載兹特一方之細故畧而<pc n="lb"/>
不悉則是使四州之大利曾不得齒於闗中之二渠垂<pc n="lb"/>
光萬世此承學之罪也乃為歌五章以遺斯民使扣角<pc n="lb"/>
擊壤以極其鼓舞歡愉之情用發揚聖德亦使知自今<pc n="lb"/>
農為可樂而招之反本云若夫念圖功之孔艱嗣美績<pc n="lb"/>
於無窮加治於未壞時浚而勿壅尚屬諸來者其詞曰<pc n="lb"/>
水横流兮無津涯浩浩洋洋兮誰東之帝不寧兮謀<pc n="lb"/>
臣來謀臣兮夙夜水滔滔兮迤而下不搴茭兮但耕稼<pc n="lb"/>
                    <pb n="37a"/>
君王智兮如神禹川后雨師兮莫予敢侮且決且溉兮介<pc n="lb"/>
我稷黍我受一㕓兮終善且有汝行四方兮曾不足以<pc n="lb"/>
糊其口盍歸來兮君王錫汝以萬金之畝帝謂兮三臣<pc n="lb"/>
錫之福兮慰汝勤報吾君兮歲後天施我孫子兮彌豐年<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>羅文恭公乞開澱湖圍田狀<pc n="lb"/>
浙西圍田湮塞水勢所在皆有獨澱山湖一處為害最<pc n="lb"/>
大因被姦民包裹圍田築斷堰岸致水勢無由發洩此<pc n="lb"/>
湖上通蘇湖秀三州之水全藉古來斜路等港通洩湖<pc n="lb"/>
                    <pb n="37b"/>
水下徹大小石浦出吳松江入海遂委吳縣主簿劉允<pc n="lb"/>
濟同崑山縣尉躬親看視采問利害據申到澱山湖東<pc n="lb"/>
西三十六里南北一十八里旁通大湖匯蘇湖秀三州之<pc n="lb"/>
水上承下洩不容少有壅遏華亭在湖之南崑山在湖<pc n="lb"/>
之北湖水自西南趨東北所賴洩水去處其大者東有<pc n="lb"/>
大盈趙屯大石三浦西有千墩陸虞道褐三浦中間南<pc n="lb"/>
取澱山湖北取呉松江凡三十六里並湖以北中為一<pc n="lb"/>
澳係古來吞吐湖水之地今名山門溜東西約五六里<pc n="lb"/>
                    <pb n="38a"/>
南北約七八里正當湖流之衝非衆浦比貫山門溜之<pc n="lb"/>
中又有斜路港上達湖口當斜路之半又西過為小石<pc n="lb"/>
浦上達山門溜下入大石浦凡斜路港大小石浦分為<pc n="lb"/>
三道殺洩湖水並從上而下通徹吳松江江湖二水曉<pc n="lb"/>
夕往來疏灌不息以此浦港通利無有沙泥壅塞可以<pc n="lb"/>
宣導水源今來頑民輙於山門溜之南東取大石浦西<pc n="lb"/>
取道褐浦並縁澱山湖北築成大岸延跨數里遏截湖<pc n="lb"/>
水不使北流盡将山門溜中圍占成田所謂斜路及大<pc n="lb"/>
                    <pb n="38b"/>
小石浦洩放湖水去處並皆築塞父老嘗言圍岸初築<pc n="lb"/>
時湖水平白漲起丈餘盡壅入西南華亭縣界大小石<pc n="lb"/>
浦并斜路港口既被圍斷其浦脚一日二潮則泥沙隨<pc n="lb"/>
潮而上湖水又不下流無縁蕩滌通利即今淤塞反髙<pc n="lb"/>
於田遇水則無處洩瀉遇旱則無從取水大抵水性趨<pc n="lb"/>
下下流既壅其勢必須潰裂四出散入民田理無可疑<pc n="lb"/>
者事聞有㫖命羅丈躬親相視開掘農民聞命歡躍不待<pc n="lb"/>
告諭已自裹糧合夫萬餘先行掘鑿並湖巨浸復得為<pc n="lb"/>
                    <pb n="39a"/>
田百姓感恩人人以手加額刻置碑石備書所降聖㫖<pc n="lb"/>
不得再有圍築以為無窮之利<pc n="lb"/>
<pc n="　"/>
                    <pc n="　"/>
                    <pc n="　"/>衛文節公與提舉鄭霖論水利書<pc n="lb"/>
某寓居江湖間自曉事以來每見陂湖之利為豪彊所<pc n="lb"/>
擅農人被害無所赴愬澱山一湖廣袤四十里澤被三<pc n="lb"/>
郡沿湖民田百年無水旱之患蓋湖之勢髙而水清江<pc n="lb"/>
之勢下而水濁湖水不壅則江中海潮濁泥得湖水衝<pc n="lb"/>
動不能停積凡通潮浦溆無壅塞之患江湖之水相通<pc n="lb"/>
                    <pb n="39b"/>
乃為農人之利也數十年來湖之圍為田者大半無非<pc n="lb"/>
豪右之家旱則獨據上流沿湖之田無所灌溉水無所<pc n="lb"/>
通洩旁湖被江民田無慮數千頃反為不耕之地細民<pc n="lb"/>
不能自伸抑鬱受弊而已每為慨歎淳熙間今僉書羅<pc n="lb"/>
丈為使者因閱詞訴遣僚吏相視利害事以上聞即報<pc n="lb"/>
曰可彼時開掘山門溜五千餘畝乃一湖喉襟由是數<pc n="lb"/>
十年之害一旦盡除灌溉之利亦漸復八年間小有水旱<pc n="lb"/>
果不為災此利害曉然易見者紹熈初為中天竺寺<pc n="lb"/>
                    <pb n="40a"/>
指占使司吏輩並縁為姦子宜徐丈亦不深究遽爾給<pc n="lb"/>
佃因民詞再得㫖開掘事雖施行縁冒佃者不曾行遣小<pc n="lb"/>
人無所忌憚今春復有頑民數輩約從毀撤向來禁約<pc n="lb"/>
石碑公然圍築浙西多仰陂湖之利非他處比前後圍裹<pc n="lb"/>
陂湖禁戢甚嚴具載申命臣僚申請尤多某昨得淮東<pc n="lb"/>
陛辭日曾論此事甚詳少定或檢尋得當録呈求教也<pc n="lb"/>
<pc n="　"/>
                    <pc n="　"/>
                    <pc n="　"/>圍田利害<pc n="lb"/>
紹興二十三年諫議大夫史才言浙西民田最廣而平<pc n="lb"/>
                    <pb n="40b"/>
時無甚害太湖之利也近年瀕湖之地多為兵卒侵據<pc n="lb"/>
累土增髙長隄彌望名曰壩田旱則據之以溉而民田<pc n="lb"/>
不沾其利澇則逺近泛濫而民田盡沒欲乞盡復太湖<pc n="lb"/>
舊迹使軍民各安田疇鈞利二十九年知平江府陳正<pc n="lb"/>
同言相視到常熟諸浦舊來雖有潮沙之患每得上流<pc n="lb"/>
迅湍可以推滌不致淤塞後來被人户圍裹湖瀼為田<pc n="lb"/>
認為永業乞加禁止户部奏在法瀦水之地衆共溉田<pc n="lb"/>
者輙許人請佃承買幷請佃承買人各以違制論乞下<pc n="lb"/>
                    <pb n="41a"/>
平江府明立界至約束人户毋得占射圍裹有㫖從之<pc n="lb"/>
隆興二年八月詔江浙勢家圍田湮塞流水諸州守臣<pc n="lb"/>
按視以聞其平江府委陳彌作相度彌作乃上其宜先<pc n="lb"/>
治者凡十浦并合開圍田一十三處詔令守臣沈度依<pc n="lb"/>
限開掘既成復詔浙西提刑曾逮躬親審實六年十二<pc n="lb"/>
月監進奏院李結獻治田三議曰務本曰協力曰因時<pc n="lb"/>
大畧謂浙西低田恃隄為固若隄岸高厚則水不能入<pc n="lb"/>
乞於蘇湖常秀諸州水田塘浦要處官以錢米貸田主<pc n="lb"/>
                    <pb n="41b"/>
乘此農隙作堰增令髙濶方此饑饉俾食其力因其所<pc n="lb"/>
利而利之秋冬水涸涇浜斷流車畎修築尤為省力詔<pc n="lb"/>
令胡堅常相度以聞其後户部以三議切當但工力浩<pc n="lb"/>
瀚欲諭有田之家各依鄉例出錢米與租佃之人更相<pc n="lb"/>
修築庶官無所費民不告勞從之<pc n="lb"/>
<pc n="　"/>
                    <pc n="　"/>
                    <pc n="　"/>開江指揮<pc n="lb"/>
五代錢氏創宋因之有卒千人為兩指揮第一指揮在<pc n="lb"/>
常熟縣第二指揮在崑山縣一在吳江縣吳越時置都<pc n="lb"/>
                    <pb n="42a"/>
水營田司以主水事募卒為都號曰撩淺亦云撩清范<pc n="lb"/>
仲淹奏疏亦云曩時蘇州有營田領四都共七八千人<pc n="lb"/>
專為田事導河築隄以減水患本朝以來江南圍田浙<pc n="lb"/>
西河塘太半墮廢嘉祐四年招置開江兵士立吳江常<pc n="lb"/>
熟崑山城下四指揮每指揮二百人八年五月兩浙轉<pc n="lb"/>
運司請撥常州望亭廢堰兵士隸蘇州開江指揮就崑<pc n="lb"/>
山置營興修至和塘元豐六年樞密院裁定止以八百<pc n="lb"/>
人分布諸浦逐閘執役崇寧四年蘇湖秀三州開江兵<pc n="lb"/>
                    <pb n="42b"/>
士共一千四百人幷使臣二員提舉常平徐確奏請毋<pc n="lb"/>
得勾抽差使違者以違制論不以赦降原減宣和二年<pc n="lb"/>
提舉趙霖興修水利四指揮添置共二千人每指揮五<pc n="lb"/>
百人自朱勔進花石綱盡奪營卒以往建靖之後不復<pc n="lb"/>
招置紹興二十九年監察御史任古於常熟崑山各招<pc n="lb"/>
置一百人其後止有城下吳江兩指揮兵士百餘太半<pc n="lb"/>
力役於官乾道初轉運判官陳彌作知府沈度開浚十<pc n="lb"/>
浦請仍招置兵士常熟崑山兩縣各一百人仍於本府<pc n="lb"/>
                    <pb n="43a"/>
見管使臣内選差二員部轄開浚自此以後境宇日蹙<pc n="lb"/>
勤水力穡之事有司無復講矣故不得而詳焉<pc n="lb"/>
<pc n="　"/>
                    <pc n="　"/>
                    <pc n="　"/>趙知縣修復練湖議<pc n="lb"/>
湖自淳祐以來復為流民占塞景定三年朝廷委浙西<pc n="lb"/>
憲司相視修復丹陽知縣趙必棣建議云練湖原有斗<pc n="lb"/>
門三石䃮六函口一十三多被風水衝坍上湖則褰裳<pc n="lb"/>
可渉下湖則如履平地夫去弊以漸而不可急處事以<pc n="lb"/>
時而不可緩今水道久已湮塞似宜急於開通也然上<pc n="lb"/>
                    <pb n="43b"/>
湖李編修家所侵可以理諭而下湖流民所據未可卒<pc n="lb"/>
復須有道以處之使之隂消潛弭可也函管正以備蓄<pc n="lb"/>
洩似宜急於修理也然湖中水滿則須資函以洩今既<pc n="lb"/>
水淺乃區區從事於無用之物則非徒無益也此所謂<pc n="lb"/>
去弊以漸而不可急也今歲八九月間遇旱湖水方涸<pc n="lb"/>
加以京倉取運甚急本府不得已放水以濟運河湖愈<pc n="lb"/>
淺涸寧不滋流民之姦計乎不特流民而鄉民之頑者<pc n="lb"/>
又寧不垂涎乎舊年傾頽處止是下湖西埂四百餘丈<pc n="lb"/>
                    <pb n="44a"/>
今上湖横埂三百六十丈上金斗門三十五丈南石䃮<pc n="lb"/>
基七丈皆先後坍壞官府若復悠悠不恤則東傾西頽<pc n="lb"/>
非惟水無所蓄而流民頑民倣傚侵耕其來未艾也今<pc n="lb"/>
霜降水涸正宜用工百姓樂於應募官司易於收功儻<pc n="lb"/>
日復一日則民疲而怨生勞大而效寡此所謂處事以<pc n="lb"/>
時而不可緩也乞量支錢米募夫及今水涸運土補築<pc n="lb"/>
壞埂然後植松插栁候措置樁石陸續釘砌若失此時<pc n="lb"/>
後悔無及憲司上其說遂支撥安邊太平庫十八界㑹<pc n="lb"/>
                    <pb n="44b"/>
子二萬二千五百餘貫及於平江府新收義米内支撥<pc n="lb"/>
九百石差官修築<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="45a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浙西水利書卷上<pc n="lb"/>
<pb n="45b"/>
                </p>
<p>
</p>
  </div>
<div>
                <head/>
    <p>
<pc n="lb"/>
                    
欽定四庫全書<pc n="lb"/>
<pc n="　"/>
                    <pc n="　"/>浙西水利書卷中<pc n="　"/>
                    <pc n="　"/>
                    <pc n="　"/>明<pc n="　"/>姚文灝<pc n="　"/>撰<pc n="lb"/>
<pc n="　"/>
                    <pc n="　"/>元書<pc n="lb"/>
<pc n="　"/>
                    <pc n="　"/>
                    <pc n="　"/>任都水言開江<pc n="lb"/>
仁發伏讀書云三江既入震澤底定三江乃婁江東江<pc n="lb"/>
吳松江也震澤乃太湖也太湖納百川之水而注之江<pc n="lb"/>
三江洩太湖之水而入於海水有所歸復有所洩則震<pc n="lb"/>
蕩者平定尚何淫潦之足憂哉二江已塞僅有吳松一<pc n="lb"/>
                    <pb n="1a"/>
江今下流河沙匯淺塞若及早開浚工費省而易為力<pc n="lb"/>
數年之後愈久愈湮工費倍而難為功所當預為之圖<pc n="lb"/>
也大抵治水之法須識潮水之背順地形之髙低沙泥<pc n="lb"/>
之聚散隘口之緩急尋源泝流各得其當庶不徒勞民<pc n="lb"/>
力虚費錢糧昔范文正公蘇東坡歐陽文忠公葉内翰<pc n="lb"/>
朱晦庵皆陳言修浚或吝於浩費而不行或惑於浮議<pc n="lb"/>
而弗講或始行而終輟或營修不得其法因循歲月少<pc n="lb"/>
見實效歸附以來缺官董治愈見湮塞二十餘年水利<pc n="lb"/>
                    <pb n="1b"/>
大壞以致蘇湖常秀之良田多棄為荒蕪之地深可痛<pc n="lb"/>
惜區區管見惟以開江圍岸置閘為第一義也<pc n="lb"/>
<pc n="　"/>
                    <pc n="　"/>
                    <pc n="　"/>任都水水利議荅<pc n="lb"/>
議者曰吳松江前時深通今日何為而塞豈非如海變<pc n="lb"/>
桑田之說非人力所可為者歟荅曰東坡有言若要吳<pc n="lb"/>
松江不塞吳江一縣之民可盡徙於他處庶上源寛濶<pc n="lb"/>
清水力盛沙泥自不能積何致有湮塞之患哉歸附後<pc n="lb"/>
將太湖東岸出水去處或釘柵或作堰或築狹為橋及<pc n="lb"/>
                    <pb n="2a"/>
有湖泖港汊又慮私鹽船往來多行塞斷所以清水日<pc n="lb"/>
弱渾潮日盛沙泥日積而吳松江日就淤塞正與東坡<pc n="lb"/>
所見合若曰如海變桑田一付之天則聖人手足胼胝<pc n="lb"/>
盡力溝洫皆虚言也聖人豈欺我哉所當盡人力而為<pc n="lb"/>
可也議者曰錢氏有國百餘年止長興間一次水災亡<pc n="lb"/>
宋南渡百五十餘年止景定間一二次水災今或一二<pc n="lb"/>
年三四年水災頻仍其故何也荅曰錢氏有國亡宋南<pc n="lb"/>
渡全藉蘇湖常秀數郡所産以為國計常時盡心經理<pc n="lb"/>
                    <pb n="2b"/>
髙田低田各有制水之法其間水利當興水害當除合<pc n="lb"/>
役軍民不問繁難合用錢糧不吝洪大必然為之又使<pc n="lb"/>
名卿重臣專董其事豪富上户簧言不能亂其耳珍<pc n="lb"/>
貨不能動其心又復七里為一縱浦十里為一横塘田<pc n="lb"/>
連阡陌位位相接悉為膏腴之產以故二三百年之間<pc n="lb"/>
水災罕見國朝四海一統又居位者未知風土所宜視<pc n="lb"/>
浙西水利與諸處無異任地之髙下任天之水旱所以<pc n="lb"/>
<pc n="　"/>一二年間水旱頻仍也議者曰蘇州地勢低下與江水<pc n="lb"/>
                    <pb n="3a"/>
平故曰平江古稱澤國其地不可作田今欲圍築亦逆<pc n="lb"/>
土之性耳荅曰晉宋以降倉廩所積悉仰給於浙西之<pc n="lb"/>
水田故曰蘇湖熟天下足若謂地勢低下不可作田此<pc n="lb"/>
誠無稽之論何以言也浙西之地低於天下而蘇湖又<pc n="lb"/>
低於浙西澱山湖又低於蘇湖彼中富户數千家每嵗<pc n="lb"/>
種植茭蘆編釘樁篠圍築埂岸豈非逆土之性何為<pc n="lb"/>
今日盡成膏腴之田此明效大驗不可掩也既是澱山<pc n="lb"/>
最低之處尚可經理為田却說已成之田不可作田何<pc n="lb"/>
                    <pb n="3b"/>
其愚也議者曰水旱天時非人力所可勝自來討究浙<pc n="lb"/>
西治水之法終無寸成荅曰浙西水利明白易曉何謂<pc n="lb"/>
無成大抵治之之法有三浚河港必深濶築圍岸必高<pc n="lb"/>
厚置閘竇必多廣設遇水旱就三者而乘除之自然不<pc n="lb"/>
能為害儻人力不盡而一切歸數於天寧有豐年耶東<pc n="lb"/>
坡亦言浙西水旱乃人事不修之積正此謂也昔范文<pc n="lb"/>
正公親開海浦議者沮之公力排浮議䟽浚積潦數年<pc n="lb"/>
大稔民受其賜載之方冊昭然可考謂之無成可乎議<pc n="lb"/>
                    <pb n="4a"/>
者曰河渠圍岸閘竇三者俱備則水旱可無民食可足<pc n="lb"/>
誠為久逺之計朝廷何為而廢之荅曰范文正公宋之<pc n="lb"/>
名臣盡心於水利嘗謂修圍浚河置閘三者如鼎足缺<pc n="lb"/>
一不可三者備矣水旱豈足憂哉國家收附江南三十<pc n="lb"/>
餘年浙西河港門岸閘竇無官整治遂致廢壞一遇水<pc n="lb"/>
旱小則小害大則大害是以年年有荒蕪不可種之田<pc n="lb"/>
深可痛惜今朝廷廢而不治者蓋募夫供役取辦於富<pc n="lb"/>
户部夫督役責成於有司二者皆非其所樂所以猾吏<pc n="lb"/>
                    <pb n="4b"/>
豪民構扇必欲沮壤而後已朝廷未見日後之利但厭<pc n="lb"/>
目前之擾是以成事則難壞事則易東坡亦云官吏憚<pc n="lb"/>
其經營百姓畏其出力所以累行而終輟不能成久逺<pc n="lb"/>
利也議者曰行都水監既是有益衙門何衆口一詞皆<pc n="lb"/>
以為無益而明議罷之荅曰民可使由之不可使知之<pc n="lb"/>
事之利害久而始明彼小民無知但見工役之繁豪民<pc n="lb"/>
肆姦又吝供輸之費所以百般阻撓但謂無益以敗乃<pc n="lb"/>
事殊不知浙西有數等之水拯治方畧皆不相同非立<pc n="lb"/>
                    <pb n="5a"/>
專司豈能成功使水監衙門真為無益古之有國者亦<pc n="lb"/>
廢而不置久矣何為周漢唐宋之世未嘗一日不用心<pc n="lb"/>
盡力經營水利之事列之史傳代有其人諺曰水利通<pc n="lb"/>
民力鬆斯言信矣若浙西低下之地不須水監即今中<pc n="lb"/>
原髙阜之處安用水監河道司為哉然則髙阜之處水<pc n="lb"/>
監既不可缺而低下之處乃謂不必置何不智之甚也<pc n="lb"/>
數年之後河港淺塞水害滋甚有憂民忠國者出必復<pc n="lb"/>
興修水利之事彼横議者豈得終沮之哉議者曰水利<pc n="lb"/>
                    <pb n="5b"/>
固不可不修然今隴西漢唐二渠止是責於有司修浚<pc n="lb"/>
民更不擾浙西水利何不亦責之有司荅曰隴西二渠<pc n="lb"/>
長流水也浚成深渠水自下流治之無難浙西水性不<pc n="lb"/>
一整治方法亦殊豈可以漢唐二渠例視之哉宋賢如<pc n="lb"/>
范文正公蘇文忠公王荆公朱文公皆命世大儒經綸<pc n="lb"/>
天下之大材尚各建䇿設官置卒專力經營必有所見<pc n="lb"/>
若令有司兼管何往而不敗事<pc n="lb"/>
<pc n="　"/>
                    <pc n="　"/>
                    <pc n="　"/>潘應武言決放湖水<pc n="lb"/>
                    <pb n="6a"/>
浙西地勢極低米糧豐厚自福山而下有二百八十餘<pc n="lb"/>
里沙岡身以限滄溟岡身之間有港浦一百五十餘處<pc n="lb"/>
太湖三萬六千頃受納三州之水溢流而下一路徑下<pc n="lb"/>
吳松江二百六十餘里抵海又一路自急水港五十里<pc n="lb"/>
下澱山湖由港浦而入海古人開港漊涇瀝之類無非<pc n="lb"/>
為去水計使民居無昏墊而土可耕種居民常常修築<pc n="lb"/>
圍塍官府常常修浚水路澇則車水出田旱則車水入<pc n="lb"/>
田公私之利豈不博哉若公私之力少有不及則民居<pc n="lb"/>
                    <pb n="6b"/>
蕩析而厚利以失錢王時置撩淺軍四部七八千人專<pc n="lb"/>
為田事導河築隄宋初廢弛故常有水患至仁宗朝范<pc n="lb"/>
文正公親歴海瀕開浚五浦費錢米一十八萬餘貫石<pc n="lb"/>
自後置農田水利使者專管湖塘河渠趙運使任内用<pc n="lb"/>
錢米四十餘萬至理宗朝創立魏江江灣福山水軍數<pc n="lb"/>
千人專修江河湖塘僅免水患歸附後軍散營廢河港<pc n="lb"/>
湮塞其澱山湖中有山寺宋時在水中心東有出水港<pc n="lb"/>
曰斜瀝口曰汊港口曰小曹港曰大瀝口曰小瀝口各<pc n="lb"/>
                    <pb n="7a"/>
濶十餘丈通潮水往來潮退則引湖水下大曹大盈等<pc n="lb"/>
浦入青龍蟠龍江而出海古人謂之尾閭門宋法禁人<pc n="lb"/>
占湖為田為洩水路故也歸附後權勢占據為田今山<pc n="lb"/>
寺在田中雖有港漊悉皆淺狹潮水湖水不相往來攔<pc n="lb"/>
住去水東南風水回太湖則長興宜興歸安烏程徳清<pc n="lb"/>
等處泛溢西北風水下澱山湖泖則崐山常熟吳江松<pc n="lb"/>
江等處泛溢皆因下流不決積水往來為害去夏一水<pc n="lb"/>
澱山湖太湖四畔良田至今不可耕種今年可耕者皆<pc n="lb"/>
                    <pb n="7b"/>
是以人力與天時争勝負農家日夜踏車車水出田子<pc n="lb"/>
女脚皮生趼田外河水髙於田内數尺近有稻禾将熟<pc n="lb"/>
又為暴風驟雨激破圍塍全圍渰没子女號天慟哭老<pc n="lb"/>
農血淚交頤今秋雖熟即目菜麥無土可種或遇風雨<pc n="lb"/>
來嵗又是荒歉建言屢矣未見施行一日過一日一年<pc n="lb"/>
復一年積久不決圍塍坍壞再遇淫雨悉為魚池民居<pc n="lb"/>
蕩析公私坐失厚利彼時修治用費既廣民力困乏悔<pc n="lb"/>
亦無及愚昨隨營田司官親曾相視水勢與高年老農<pc n="lb"/>
                    <pb n="8a"/>
知識地理人講究得澱山湖東大小曹港斜瀝等處固<pc n="lb"/>
是洩水尾閭今為權勢占據卒難復舊澱山湖北有道<pc n="lb"/>
褐浦石浦千墩浦小瀝口四處取江頗近水勢順便今<pc n="lb"/>
若先於此四處開浚決放水路以救百姓以保公私實<pc n="lb"/>
為居安慮危經理根本之計候水減退然後次第開浚<pc n="lb"/>
諸處河港此即古人所謂下流既通上流可導也<pc n="lb"/>
<pc n="　"/>
                    <pc n="　"/>
                    <pc n="　"/>復言便宜<pc n="lb"/>
伏詳東坡先生曰三吳之水瀦為太湖太湖之水溢為<pc n="lb"/>
                    <pb n="8b"/>
松江以入海海水日兩潮潮濁而江清潮水常欲淤塞<pc n="lb"/>
江路而江水清駛隨輙滌去海口常通則吳中少水患<pc n="lb"/>
此數句包盡浙西水路下一駛字斷盡浙西水性駛疾<pc n="lb"/>
也言水要活要疾要流要駛如萬馬之奔驟也浙西水<pc n="lb"/>
道自丙子言歸附時招民官慮恐哨船入境擄掠鄉村<pc n="lb"/>
将河港釘塞吳江長橋係太湖衆水之咽喉其橋南堍<pc n="lb"/>
古來水到龍王廟後被築塞五十餘丈沿塘三十六座<pc n="lb"/>
橋洞實鄉村衆流之脈絡多被釘斷亦有築實為壩者<pc n="lb"/>
                    <pb n="9a"/>
所以不流不活不疾不駛不能滌去淤塞以致澱山湖<pc n="lb"/>
東小曹大瀝等處潮沙壅積數十里之廣被權勢占據<pc n="lb"/>
為田湖水潮水不相往來如人便溺不通水滿胸腹間<pc n="lb"/>
四年兩澇朝廷虧失米糧數百萬石浙西百姓離散大<pc n="lb"/>
半今日蒙叅政相公敷奏決放湖水入海百姓父老聞<pc n="lb"/>
風鼔舞已有更生之望續見諸人陳言俱非救弊良䇿<pc n="lb"/>
切恐有誤國聽徒費錢糧為今之計以決放湖水為<pc n="lb"/>
急務澱山湖北道褐浦石浦千墩浦小瀝口四處實係<pc n="lb"/>
                    <pb n="9b"/>
今日湖水入江下海要處今先浚此使湖水通流然後<pc n="lb"/>
開浚沿塘橋道鄉村河港謹條具事宜於後一澱山湖<pc n="lb"/>
北一帶自廟兒頭港至趙屯浦一百餘里共有港浦一<pc n="lb"/>
十三條今皆淤淺應武昨與營田劉副使登澱山寺鐘<pc n="lb"/>
樓上逺望惟有道褐浦石浦最低下取江頗近水勢順<pc n="lb"/>
便叩問當地耆老俱曰十年前潮水往來近方湮塞此<pc n="lb"/>
處宜及早修浚一沿塘三十六座橋道及葑門外至<pc n="lb"/>
吳江七里橋多有上下塘橋道壩塞不通數内第四橋<pc n="lb"/>
                    <pb n="10a"/>
下水路來自湖州大錢港衝出塘東湖泊間入笠澤湖<pc n="lb"/>
汾湖白蜆江下急水港直至澱山湖自來此處水甚洶<pc n="lb"/>
湧歸附後被人占據又造橋築隄水益淺狹宜委官相<pc n="lb"/>
視仍復通放一舊時長橋南堍水至龍王廟側歸附後<pc n="lb"/>
壩塞五十餘丈見蓋房屋與軍户居住以致太湖出口<pc n="lb"/>
狹小水不通徹易致泛濫宜委官往視指定龍王廟基<pc n="lb"/>
諭㑹軍户移入營内仍舊造橋相接一吳江長橋實三<pc n="lb"/>
州太湖之咽喉沿塘橋道實鄉村河港之脈絡前宋立<pc n="lb"/>
                    <pb n="10b"/>
水軍三四千人吳江知縣職衘帶提督湖塘河渠縣尉<pc n="lb"/>
職帶巡視湖塘河渠設官田米三千餘石名修橋米歸<pc n="lb"/>
附時又名修浚縣河米凡有橋道坍毀水路湮塞本縣<pc n="lb"/>
自行支取隨即修治自此浙西三十年來並無水害范<pc n="lb"/>
文正公治水議乞勑諸路行勸課之法取其簡約易從<pc n="lb"/>
之術頒賜諸路轉運使及面賜一本付新授知州知縣<pc n="lb"/>
等此養民之政富國之本也今日叅政為浙西生靈陳<pc n="lb"/>
請決放湖水入海此三百年一遇深恐去後仍舊廢弛<pc n="lb"/>
                    <pb n="11a"/>
沿塘橋道河渠失於修浚如䝉以官田撥付吳江縣管<pc n="lb"/>
隷選委經任好人充吳江縣尹職衘帶提領湖塘河岸<pc n="lb"/>
勸農事縣尉職帶巡視湖塘河岸崑山縣尉職兼巡視<pc n="lb"/>
江湖河岸常切㸃視前項沿塘橋道河渠并道褐浦等<pc n="lb"/>
處但有圯壞湮塞隨即修浚如此則自然永無水患實<pc n="lb"/>
為公私無窮之利也<pc n="lb"/>
<pc n="　"/>
                    <pc n="　"/>
                    <pc n="　"/>都水庸田司瑪哈穆特治水方略<pc n="lb"/>
叅詳浙西田土多藉太湖灌溉所利甚大若河港閉塞<pc n="lb"/>
                    <pb n="11b"/>
不能通徹稍遇大雨湖水泛溢渰沒田禾為害不輕吳<pc n="lb"/>
松江原受太湖澱山湖諸處上源急流自古可敵千浦<pc n="lb"/>
浙西之水來既有源去亦有委近年以來上源吳江縣<pc n="lb"/>
一帶橋塘樁釘壩塞流水艱澀又沿江左右并澱山湖<pc n="lb"/>
泖等處權豪種植蘆葦圍裹為田及邊近江湖河港沙<pc n="lb"/>
灘滋生茭蘆阻遏上源水勢以致湖水無力不能衝滌<pc n="lb"/>
潮沙遂将東江塞滿今太湖之水不流於江而北流入<pc n="lb"/>
於至和塘由太倉出劉家港入海并澱山湖水東南流<pc n="lb"/>
                    <pb n="12a"/>
於大曹港柘澤塘東西横泖由新涇上海浦注江達海<pc n="lb"/>
今平江路總管李通議并崑山州官常從仕嘉定州達<pc n="lb"/>
嚕噶齊雅克特穆爾上海縣石縣尹知水利人張桂榮朱<pc n="lb"/>
文祥何珍徐鑄任千户一同講議理合相其地宜順其<pc n="lb"/>
水性分疏派洩庶銷湖水泛溢之患将上源吳江州一<pc n="lb"/>
帶石塘橋洞一百三十餘處每處展濶一丈使太湖水<pc n="lb"/>
勢快便将太湖東南澱山湖迤東湮塞河道浚令深濶<pc n="lb"/>
以洩湖泖之水及将平江路崑山嘉定應有湮塞河道<pc n="lb"/>
                    <pb n="12b"/>
亦行開挑分洩湖水添注劉家港入海又将各處江湖<pc n="lb"/>
河港一切樁壩并圍裹成田魚籪茭蘆葑稗阻水去<pc n="lb"/>
處盡行起除禁約諸人不得似前侵據阻遏水利<pc n="lb"/>
<pc n="　"/>
                    <pc n="　"/>
                    <pc n="　"/>都水庸田司集江湖水利<pc n="lb"/>
越絶書云太湖周圍三萬六千頃西南湖州諸溪西北<pc n="lb"/>
宣州諸溪並注之蓋諸山峙於西地形髙阜兼南北東<pc n="lb"/>
江海之岸皆髙水積其中勢若盤盂非藉江河深利何<pc n="lb"/>
以通洩設遇雨澇則泛濫四溢環湖低田其能免渰沒<pc n="lb"/>
                    <pb n="13a"/>
乎范文正公所謂天開澤國衆流所聚而江海之涯地<pc n="lb"/>
勢皆髙若欲導洩積水在乎時時㸃檢太湖東岸北岸<pc n="lb"/>
通江河道不致諸物閉塞可也蓋環湖低田利在洩潦<pc n="lb"/>
兼沿江傍海髙田亦仗湖流奔注衝散潮沙使江河深<pc n="lb"/>
利乃可引潮澆灌由是言之凡太湖出水隘口宜常通<pc n="lb"/>
利不宜畧塞也諸小湖在太湖迤東及北者甚多皆能<pc n="lb"/>
接洩太湖注江達海數内澱山湖闗係呉松江注洩尤<pc n="lb"/>
為切要其湖周圍二百五十里自大盈趙屯等浦以出<pc n="lb"/>
                    <pb n="13b"/>
吳松江諸湖惟澱山湖與渾潮相接最近若上源所注<pc n="lb"/>
不急則潮沙注湖漸成淤澱按韻畧澱者水中泥也即<pc n="lb"/>
淤之謂也湖以澱名豈非始於是乎富勢由淤澱而圍<pc n="lb"/>
裹成田由是湖水與諸浦漸逺而所洩益微若非就湖<pc n="lb"/>
内圍田多開河渠及時時修浚諸浦則此湖之塞恐不<pc n="lb"/>
止於是也又按崑山郟亶云吳江石塘障遏東流之勢<pc n="lb"/>
是致下流潮沙日漲半為平地此處乃太湖洩水下吳<pc n="lb"/>
松江第一要處古賢交口立論以曉人者必是此處不<pc n="lb"/>
                    <pb n="14a"/>
當閉塞古來於隄間多置木橋多鑿水洞上則通行下<pc n="lb"/>
則洩水蓋欲仗其急流奔注江河衝滌潮泥免致水患<pc n="lb"/>
然尤慮橋柱之阻水今人不知此意或便於行路則壩<pc n="lb"/>
塞河口或惰於巡防則密置樁橛此又不止於橋柱之<pc n="lb"/>
阻水也矧以茭蘆魚籪等物障遏必得官司於此處榜<pc n="lb"/>
示告戒使之咸知利害可也呉郡續圗經云自太湖東<pc n="lb"/>
至松江有環曲而為滙者甚多賴疏瀹而後免水患有<pc n="lb"/>
白鶴滙者乃嘉祐間李兵部復桂崇寧間郟漕使亶宣<pc n="lb"/>
                    <pb n="14b"/>
和間趙提舉霖三次開浚又有顧浦滙者乃沈諫議立<pc n="lb"/>
之開浚又有千墩金城諸滙乃儒者傅肱乞行疏決又<pc n="lb"/>
有盤龍匯者范文正公嘗經度之寳元間葉内翰清臣<pc n="lb"/>
乃灑為新渠道直流速水患遂弭推原此匯皆由上源<pc n="lb"/>
閉塞湖流遲緩潮沙積聚而成今有河沙滙者漲塞江<pc n="lb"/>
心阻水尤甚民尤病之及有新華觜分莊觜嚴家觜暴<pc n="lb"/>
漲為害俱合開鑿葢觜即匯之異名也<pc n="lb"/>
<pc n="　"/>
                    <pc n="　"/>
                    <pc n="　"/>吳執中言順導水勢<pc n="lb"/>
                    <pb n="15a"/>
浙西古揚州之域厥土惟塗泥厥田惟下下得水之利<pc n="lb"/>
雖博而被水之害亦大宋有郟僑者嘗論天下之水以<pc n="lb"/>
十分為率自淮而北五分由九河入海大江而南五分<pc n="lb"/>
由三江入海書所謂三江既入震澤底定是也大抵浙<pc n="lb"/>
西水澤之藪外髙内低勢若盤盂但遇霖淫水輙泛溢<pc n="lb"/>
欲使洩于江海其江海日有兩潮抑遏湖水渾流倒注<pc n="lb"/>
來速去遲日積月增漸致淤澱導之有方則有無窮之<pc n="lb"/>
利治之無術則有無窮之害古之智者蓋未嘗不深察於<pc n="lb"/>
                    <pb n="15b"/>
此而盡力乎溝洫也國家收附江南之初年榖屢登不<pc n="lb"/>
聞水患所司因循失於經理積而至於至元二十四年<pc n="lb"/>
二十七年二十九年六年之間三遭大水所在膏腴悉<pc n="lb"/>
成巨浸百姓缺食賣子鬻妻不可勝記官糧虧失後中<pc n="lb"/>
書省奏准大興工役開挑太湖練湖澱山湖等處并通<pc n="lb"/>
江達海河港又加以修築圍岸自此歲獲豐收所在官<pc n="lb"/>
司宜将已開河道時常拯治庶幾不廢前功奈何牧民<pc n="lb"/>
者畧不顧問大盈等浦漲塞如舊吳松江面淤澱愈<pc n="lb"/>
                    <pb n="16a"/>
增幸而數年之間雨水頗調不覩其患儻值往年淫潦<pc n="lb"/>
為患非輕近䝉朝廷設都水庸田司專督其事敦本防<pc n="lb"/>
災可為良䇿每年勸率百姓修築田圍拯治河道粗有<pc n="lb"/>
成效然而數年之間事功齟齬識者固已憂之去年春<pc n="lb"/>
夏之交淫雨頻作平江松江大被水災溝洫滿盈田園<pc n="lb"/>
損壞今都水庸田司又已革去修浚之責歸于有司且<pc n="lb"/>
吳松江舊云可敵千浦今則東自河沙匯西至道褐浦<pc n="lb"/>
兩岸漲沙将與岸平其中僅存江洪比之舊時百不及<pc n="lb"/>
                    <pb n="16b"/>
一雖汪洋之勢見於上海新涇太倉劉家港豈能盡洩<pc n="lb"/>
諸郡之水又鎮江丹陽縣有練湖亦被權豪於湖面高<pc n="lb"/>
處圍裹成田侵奪衆利浙西水鄉農事為重河道田圍<pc n="lb"/>
必常修浚二事可以兼行而不可偏廢今修圍一事有<pc n="lb"/>
司已有定式澱山練湖亦有原定界畔必須嚴切申明<pc n="lb"/>
常加浚治吳松古江已被潮沙湮漲役重工多似非人<pc n="lb"/>
力可及其澱山舊湖多為豪户圍裹成田恐亦未易除<pc n="lb"/>
毁即今太湖之水迂迴宛轉多由新涇及劉家港流注<pc n="lb"/>
                    <pb n="17a"/>
于海合無順其必趨之勢於上海太倉等處相視可開<pc n="lb"/>
河港盡行開鑿務使支脈貫通流洩順便乞照腹裏㑹<pc n="lb"/>
通河并新開通惠河撥户差軍體例設立撩淺人夫專<pc n="lb"/>
一修理以防向後復淤之患官民幸甚<pc n="lb"/>
<pc n="　"/>
                    <pc n="　"/>
                    <pc n="　"/>復立都水庸田司<pc n="lb"/>
大德二年春二月中書省奏立浙西都水庸田使司三<pc n="lb"/>
品衙門於平江路設置專一修築田圍疏浚河道澱山<pc n="lb"/>
等湖已有官定界畔諸人不得似前侵占復為民害違<pc n="lb"/>
                    <pb n="17b"/>
者聽庸田司追斷又潮沙淤塞河港亡宋時設撩淺軍<pc n="lb"/>
人專一撩洗仰庸田司於二八月内依時督責如法疏<pc n="lb"/>
浚毋致壅遏合用人工如何措置可以常久通行行省<pc n="lb"/>
更為從長計議又浙西官田數多俱係貧難下户種納<pc n="lb"/>
春首闕食無田主借貸圍岸缺壞又自行修理官司不<pc n="lb"/>
為存恤以致逃竄荒廢官田今後管民官司並不得将<pc n="lb"/>
此等佃户差充里正主首及當一切催甲等役妨廢農<pc n="lb"/>
務失誤官租如違仰庸田司究治又澱山練湖諸人占<pc n="lb"/>
                    <pb n="18a"/>
湖為田歳納租米另行收貯若有合用修浚工料從庸<pc n="lb"/>
田司募工支用<pc n="lb"/>
<pc n="　"/>
                    <pc n="　"/>
                    <pc n="　"/>立行都水監<pc n="lb"/>
大德八年夏五月中書省准江浙行省咨任仁發言吳<pc n="lb"/>
松江淤塞奏立行都水監仍於平江路設置直隸中書<pc n="lb"/>
省及命行省平章薩里提督疏濬繼降詔條云修浚河<pc n="lb"/>
道閘壩合用一切物料行省即於官錢内收買應付又<pc n="lb"/>
浙西苗糧户内起夫一萬五千名自備什物每名工役<pc n="lb"/>
                    <pb n="18b"/>
一年免糧一十五石其軍站除贍役地外依上料著僧<pc n="lb"/>
道伊囉勒琨達實爱滿不分常住并權豪官員不以是何<pc n="lb"/>
投下不納官糧之家以地五頃著夫一名從行都水監<pc n="lb"/>
選委廉幹官員部夫督役其有釐事立功廉能稱職者<pc n="lb"/>
行都水監具迹舉明其著夫人户雜泛差役權行蠲免<pc n="lb"/>
<pc n="　"/>
                    <pc n="　"/>
                    <pc n="　"/>名臣事畧吳松江記<pc n="lb"/>
前海道千夫長任仁發以吳松江故道湮塞使震澤之<pc n="lb"/>
水失其就下性為浙西居民害垂二十年慨然上疏條<pc n="lb"/>
                    <pb n="19a"/>
其利病疏道之法中書省以聞特命平章徹里公董其<pc n="lb"/>
役公乃相其山川形勢之宜髙深廣狹之度工役之數<pc n="lb"/>
錢榖之費畚臿之用飲食之需命民索綯成屋厚稾秸<pc n="lb"/>
以防其卑濕為醫藥以防其疾疫時作輟以防其倦怠<pc n="lb"/>
上以誠感下下以誠應上民乃歡呼四集樂於趨事赴<pc n="lb"/>
工始於大德八年冬十一月望西自上海縣界吳松舊<pc n="lb"/>
江東抵嘉定石橋洪迤邐入海長三十八里深一丈五<pc n="lb"/>
尺濶二十五丈役夫為數一萬五千為工一百六十五<pc n="lb"/>
                    <pb n="19b"/>
萬一千六百有竒至九年二月晦畢工物無疵癘民無<pc n="lb"/>
夭閼而事竟集<pc n="lb"/>
<pc n="　"/>
                    <pc n="　"/>
                    <pc n="　"/>至大初督治田圍<pc n="lb"/>
行省以去歲災傷田禾不收物價湧貴百姓艱食雖曰<pc n="lb"/>
天災流行亦因人力不至即今春首農作將興各處田<pc n="lb"/>
圍合修陂塘岸塍溝渠曉諭農家依法修置遇旱車水<pc n="lb"/>
澆灌遇澇洩水通流㑹集行都水監李都水講究得修<pc n="lb"/>
浚之際田主出米佃户出力係官圍田若無總佃貧窮<pc n="lb"/>
                    <pb n="20a"/>
不能修浚者量其所須官為借貸收成日抵數還官事<pc n="lb"/>
有成效勸農正官定擬陞賞聞奏失誤者治罪其抛荒<pc n="lb"/>
積水田土多因租額太重無人承佃勸諭當鄉富上人<pc n="lb"/>
户自備工本修築成圍聽令本户佃種為主抛荒官田<pc n="lb"/>
止納原租初年免徵次年准半三年全納積荒則三年<pc n="lb"/>
後苐依民田輸稅諸人不得爭奪俱照庸田司五等<pc n="lb"/>
圍岸體式修築<pc n="lb"/>
<pc n="　"/>
                    <pc n="　"/>
                    <pc n="　"/>泰定初開江<pc n="lb"/>
                    <pb n="20b"/>
泰定元年江浙行省以平江松江通海河道壅塞軍民<pc n="lb"/>
官勢侵占水面為田遞年水旱相仍官民虧失大利委<pc n="lb"/>
官同彼處正官踏視講議到吳松舊江二道烏泥涇大<pc n="lb"/>
盈浦二河合挑縁癸巳歲禁止動土請諸工部論報云<pc n="lb"/>
上項河道江浙省已嘗講議修則官無虧糧民可足食<pc n="lb"/>
難與其餘土木之工一體停罷由是中書奏命行省左<pc n="lb"/>
丞多爾濟巴勒知水利前都水少監任仁發董督常州湖<pc n="lb"/>
州嘉興平江與本府不分是何人户實有納苗田一頃<pc n="lb"/>
                    <pb n="21a"/>
五十畝差夫一名計名四萬有竒每名日支口糧三升<pc n="lb"/>
中統鈔一兩賜仁發銀一錠襖子二領始於是年冬十<pc n="lb"/>
二月五日次年正月十五日訖功仍令講究久逺不致<pc n="lb"/>
淤塞良法<pc n="lb"/>
<pc n="　"/>
                    <pc n="　"/>
                    <pc n="　"/>至順後水因閘患復開元堰直河<pc n="lb"/>
閘置乖宜旱淫交病府請于行省畧曰太湖周迴八百<pc n="lb"/>
餘里吞吐百川之水連接澱山湖長泖俱由六閘而出<pc n="lb"/>
每閘止濶二丈總計一十二丈欲洩浩蕩無窮之水豈<pc n="lb"/>
                    <pb n="21b"/>
無滯乎兼以隨潮啓閉一日之間不過數時去歲天雨<pc n="lb"/>
連綿湖泖水漲縁諸港閉塞不能急洩致將田苗一槩<pc n="lb"/>
渰沒城郭民居皆成巨浸今歲八月又值淫雨復行盈<pc n="lb"/>
溢推原其因葢因石閘啓閉有時水勢不能直達故也<pc n="lb"/>
其烏泥涇閘内舊有河身徑直入浦合趁此農隙将舊<pc n="lb"/>
河直道從宜開挑以導宿水否則來春雨水田苗必復<pc n="lb"/>
被渰小民愈困深係利害未報間司臬按部下議促之<pc n="lb"/>
府復請而始報可次年二月開浚凡旬有三浹計庸工<pc n="lb"/>
                    <pb n="22a"/>
萬一千九百有竒二三年間水勢流通厥患始弭閘吏<pc n="lb"/>
多克紳昆以權開陳乞于府從堰如初至元四年水復為<pc n="lb"/>
患華亭尹郭額森布哈承議而又克鑿之六年知府楊<pc n="lb"/>
巴雅台復決潘家浜閘内舊堰直河迄今農剩爾澤焉<pc n="lb"/>
<pc n="　"/>
                    <pc n="　"/>
                    <pc n="　"/>復立都水庸田司浚江河<pc n="lb"/>
至正元年中書以江浙行中書左丞相欽察台開府言<pc n="lb"/>
浙西水利近年有司失於舉行隄防廢弛溝港湮塞水<pc n="lb"/>
失故道民受重困今後莫若都水監官歲委一員分治<pc n="lb"/>
                    <pb n="22b"/>
仍令各處農事正官帶知圍田署衘責任有歸及監察<pc n="lb"/>
御史言宜復立都水庸田使司慎選諳曉水利恪守官<pc n="lb"/>
箴之人披按圖志討論舊治於必合開挑之處將原額<pc n="lb"/>
租稅除豁合用工本官為支給使專其任責以成效於<pc n="lb"/>
是奏立使司復於平江路設置命工部尚書圖嚕行省<pc n="lb"/>
平章政事珠爾噶岱南行臺與浙西廉訪司官各一員<pc n="lb"/>
選知水利之人相其舊迹必合開挑各處農事正官結<pc n="lb"/>
衘知渠堰事聽受使司節制各官既輳嘉興首㑹郡<pc n="lb"/>
                    <pb n="23a"/>
堂以商論尚書訏謀大興臿斸隆尚厥功平章見役鉅<pc n="lb"/>
民疲特畧之論遂不合而罷吳人陸行直者承平章風<pc n="lb"/>
指上書言於有司曰辛巳太歲位在東南浙間丁其方<pc n="lb"/>
位修營動土厯家忌之有司騰其言以次達於朝尚書<pc n="lb"/>
知之怒繫行直而使請中書規駁論罪之以故報曰大<pc n="lb"/>
元疆封浩大無垠寰宇茫茫難擬方位由是肇工於是<pc n="lb"/>
年之冬十月撩漉吳松江沙泥浚各閘舊河直道與漕<pc n="lb"/>
渠張涇及風波南俞北俞鹽鐵官紹盤龍蒲匯六磊石<pc n="lb"/>
                    <pb n="23b"/>
浦等塘為夫一十九萬八百人用糧四千七百石鈔三千<pc n="lb"/>
一百定各有竒次年春二月訖功<pc n="lb"/>
<pc n="　"/>
                    <pc n="　"/>
                    <pc n="　"/>周文英三吳水利<pc n="lb"/>
蘇湖常秀土田高下不等以十分為率低田七分高田<pc n="lb"/>
三分所謂天下之利莫大於水田水田之美無過於浙<pc n="lb"/>
右五代末吳越錢王獨居東南專享此利宋范文正公<pc n="lb"/>
嘗論于朝曰江南圍田每一圍方數十里中有河渠外<pc n="lb"/>
有門閘旱則開閘引江水之利澇則閉閘拒江水之害旱<pc n="lb"/>
                    <pb n="24a"/>
澇不及為農美利嘗詢訪髙年云曩時兩浙未納土時<pc n="lb"/>
蘇州有營田軍四部共七八千人又有撩清夫專為田<pc n="lb"/>
事導河築隄以減水患于時歲熟錢五十文糴米一石<pc n="lb"/>
自歸宋之後慢於農政不復修舉田圍河港太平墮壞<pc n="lb"/>
今江浙之米石不下一貫比之當時其貴十倍民不得<pc n="lb"/>
不困國不得不虚矣前都水監於江面置閘節水終非<pc n="lb"/>
經久良法且如見置閘三處本意潮來則拒入江之水<pc n="lb"/>
潮退則放江水決潮殊不知江水之源築塞水勢細緩<pc n="lb"/>
                    <pb n="24b"/>
内水外水髙低無幾又閘之相去不逺決放之水既淺<pc n="lb"/>
且緩又烏能衝激潮沙而不積於江也施之常年初無<pc n="lb"/>
損益設遇澇歲覬其傾洩江湖巨浸則見其不能此所<pc n="lb"/>
謂徐行拯溺緩步救焚者也海者百川之所宗水有所<pc n="lb"/>
歸則不泛濫善治水者必識其源流可也嘗經行太倉<pc n="lb"/>
劉家港及吳松江之左右登高眺逺隨流尋源為今之<pc n="lb"/>
計莫若因水勢之所趨順其性而疏導之則易於成功<pc n="lb"/>
劉家港南有一港名南石橋港近年天然深濶直通劉<pc n="lb"/>
                    <pb n="25a"/>
家港西南通横塘以至夏駕浦入吳松江其中間有迂<pc n="lb"/>
迴窄狹處若使疏浚深濶則太湖洩水一大路也某今<pc n="lb"/>
棄吳松江東南塗漲之地姑置勿論而專意於江之東<pc n="lb"/>
北劉家港白茅浦等處追尋水脈開浚入海者蓋劉家<pc n="lb"/>
港即古婁江三江之一也水深港濶此三吳東北洩水<pc n="lb"/>
之尾閭斯所謂順天之時隨地之宜也惟開浚之法付<pc n="lb"/>
之有司例將有田之家差夫動擾猶為未便乞從省府<pc n="lb"/>
差委諳通水利官詣沿海各處相視合浚港浦具數計<pc n="lb"/>
                    <pb n="25b"/>
工擬議申聞或都水監分官前來或選省府能官於浙<pc n="lb"/>
間富户内勸率百十家斟酌逺近及功績巨細照依捨<pc n="lb"/>
糧賑饑例優以官禄擬定品級令其開浚考其成功如<pc n="lb"/>
工役輕省者量行優叙如功績重大者優以一官激勸<pc n="lb"/>
勉勵庶幾勞而無怨擾不及衆假如凶年勸令富户捐<pc n="lb"/>
糧賑濟不過救一歲一處之災尚優以官推此恩例成<pc n="lb"/>
此美績則可弭浙西數郡久逺之災寧不偉歟經治之<pc n="lb"/>
後更須都水監差官按行嚴督各州縣每歲修葺使其<pc n="lb"/>
                    <pb n="26a"/>
經久不廢或委行省官專一提調庶幾敦督事嚴免致<pc n="lb"/>
有司樂歲則茍且玩視以為常程設遇澇歳則束手無<pc n="lb"/>
措敗事傷農詩所謂迨天之未隂雨徹彼桑土綢繆牖<pc n="lb"/>
户者此也水利有成則樂歲相仍國富民安誠非小補<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浙西水利書卷中<pc n="lb"/>
<pb n="26b"/>
                </p>
<p>
</p>
  </div>
<div>
                <head>浙西水利書卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>浙西水利書卷下<pc n="　"/>
                    <pc n="　"/>
                    <pc n="　"/>明<pc n="　"/>姚文灝<pc n="　"/>撰<pc n="lb"/>
<pc n="　"/>
                    <pc n="　"/>今書<pc n="lb"/>
<pc n="　"/>
                    <pc n="　"/>
                    <pc n="　"/>夏忠靖公治水始末<pc n="lb"/>
永樂元年四月上以蘇松水患為憂命户部尚書夏<pc n="lb"/>
公原吉特往疏治八月遣都察院僉都御史俞士吉<pc n="lb"/>
齎水利集賜公使講究拯治之法公於是上奏臣奉職<pc n="lb"/>
不稱重貽宵旰之憂夙夜警惕惟勤咨訪欽承聖諭愧<pc n="lb"/>
                    <pb n="1a"/>
感交集臣與共事官屬及諳曉水利者叅考輿論得其<pc n="lb"/>
梗概葢浙西諸郡蘇松最居下流太湖綿亘數百里受<pc n="lb"/>
納杭湖宣歙諸州溪澗之水散注澱山等湖以入三江<pc n="lb"/>
頃為浦港湮塞滙流漲溢傷害苖稼拯治之法要在浚<pc n="lb"/>
滌吳松江諸浦導其壅滯以入于海按吳松江舊袤二<pc n="lb"/>
百五十餘里廣一百五十餘丈西接太湖東通大海前<pc n="lb"/>
代屢浚屢塞不能經久自吳江長橋至夏駕浦約百二<pc n="lb"/>
十餘里雖云通流多有淺狹之處自夏駕浦抵上海縣<pc n="lb"/>
                    <pb n="1b"/>
南蹌浦口可百三十餘里潮沙障塞已成平陸欲即開<pc n="lb"/>
浚工費浩大且灔沙淤泥浮泛動盪難以施工臣等相<pc n="lb"/>
視得嘉定之劉家港即古婁江徑通大海常熟之白茅<pc n="lb"/>
港徑入大江皆係大川水流迅急宜浚吳松南北兩岸<pc n="lb"/>
安亭等浦引太湖諸水入劉家白茅二港使直注江海<pc n="lb"/>
又松江大黄浦乃通吳松要道今下流壅遏難疏傍有<pc n="lb"/>
范家浜至南蹌浦口可徑達海宜浚令深濶上接大黄<pc n="lb"/>
浦以達湖泖之水此即禹貢三江入海之迹每嵗水涸<pc n="lb"/>
                    <pb n="2a"/>
之時修築圍岸以禦暴流如此則事功可成於民為便<pc n="lb"/>
上從其言命集民丁開浚公每身先勞之布衣徒步晝<pc n="lb"/>
夜經營不遑寢食目為之赤或勸公少休公曰吾自安<pc n="lb"/>
之雖盛暑不張蓋或持蓋至公曰衆暴體赤日吾忍獨<pc n="lb"/>
求凉乎時役兵民數萬曲盡撫恤之道疏壅滯修隄防<pc n="lb"/>
浚溝洫水患乃息既而有欲干澤於上者奏以水退淤<pc n="lb"/>
肥宜召民佃種以益國用文移抵公所公歎曰民疲極<pc n="lb"/>
矣救死且不暇況復役乎即馳奏曰車戽則徒勞民力<pc n="lb"/>
                    <pb n="2b"/>
耕種則已失時何益于國上悟事遂寢<pc n="lb"/>
<pc n="　"/>
                    <pc n="　"/>
                    <pc n="　"/>魏文靖公重修捍海塘記<pc n="lb"/>
浙江按察使陳公璇述其同寅僉憲陳公永重修捍海<pc n="lb"/>
塘之槩以書來屬予記之葢太海去海鹽城東一里許<pc n="lb"/>
而洪濤巨浪晝夜舂撞古有塘岸專以捍禦潮汐其保<pc n="lb"/>
障軍民之功不止海鹽一邑而浙西諸郡皆賴之其利<pc n="lb"/>
豈淺鮮哉永樂初塘壞有司以聞上遣通政使趙公居<pc n="lb"/>
任董蘇松嘉湖數郡軍民修築僅完宣徳中巡撫侍<pc n="lb"/>
                    <pb n="3a"/>
郎周公忱復俾民于塘裏增土五丈仍令嘉興府差夫<pc n="lb"/>
七百人分方守候遇坍即修歲以為常正統九年秋風<pc n="lb"/>
潮大作塘復衝決水溢四境傷民禾稼及郡縣倉糧知<pc n="lb"/>
府黄懋復請于朝下布按二司相勘於塘裏重築新塘<pc n="lb"/>
用銀且四十萬因令所屬有罪人納贖以充費景泰五<pc n="lb"/>
年夏四月僉憲公實領其事乃因塘故址外砌大石内<pc n="lb"/>
實瓦礫勞來工役曲盡恩意於是人爭效力費省而功<pc n="lb"/>
倍塘之廣十有二丈髙一丈八尺真足以障怒濤而捍<pc n="lb"/>
                    <pb n="3b"/>
居民然予惟賢智之士為民興利除害不患其難成患<pc n="lb"/>
其易壞蓋繼之者無其人則已成之功未有不墮廢者<pc n="lb"/>
也此憲使公汲汲欲紀僉憲公之績之本意後之為藩<pc n="lb"/>
臬為郡縣者嗣其功而時葺之則海隅蒼生豈復墊溺<pc n="lb"/>
之憂乎是為記<pc n="lb"/>
<pc n="　"/>
                    <pc n="　"/>
                    <pc n="　"/>錢文通公浚松江蒲匯塘記<pc n="lb"/>
書云三江既入震澤底定然水至吾松則又分二道而<pc n="lb"/>
入海蓋西北窪下則自太湖入澱山湖經吳松江以入<pc n="lb"/>
                    <pb n="4a"/>
海東北髙仰則受杭禾之水達黄浦以入海髙下既殊<pc n="lb"/>
旱淫交病然旱惟東北受病其患小水則西北列郡無<pc n="lb"/>
所歸洩其患大吳松江自勝國末湮塞迨今逾百年興<pc n="lb"/>
言修浚非無其人然或沮於浮議或怵於鉅費因循歲<pc n="lb"/>
月卒莫能舉稍遇淫雨即成一壑國賦虧而民艱食矣<pc n="lb"/>
天順二年都憲崔公奉勑巡撫東南首詢水患以松為<pc n="lb"/>
尤甚乃舉府判洪侯景德暨二縣尹楊昕李紋治之侯<pc n="lb"/>
等相視以為江之故道雖浚必合莫若從新地鑿之力<pc n="lb"/>
                    <pb n="4b"/>
易為而功不壞起自大盈浦東至吳松江巡司計二萬<pc n="lb"/>
二千丈又自新涇西南至蒲匯塘入江計四千丈濶皆<pc n="lb"/>
一十四丈深皆二丈而低鄉之潦可洩東北則自曹家<pc n="lb"/>
河平地鑿及新塲計三萬餘丈深濶皆與江同又自華<pc n="lb"/>
涇塘六磊塘嬰竇湖烏泥涇入浦而髙鄉之旱亦免大<pc n="lb"/>
小聫絡無不通貫噫亦勤矣哉用工總三萬五千餘沿<pc n="lb"/>
江耆耄相與鼓舞而言曰兹江之湮為吾民病久矣曩<pc n="lb"/>
時字人者雖㢘得利害而訖無成功寧知物有通否必<pc n="lb"/>
                    <pb n="5a"/>
待其人耶是舉也程工而授計口而食民雖勞而不怨<pc n="lb"/>
則圗本垂永之計熟愈於此哉溥松人也且職史事故<pc n="lb"/>
請書之<pc n="lb"/>
<pc n="　"/>
                    <pc n="　"/>
                    <pc n="　"/>何布政宜水利䇿畧<pc n="lb"/>
竊惟水利乃民事之最大者有志於養民者必先究心<pc n="lb"/>
於此也夫天地以生物為心天之意寧不欲雨暘時若<pc n="lb"/>
以成百榖以養萬民然而氣運不齊不能無水旱之災<pc n="lb"/>
是以人猶有所憾也食天禄而亮天工者誠能於水利<pc n="lb"/>
                    <pb n="5b"/>
而盡心焉使旱澇有備百榖用成則人自無憾於天地<pc n="lb"/>
矣斯非易所謂裁成天地之道輔相天地之宜中庸<pc n="lb"/>
所謂贊天地之化育者哉葢水利興修則不必散府庫<pc n="lb"/>
之財而民自受莫大之惠不惟當時之民受惠而後世<pc n="lb"/>
之民亦無不受其惠也若水利非民事之大則孔子之<pc n="lb"/>
於神禹何獨以盡力溝洫而贊之乎吾每巡行兩浙聞<pc n="lb"/>
有知水利者未嘗不從容延訪葢已得其大槩但其<pc n="lb"/>
中有宜於此而不宜於彼宜於彼而不宜於此者又在<pc n="lb"/>
                    <pb n="6a"/>
乎斟酌而行之也一修築圍岸苦於無土若圍外河水<pc n="lb"/>
淺狹即將外河車乾取土若外河深濶則將圍内溝洫<pc n="lb"/>
車乾取土是皆一舉兩得之術也一凡圍内有徑塍者<pc n="lb"/>
遇澇易於車戽是以常年有收其無徑塍者遇澇難<pc n="lb"/>
於車戽是以常年無收宜諭令田户凡大圍有田三四<pc n="lb"/>
百畝者須築徑塍一條五六百畝者須築徑塍二條七<pc n="lb"/>
八百畝以上者皆如數增築可也一圍岸四畔或土脈<pc n="lb"/>
虚浮外水滲入晝雖車乾夜復漲溢者宜於岸塍中心<pc n="lb"/>
                    <pb n="6b"/>
開掘一槽深及外河之底隨䈒河泥填及一半俟其稍<pc n="lb"/>
乾用杵築令堅實又復䈒泥築滿則水無自而入矣又<pc n="lb"/>
有圍岸因鰍鱓窟穴或樹根朽爛遂成漏洞者亦依前<pc n="lb"/>
法築之若田中有泉水為害者可用磚灰圍砌泉口如<pc n="lb"/>
井欄樣則泉不能漫散矣又法将泉口掘作深坎用大<pc n="lb"/>
缸覆之却以江土圍築缸上而泉亦不能出矣一髙田<pc n="lb"/>
去河遼逺無水可車者須於田内計畝開塘如田一畝<pc n="lb"/>
開塘一分有田二畝開塘二分其三畝四畝以上各宜<pc n="lb"/>
                    <pb n="7a"/>
依數開之庶可防旱或有愚民吝惜不肯将田開塘者<pc n="lb"/>
可以善言諭之曰爾有田二畝若将二分開塘則彼一<pc n="lb"/>
畝八分更不憂旱年年有收是所費者小而所利者大<pc n="lb"/>
若惜此二分之田不以開塘則彼二畝旱即無收是所<pc n="lb"/>
惜者小而所害者大古人寧捐膏腴之産而廣溝洫之<pc n="lb"/>
制者為此故也以此善言諭之彼豈不樂從乎一開浚<pc n="lb"/>
溝渠修築圍岸所以為民也或有頑民惰農餙為巧詞<pc n="lb"/>
告稱頻年水旱田禾無收米價方貴民食缺乏民困未<pc n="lb"/>
                    <pb n="7b"/>
蘇不能用工乞待年榖頗登米價頗賤民食頗足民困<pc n="lb"/>
頗蘇之時為之者可以善言諭之曰正為頻年水旱是<pc n="lb"/>
以開浚修築以防旱澇使田禾由此而得收米價由此<pc n="lb"/>
而得賤民食由此而得足民困由此而得蘇況古人有<pc n="lb"/>
言不一勞者不久逸不暫費者不永寧今若又不興<pc n="lb"/>
修水利則田禾何由而收米價何由而賤民食何由而<pc n="lb"/>
足民困何由而蘇譬如有一貧民無他產業止是與人<pc n="lb"/>
傭工求取錢米度日偶然一日不能傭工不曾求得錢<pc n="lb"/>
                    <pb n="8a"/>
米已是饑餓一日若明日忍饑急去傭工則明日便有<pc n="lb"/>
錢米便可得食若因今日饑餓不去勉彊傭工則明日<pc n="lb"/>
又是忍饑終無錢米可用饑過數日必死以此善言諭<pc n="lb"/>
之彼豈不樂從乎<pc n="lb"/>
<pc n="　"/>
                    <pc n="　"/>
                    <pc n="　"/>葉給事廷縉請賑饑治水奏<pc n="lb"/>
臣竊惟直隷之蘇松常浙江之杭嘉湖約其土地雖無<pc n="lb"/>
一省之多計其賦稅實當天下之半況他郡所輸猶多<pc n="lb"/>
雜賦六郡所出純為粳□郊廟之粢盛在此内府之珍<pc n="lb"/>
                    <pb n="8b"/>
膳在此百僚之俸給六軍之糧餉亦在此至於京師士<pc n="lb"/>
庶以億萬計亦皆待飽於給餉之餘是六郡之賦稅誠<pc n="lb"/>
國家之基本生民之命脈不可一日而不經理也若水<pc n="lb"/>
道不通為六郡農田之害所係亦重矣司國計而任民<pc n="lb"/>
牧者豈可不加之意乎蓋天目諸山之水瀦為太湖而<pc n="lb"/>
六郡環乎其外太湖之水又由江河以入於海聞昔人<pc n="lb"/>
於溧陽則為堰壩以遏其衝於常州則穿港瀆以分其<pc n="lb"/>
勢於蘇松則開江河以導其流惟是入海之處潮汐往<pc n="lb"/>
                    <pb n="9a"/>
來易於湮塞故前代或置開江之卒或設撩淺之夫以<pc n="lb"/>
時浚治僅免水患歴歲既久其法廢弛遂致諸湖巨浸<pc n="lb"/>
壅遏於中江河故道淤漲於外土民利其膏腴或堰而<pc n="lb"/>
為田或築而為圃上源之來者不衰而下流之去者日<pc n="lb"/>
滯是以川澤浸淫經冬不涸圍田沮洳終歲不乾加以<pc n="lb"/>
夏秋淫雨浹旬山水横發渰沒田疇漂淪廬舍固其所<pc n="lb"/>
也方𢎞治四年一澇如人初病猶之可也迨五年復澇<pc n="lb"/>
如病再發已難支持幸而六年頗收稍得蘇昔而今歲<pc n="lb"/>
                    <pb n="9b"/>
大水視昔尤甚六郡人民困苦流離不可勝言如病發<pc n="lb"/>
於羸憊之餘若不多方救藥則災害何自而弭財賦何<pc n="lb"/>
自而出民何以為民國何以為國乎即今撫按等官相<pc n="lb"/>
繼論奏伏望聖明以天地為心以民命為急思糧儲為<pc n="lb"/>
國家之大用水患為東南之大患於廷臣之中選差有<pc n="lb"/>
才力通曉水利者一二員授以節鉞重其委任即日前<pc n="lb"/>
去㑹同撫按官講求民瘼設法賑恤軍需之可停者停<pc n="lb"/>
之逋負之可蠲者蠲之俟民心稍定民困稍蘇然後指<pc n="lb"/>
                    <pb n="10a"/>
定地方分投相視詢訪故老尋求遺迹何地為山水入<pc n="lb"/>
湖之衝何港為太湖入海之道自源徂流一一按究然<pc n="lb"/>
後相與度其經費量其事期大加浚治務使下流得以<pc n="lb"/>
宣洩而上源不致泛溢可也然當此饑歉之際欲興大<pc n="lb"/>
役若非任事者處之得其道則民力不堪不能不重困<pc n="lb"/>
也臣生長其地目擊其患又叨居言職不敢𨼆默用是<pc n="lb"/>
敷布心腹陳其利害如此至若水道之曲折工費之多<pc n="lb"/>
寡事期之久近則不敢以遙度也伏惟陛下俯垂睿覽<pc n="lb"/>
                    <pb n="10b"/>
即賜施行幸甚幸甚<pc n="lb"/>
<pc n="　"/>
                    <pc n="　"/>
                    <pc n="　"/>錢修撰與謙上海縣捍患隄記<pc n="lb"/>
吳故多水患而近時尤數且甚命吏居民荐罹沓戹相<pc n="lb"/>
顧錯愕罔測厥儗加之撫者資及按者期至俟陟計滿<pc n="lb"/>
莫懷永圖是以溝壑填枕而上不惜下亦知其無所於<pc n="lb"/>
倚而甘心焉良可悼也惟我皇上宵旰兢惕畏災憫農<pc n="lb"/>
暨一二同德胥戚之臣軫念及此而撫臣是擇爰得新<pc n="lb"/>
昌何公世光以右副都御史來廣儲博貸戒防飭浚如<pc n="lb"/>
                    <pb n="11a"/>
恐不及於是吾民始有生意而爭來言利弊矣時則有<pc n="lb"/>
若鄞進士董君啟之出尹上海承公之意進父老諏厥<pc n="lb"/>
便得策獻之其言曰邑分東西鄉髙下逈絶東抵海障<pc n="lb"/>
類髙亢患旱利于浚西跨五湖鍾震澤下流類卑窪患<pc n="lb"/>
澇利于防故嘗有浚防之令矣役弗鈞而力偷規弗定<pc n="lb"/>
而文觀患自若也兹浚則擇其人嚴其戒而已而防為<pc n="lb"/>
艱請以民之義孚力贍者督其役且以履畝計防程其<pc n="lb"/>
工而分督之地濶而防遠者多為之畛以析之以拒漫<pc n="lb"/>
                    <pb n="11b"/>
延使食其地者各效其力而無勞于官役于官者官食<pc n="lb"/>
之而食之所出處之以權於廩藏無損也又曰農罔穫<pc n="lb"/>
冬愈隙矣毋俟春溢弗及也且因而食之有助歛不給<pc n="lb"/>
之義焉何公聞而賢之詳授以區畫之方埤闕之計勸<pc n="lb"/>
懲之典而聽其行且令曰凡吏吳者式是規浙臬僉事<pc n="lb"/>
雷公元芳以其職與聞乎是亦偉而許之君於是奉令<pc n="lb"/>
惟謹躬率其僚馮丞以下相利庀材如其䇿築之應期<pc n="lb"/>
而成延袤凡百餘里凡其崇視凶歲漫迹加尺者三葢<pc n="lb"/>
                    <pb n="12a"/>
丈有二尺也凡其廣加崇尺者三而其閷三分去一葢<pc n="lb"/>
防制也其側植楊插茭以䕶之凡其障而築之也析竹<pc n="lb"/>
織蘆而匝之以幹凡其材悉出於官凡奪田益隄而妨<pc n="lb"/>
于藝者官計其地而鈞其賦于其疆之人而東之浚者<pc n="lb"/>
不與焉既而有以患聞者上乃命工部侍郎徐公原一<pc n="lb"/>
率厥屬主事祝君惟貞大舉浚防而何公以下至於<pc n="lb"/>
董者皆與之君子謂是役也先國之謀而上合焉預民<pc n="lb"/>
之患而下樂焉創于一邑而四國則焉成于羣議而若<pc n="lb"/>
                    <pb n="12b"/>
出一人焉惟患之捍而饑則賑焉不可泯也乃碑于其<pc n="lb"/>
地曰撫都御史何公以上海董君隄于是是為𢎞治甲<pc n="lb"/>
寅十二月朔日也<pc n="lb"/>
<pc n="　"/>
                    <pc n="　"/>
                    <pc n="　"/>徐尚書治水奏<pc n="lb"/>
臣等竊惟東南地勢低下水患自古有之永樂初元水<pc n="lb"/>
復漲溢太宗文皇帝命户部尚書夏原吉大加疏治方<pc n="lb"/>
得止息逮今九十餘年各處港浦仍復湮塞為患滋甚<pc n="lb"/>
仰惟皇上軫念地方命臣等㑹同修浚葢將拯墊溺之<pc n="lb"/>
                    <pb n="13a"/>
民於袵席之上化魚鼈之區為稻粱之域臣等敢不罄<pc n="lb"/>
竭駑鈍以圗仰副聖意用是夙夜不遑寧處相度施工<pc n="lb"/>
竊見嘉湖常鎮水之上流蘇松水之下流上流不浚無<pc n="lb"/>
以開其源下流不浚無以導其歸於是督同委官人等<pc n="lb"/>
將蘇州府吳江長橋一帶茭蘆之地疏浚深濶導引太<pc n="lb"/>
湖之水散入澱山陽城昆承等湖又開吳松江幷大石<pc n="lb"/>
趙屯等浦洩澱山湖水由吳松江以達於海開白茅港<pc n="lb"/>
并白魚洪鮎魚口等處洩昆承湖水以注于江又開七<pc n="lb"/>
                    <pb n="13b"/>
浦鹽鐵等塘洩陽城湖水以達於海下流疏通不復壅<pc n="lb"/>
塞開湖州之漊涇洩天目諸山之水自西南入于太湖<pc n="lb"/>
開常州之百瀆洩荆溪之水自西北入于太湖又開各<pc n="lb"/>
斗門以洩運河之水由江陰以入江上流疏通不復湮<pc n="lb"/>
滯自𢎞治七年十一月十七日興工至八年二月十五<pc n="lb"/>
日工畢幸而一向天氣晴和人無疫癘凡百衆庶爭先<pc n="lb"/>
效勞即今水患消弭人無墊溺之憂田有豐稔之望列<pc n="lb"/>
郡士民莫不慶抃是非臣等之能皆皇上盛德大福廣<pc n="lb"/>
                    <pb n="14a"/>
被東南之所致也今將修浚過港瀆畫圖貼說謹具奏<pc n="lb"/>
聞<pc n="lb"/>
<pc n="　"/>
                    <pc n="　"/>
                    <pc n="　"/>楊主事君謙治水紀績碑文<pc n="lb"/>
上臨御之七年為𢎞治甲寅乃眷南顧以兹吳浙之間<pc n="lb"/>
數被水患黎民阻饑思大拯救之爰采廷議特命工部<pc n="lb"/>
左侍郎徐公㑹同巡撫都御史何公經畧其事浚築惟<pc n="lb"/>
便而以其屬員外郎祝君惟貞從行贊畫公深惟大江<pc n="lb"/>
之南自鎮徂杭膏腴千里而震澤瀦聚其間西納東吐<pc n="lb"/>
                    <pb n="14b"/>
本利非害自壅遏不導故胸腹受病肆為災沴然水有<pc n="lb"/>
上下治亦宜鈞乃率司府僚吏周巡列郡討源求委盡<pc n="lb"/>
得其利害曲折公乃與巡撫公度地計工當用人二十<pc n="lb"/>
萬乃足事因創差夫之法一甲三人而以其餘為資給<pc n="lb"/>
又别給米人一石先食後役措畫孔艱凡在守令無不<pc n="lb"/>
相率視效罔敢逸怠以是年十一月經始嚴神享肅官<pc n="lb"/>
箴而後即工惟蘇之松陵為震澤喉襟而吳松七浦白<pc n="lb"/>
茅則奔海之大道利博而治最急者也乃令張通判旻<pc n="lb"/>
                    <pb n="15a"/>
先以萬六千人之長橋疏其竇八十有五又於其外薙<pc n="lb"/>
荻去澱凡千畝決為通波隨流北折而東又以萬五千<pc n="lb"/>
人開七浦四十里及鹽鐵尤涇各十餘里又以人八萬<pc n="lb"/>
開白茅六十里其上曰鮎魚口者湖流之出是凡四渠<pc n="lb"/>
為新開河為龍潭洪為白魚洪為落星港盡皆疏之<pc n="lb"/>
悉徹海焉自昔以吳松灧沙浮盪不可治公按而視之<pc n="lb"/>
曰此正三江要道水下最捷何可已也其地隸松乃以<pc n="lb"/>
郝通判希賢率人四萬五千開其下流凡七十里以<pc n="lb"/>
                    <pb n="15b"/>
復江之舊常州之境惟是宜興百瀆及江陰入江諸港<pc n="lb"/>
歲久湮塞乃以姚通判文灝開瀆五十放之太湖又開<pc n="lb"/>
港三導運河入江用人亦五萬而吾蘇守史侯公鑒獨<pc n="lb"/>
以勤勩為諸郡先而松守陳遜之常守華廷佐咸殫心<pc n="lb"/>
力以相其事公又以諸漊不通則苕霅之水不得入于<pc n="lb"/>
太湖通而不為之隄則水乘風泛溢為其傍災其地浙<pc n="lb"/>
也則以周大叅公瑞發人二萬開漊七十有二作石隄<pc n="lb"/>
七十里以利湖州又浚西湖利杭又作石隄三十里利<pc n="lb"/>
                    <pb n="16a"/>
嘉興葢上源下流鈞修並治水以大通而員外郎祗敬<pc n="lb"/>
公命日無寧居與雷僉憲元芳往來提調兼督防田之<pc n="lb"/>
事責成尤篤浚治之外岸益高厚大凡是役以丞簿稽<pc n="lb"/>
工以義民部夫所至頓次舍置井竈時止作薪芻並給<pc n="lb"/>
醫藥有備民用是不困而皇上聖德格天一霽經時人<pc n="lb"/>
以和適無沾塗櫛冒之苦役不百日而成六郡人士莫<pc n="lb"/>
不胥慶以為上恩洪大思粒食兹土遂以公來建是丕<pc n="lb"/>
績恵延無窮歴觀前代致力於斯者非不甚衆然言浮<pc n="lb"/>
                    <pb n="16b"/>
於實或以近效自畫迄無逺謨惟國朝永樂中一治垂<pc n="lb"/>
利葢八十載然考之郡記其時授地調役亦未有若今<pc n="lb"/>
日之大者則稔歲之臻有不加於前乎哉惟公忠貞博<pc n="lb"/>
大御之以整暇是以動用大衆終始晏然所謂社稷大<pc n="lb"/>
臣臨事決議愈大而愈靖者公其有焉工之畢當作之<pc n="lb"/>
明年二月雖成未驗既而大雨兼旬水驟長驟縮流若<pc n="lb"/>
箭駛雨與昔同而利病懸異然後人之信且喜滋甚卓<pc n="lb"/>
哉巍乎垂宇宙誇古今斯實一代之偉烈不可尚已<pc n="lb"/>
                    <pb n="17a"/>
<pc n="　"/>
                    <pc n="　"/>
                    <pc n="　"/>舉人秦慶請設淘河夫奏<pc n="lb"/>
臣惟國家財賦多出於東南而東南財賦盡出於水利<pc n="lb"/>
方今時務莫要於此不可以為緩而忽之也近年以來<pc n="lb"/>
列郡數被水災民不聊生推原其故皆由於太湖之溢<pc n="lb"/>
而太湖之所以溢則由於三江衆浦之失其道耳𢎞治<pc n="lb"/>
七年巡撫都御史何鑑具以上聞既而給事中葉紳巡<pc n="lb"/>
按御史劉廷瓚相繼論列伏蒙皇上軫念地方特命工<pc n="lb"/>
部侍郎徐貫來總水事凡通湖達海隘口支川無不疏<pc n="lb"/>
                    <pb n="17b"/>
治自七年冬至八年春不數月而成功一時水患十去<pc n="lb"/>
八九列郡人民仰荷皇上再造之恩如天地之難名也<pc n="lb"/>
然臣以為疏導之利雖已𢎞於一時而經制之宜猶未<pc n="lb"/>
及於永久惟昔之善治水者每於平成之後必立宣防<pc n="lb"/>
之法如近代撩淺開江等卒亦皆制置有定浚治有常<pc n="lb"/>
是以當時利興而害去國富而民安臣以為今當畧倣<pc n="lb"/>
前制思患預防乞勑該部轉行巡撫及水利官督率府<pc n="lb"/>
縣治農官徧詣三江各浦地方相視要害講求便宜用<pc n="lb"/>
                    <pb n="18a"/>
其土著之民專習搜淘之事免其别差著為定令仍須<pc n="lb"/>
往來勸督驗其功程以行賞罰務使水道不復壅遏而<pc n="lb"/>
旱澇不能為災可也經久之宜莫善於此伏望皇上矜<pc n="lb"/>
其愚而垂仁采納焉臣不勝激切願望之至<pc n="lb"/>
<pc n="　"/>
                    <pc n="　"/>
                    <pc n="　"/>松學生金藻三江水學<pc n="lb"/>
禹貢曰三江既入震澤底定又曰九川滌源九澤既陂<pc n="lb"/>
今東江已塞而松江復微是川源無滌也太湖泛濫隄<pc n="lb"/>
防不修是澤無陂障也惟其無陂所以靡定惟其無滌<pc n="lb"/>
                    <pb n="18b"/>
所以靡入東風則西決西風則東潰一雨連旬數月如<pc n="lb"/>
海此頻年水患所以不可救治者良由備之不預慮之<pc n="lb"/>
不周託之不重而任之不久也孔子稱禹盡力乎溝洫<pc n="lb"/>
孟子稱禹以四海為壑愚以為禹貢之法孔孟之言<pc n="lb"/>
萬世所當順守而不可忽者也治水君子順此而行之<pc n="lb"/>
則有無窮之利忽此而不行則有無窮之害順之之道<pc n="lb"/>
有六曰探本源也順形勢也正綱領也循次序也鈞財<pc n="lb"/>
力也勤省視也所以行之之要在任得其人而已矣任<pc n="lb"/>
                    <pb n="19a"/>
得人而六事不舉者未之有也六事舉矣水不為利而<pc n="lb"/>
為害者亦未之有也所謂任得人者治水救民莫大之<pc n="lb"/>
事況國家財賦多出東南伏聞堯舜治水必委之於神<pc n="lb"/>
禹而輔之以伯益故能地平天成萬世永賴洪惟我太<pc n="lb"/>
祖高皇帝設立府縣司牧區圖糧里所以重農事也太<pc n="lb"/>
宗文皇帝專任户部尚書夏公總督江南水利數十年<pc n="lb"/>
來民䝉其澤但當時任之不久而繼之無人所以其功<pc n="lb"/>
不全其利不逺今之治水總之以僉憲而已凡百舉動<pc n="lb"/>
                    <pb n="19b"/>
不得自為事功難成愚以為若欲水患消除必遵祖宗<pc n="lb"/>
之法專任大臣而輔之以所屬責成守令而催辦於糧<pc n="lb"/>
里不宜泛遣他官而墮失厚利添設耆塘而擾害良民<pc n="lb"/>
也是故有敬德有實學有髙識有逺慮有仁慈有剛果<pc n="lb"/>
不恃一已之聰明而採納天下之公論不恤一已之勞<pc n="lb"/>
逸而體悉萬夫之凍餒斯可以膺大任而成大功也所<pc n="lb"/>
謂勤省視者伏聞神禹治水十三年居外三過其門而<pc n="lb"/>
不入後世君子乃欲不出郊原而求其刑賞當水利修<pc n="lb"/>
                    <pb n="20a"/>
自生民以來未有能濟者也是故有亷能不省視與無<pc n="lb"/>
㢘能同省視不賞罰與不省視同賞罰不繼續與不賞<pc n="lb"/>
罰同省視之時與民約信某日到某鄉某月到某縣三<pc n="lb"/>
月一周一年三徧非大寒暑不休息非大風雨不更期<pc n="lb"/>
大約省視一年二年圍岸可成三年四年溝洫可深五<pc n="lb"/>
年六年浦瀆可通七年八年三江可入至於九年閘竇<pc n="lb"/>
可完石隄可備一圖水利省視在里長一區水利省視<pc n="lb"/>
在糧長治農縣丞則省視一縣治農通判則省視一府<pc n="lb"/>
                    <pb n="20b"/>
而守令則兼之也提七郡之綱而以水功分數為殿最<pc n="lb"/>
者大臣也叅贊乎上綱紀乎下者大臣之佐也若夫相<pc n="lb"/>
與調劑以成其事者巡撫也相與糾舉以正其法者巡<pc n="lb"/>
按也如此而水利不興菽粟不如水火者吾未之信也<pc n="lb"/>
顧君子省視何如耳所謂鈞財力者財不鈞則無食無<pc n="lb"/>
食則多怨力不鈞則無功無功則徒費愚謂圍岸溝洫<pc n="lb"/>
田户存者不須起倩隨其田旁而責其户以自修之一<pc n="lb"/>
尺一步皆有歸著今之修圍者不令自為須要起倩彊<pc n="lb"/>
                    <pb n="21a"/>
者不服役弱者不得休其弊甚多不可附說往年開河<pc n="lb"/>
每里起夫二三十里傷於太多在家人户又無所助雖<pc n="lb"/>
或有之亦是弱者官府給糧不過數斗倉廩有限其能<pc n="lb"/>
再乎愚謂總是民財何須勞擾為今之計莫若每甲朋<pc n="lb"/>
出長夫一名三時治水一冬休養其餘九户分為九等<pc n="lb"/>
每月一户貼錢三百六十文十夫一舟往來宿食百夫<pc n="lb"/>
十舟千夫百舟自正月發運已畢水工方興至十月開<pc n="lb"/>
倉納糧水工又止千夫修一處萬夫修十處各自立功<pc n="lb"/>
                    <pb n="21b"/>
以慿賞罰惟是石隄閘竇或憂浩廢欲乞朝廷暫將七<pc n="lb"/>
郡魚課船課竹木雜課量停起解留充水用待至功成<pc n="lb"/>
之後悉依原議庶幾不以積習害機宜不以近利墮永<pc n="lb"/>
制而萬年之功成矣所謂循次序者事有緩急功有難<pc n="lb"/>
易知所先後水利修矣昔人以開江置閘圍岸為東南<pc n="lb"/>
第一義又以河道田圍二事可兼修而不可偏廢此皆<pc n="lb"/>
確論但惜其失先後之序故後人祖之者率多以開江<pc n="lb"/>
為急而圍岸溝洫漫不之省是以用力多而成功少積<pc n="lb"/>
                    <pb n="22a"/>
習久而曲論生愚以為江固當開閘固當置圍岸溝洫<pc n="lb"/>
則在開江置閘之先而圍岸又當先於溝洫也修圍之<pc n="lb"/>
法水漲則專增其裏土不狼籍水涸則兼築其外岸方<pc n="lb"/>
堅固圍大者其中須畫界岸但今低鄉圍岸蕩無根基<pc n="lb"/>
須得樁笆方可修築若乃震澤諸湖須用石隄如髙郵<pc n="lb"/>
三湖可也髙郵三湖資其行舟以運糧震澤諸湖資其<pc n="lb"/>
灌田以出糧皆宜專任大臣經理其事而不惜所費況<pc n="lb"/>
江南運河亦資震澤諸湖之利豈可獨留心於彼而不<pc n="lb"/>
                    <pb n="22b"/>
加意於此乎開溝無他法惟在深廣而已開河之法疾<pc n="lb"/>
流搔乘緩流撈剪汚泥盤弔平陸開挑開江之法與開<pc n="lb"/>
河同但各處包帶積荒田土與夫沙塗水蕩却用長夫<pc n="lb"/>
開以溝洫畫以疆界墾闢成田召人耕種抵足原租餘<pc n="lb"/>
充閘費待至開江之時遇有所損之處即以此償之如<pc n="lb"/>
此則上不煩官下不損民中不害事而横議息矣老農<pc n="lb"/>
云種田先做岸種地先做溝此二句切中今時之病葢<pc n="lb"/>
髙鄉不收無溝故也低鄉不收無岸故也至若池塘又<pc n="lb"/>
                    <pb n="23a"/>
髙鄉急務大約有田一頃開塘十畝可以蓄水而防旱<pc n="lb"/>
矣所謂探本源者天下之事有利有害莫不皆有本源<pc n="lb"/>
也利於民者則當厚其本深其源害於民者則當拔其<pc n="lb"/>
本塞其源況水之利害財貨之盈縮生民之休戚國家<pc n="lb"/>
之安危係焉尤當深探其本而窮究其源者也竊見𢎞<pc n="lb"/>
治五年江南久雨湖泖相連風濤洶湧民居漂蕩迨及<pc n="lb"/>
六年乖氣流行疫癘大作至於七年宿水連春夏雨過<pc n="lb"/>
時菜麥禾苗極目沈淪饑民逃竄絶野蕭條凡此災害<pc n="lb"/>
                    <pb n="23b"/>
雖曰氣運之常亦人事不修之故今欲救其已然之災<pc n="lb"/>
不若因之以救未然之災除一二年之害不若因之以<pc n="lb"/>
除千百年之害救已然一二年之災倉廩府庫是也救<pc n="lb"/>
未然千百年之災江湖田野是也江湖浚治然後田野<pc n="lb"/>
開闢田野開闢然後百榖豐登倉廪盈溢盜賊可息獄<pc n="lb"/>
訟可簡教化可興禮樂可作尚何災害之足憂哉荀卿<pc n="lb"/>
曰田野者財之本也倉廩者財之末也事業者貨之源<pc n="lb"/>
也府庫者貨之流也孟子曰無政事則財用不足程子<pc n="lb"/>
                    <pb n="24a"/>
曰五事内也謹而明之六府外也時而治之朱子曰順<pc n="lb"/>
五行修五事財之本也治水君子明而至於肅乂哲謀<pc n="lb"/>
聖則修矣治而至於時雨時暘時燠時寒時風則順<pc n="lb"/>
矣五事修矣五行順矣於是相克而生百榖生榖而成<pc n="lb"/>
六府六府而資三事而成九功九功叙九叙歌此禮樂<pc n="lb"/>
所由興也是故修隄防以救澇土克水也修江湖以救<pc n="lb"/>
旱水克火也修爐治以為耜火克金也修斧斤以為耒<pc n="lb"/>
金克木也修耘耨以生榖木克土也夫五行之序不同<pc n="lb"/>
                    <pb n="24b"/>
而所同者水為先也是天下萬物無有先於水者也先<pc n="lb"/>
於水者兩儀也兩儀之所先太極也譬則太極祖也兩<pc n="lb"/>
儀父母也五行五子也水長子也欲幹父母之蠱固在<pc n="lb"/>
乎子而長子尤其所重也夫五行以水為先猶五事以<pc n="lb"/>
貌為先治水君子恭敬以修其貌咨訪以修其言巡省<pc n="lb"/>
以修其視採擇以修其聽備慮以修其思以合五行以<pc n="lb"/>
叙九功以慰萬民之所望以副聖天子之所託庶幾端<pc n="lb"/>
本澄源而君子所當留心者歟<pc n="lb"/>
                    <pb n="25a"/>
<pc n="　"/>
                    <pc n="　"/>
                    <pc n="　"/>三江水學或問上<pc n="lb"/>
或問三江既入震澤底定此禹貢揚州治水之法予既<pc n="lb"/>
掲之以為一篇之綱領者當矣而又引九川滌源九澤<pc n="lb"/>
既陂何也曰三江流水也滌源流水之所以入也震澤<pc n="lb"/>
止水也既陂止水之所以定也使禹貢無此二句總結於<pc n="lb"/>
後將謂三江既入震澤自然底定矣自漢以來治經者<pc n="lb"/>
多忽此惟蔡氏得紫陽夫子之傳故其言曰九州之<pc n="lb"/>
川浚滌泉源而無壅遏九州之澤已有陂障而無決潰<pc n="lb"/>
                    <pb n="25b"/>
治水君子篤信而深思之則諸澤陂障自有不可得而<pc n="lb"/>
已者曰三時治水一冬休養與論語使民以時孟子不<pc n="lb"/>
違農時不同何也曰斷不可泥至冬乃役之說以陷於<pc n="lb"/>
死亡也盖至冬乃役如上入執宫功之類非若水利<pc n="lb"/>
乃野外工役不可以冬月為之也詩云蟋蟀在堂役車<pc n="lb"/>
其休又曰塞向墐户入此室處又曰三之日于耜四之<pc n="lb"/>
日舉趾書於仲春曰平秩東作於仲冬曰厥民隩葢三<pc n="lb"/>
時勤苦一時休養今古之通誼也曰近日開河亦是冬<pc n="lb"/>
                    <pb n="26a"/>
月如何亦成曰幸得一冬晴暖所以不見甚傷然終不<pc n="lb"/>
可為法葢嘉定人夫亦多死者曰開河必動大衆如何<pc n="lb"/>
保得不死曰程子開河他人管者多死程子管者不死<pc n="lb"/>
一人只是處置得宜耳曰役夫衆多如之何可以全其<pc n="lb"/>
生也曰冬月不役是求生之一路也老弱不用是求生<pc n="lb"/>
之一路也衣食温飽是求生之一路也痛革暴虐是求<pc n="lb"/>
生之一路也有疾即與之藥而發回是求生之一路也<pc n="lb"/>
船舍近便足蔽風雨是求生之一路也如此求生而猶<pc n="lb"/>
                    <pb n="26b"/>
不免於死是誠當死者也然亦不可不為之祭埋而厚<pc n="lb"/>
恤其家也曰常年治水不亦勞乎曰春秋常事不書凡<pc n="lb"/>
用民力無不書者所以重民力也合義不合義必書得<pc n="lb"/>
時不得時必書惟修泮宫不書立閟宫不書修阡陌不<pc n="lb"/>
書浚溝洫不書二百四十二年無一筆豈皆不用民力<pc n="lb"/>
於疆畎哉誠以四事如飲食然不可一日而闕者也聖<pc n="lb"/>
人之教萬世至矣曰春秋有浚洙之文何也曰洙魯北<pc n="lb"/>
水名莊公畏齊來伐故浚以防之非為農民興水利也<pc n="lb"/>
                    <pb n="27a"/>
<pc n="　"/>
                    <pc n="　"/>
                    <pc n="　"/>三江水學或問下<pc n="lb"/>
明日客復來曰九川滌源九澤既陂言九州之川澤也<pc n="lb"/>
子之引之却是專言揚州可乎野人曰既言九州則揚<pc n="lb"/>
州在其中矣客曰不用耆塘可也又用糧里可乎野人<pc n="lb"/>
曰糧里舊所置也耆塘今所增也不足而增可也既足<pc n="lb"/>
而增可乎所謂十羊九牧者也客曰上得其人則雖用<pc n="lb"/>
耆塘亦不害野人曰與其上得人而下不得人孰與其<pc n="lb"/>
上下皆得人乎客曰府縣下鄉省視得無擾民如栁子<pc n="lb"/>
                    <pb n="27b"/>
之論乎野人曰先之勞之聖人之言也勸課農桑守令<pc n="lb"/>
之責也星言夙駕說于桑田公侯之事也循行國邑周<pc n="lb"/>
視原野司空之職也何有聽民自為而坐食者乎栁子<pc n="lb"/>
之論為擾民者發之過也客曰隨其田旁自修溝岸不<pc n="lb"/>
若計其田畝鈞其工程為善葢田有長倚涇者有横出<pc n="lb"/>
涇者有不出涇者用子之法則長倚涇者用工太多横<pc n="lb"/>
出涇者用工太少不出涇者無工可為豈得為鈞乎野<pc n="lb"/>
人曰舊時鄙見亦如此然鈞則鈞矣終是甲治乙田丁<pc n="lb"/>
                    <pb n="28a"/>
修丙岸非惟不肯盡心抑且無慿賞罰思之十年始遇<pc n="lb"/>
有識乃上海陸宗愷却與華亭曹憲副定菴之意正同<pc n="lb"/>
葢不出涇之田澇則不得洩旱則不得溉糞則難於入<pc n="lb"/>
歛則難於出凡有此田者多是貧難下户當優恤者也<pc n="lb"/>
若其横出涇者與長倚涇者旱則易於溉澇則易於洩<pc n="lb"/>
糞則便於入歛則便於出有此田者多是殷實有力者<pc n="lb"/>
也故定為此法允愜輿情使貧乏者既得以安生而有<pc n="lb"/>
力者又無計以偷閑堅固浚滌者既得以䝉賞而淤淺<pc n="lb"/>
                    <pb n="28b"/>
疎脆者又無計以逃罪愚所謂一尺一步皆有歸著一<pc n="lb"/>
賞一罰皆得其當者誠非臆度之言也客曰低鄉無土<pc n="lb"/>
如何修岸野人曰此則須用載土撈泥且如商賈從長<pc n="lb"/>
沙販米經年累月涉歴風濤只是欲得米故不辭艱苦<pc n="lb"/>
今在平河載土近處撈泥得一船即是一船之米得萬<pc n="lb"/>
船即是萬船之米但寄之於田歲歲取之無窮也人患<pc n="lb"/>
不載不撈耳客曰天下本無事庸人自擾之野人曰四<pc n="lb"/>
年渰沒萬姓漂流尚謂之無事乎且愚見不過遵祖宗<pc n="lb"/>
                    <pb n="29a"/>
之法守聖賢之規修隄防浚溝洫滌川原而已何擾之<pc n="lb"/>
有客曰探本源只當云探水之本源如何說得到五事<pc n="lb"/>
上野人曰三江之水原自太湖太湖之水原自諸山諸<pc n="lb"/>
山之水原自天雨天雨原自地氣地氣原自人心人心<pc n="lb"/>
善則五事修五事修則五行順五行順則五氣和五氣<pc n="lb"/>
和則五休徵應反此則五咎徵應矣故曰天未始不為<pc n="lb"/>
人人未始不為天也<pc n="lb"/>
<pc n="　"/>浙西水利書卷下<pc n="lb"/>
<pb n="29b"/>
                </p>
<p>
</p>
  </div>
        </body>
</text>
</TEI>