<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>佛國記</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>佛國記<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>釋法顯<pc n="　"/>撰<pc n="lb"/>
法顯昔在長安慨律藏殘缺於是遂以𢎞始二年歳在<pc n="lb"/>
己亥與慧景道整慧應慧嵬等同契至天竺尋求戒律<pc n="lb"/>
初發跡長安度隴至乾歸國夏坐夏坐訖前行至耨檀<pc n="lb"/>
國度養樓山至張掖鎮張掖大亂道路不通張掖王慇<pc n="lb"/>
懃遂留爲作檀越於是與智嚴慧簡僧紹寶雲僧景等<pc n="lb"/>
相遇欣於同志便共夏坐夏坐訖復進到燉煌有塞東<pc n="lb"/>
                    <pb n="1a"/>
西可八十里南北四十里共停一月餘日法顯等五人<pc n="lb"/>
隨使先發復與寳雲等别燉煌太守李浩供給度沙河<pc n="lb"/>
沙河中多有惡鬼熱風遇則皆死無一全者上無飛鳥<pc n="lb"/>
下無走獸遍望極目欲求度處則莫知所擬唯以死人<pc n="lb"/>
枯骨爲標幟耳行十七日計可千五百里得至鄯善國<pc n="lb"/>
其地﨑嶇薄瘠俗人衣服麤與漢地同但以氈褐爲異<pc n="lb"/>
其國王奉法可有四千餘僧悉小乘學諸國俗人及沙<pc n="lb"/>
門盡行天竺法但有精麤從此西行所經諸國類皆如<pc n="lb"/>
                    <pb n="1b"/>
是唯國國言語不同然出家人皆習天竺書天竺語住<pc n="lb"/>
此一月日復西北行十五日到□夷國□夷國僧亦有<pc n="lb"/>
四千餘人皆小乘學法則齊整秦土沙門至彼都不預<pc n="lb"/>
其僧例法顯得符行堂公孫經理住二月餘日於是還<pc n="lb"/>
與寶雲等共爲□夷國人不修禮義遇客甚薄智嚴慧<pc n="lb"/>
簡慧嵬遂返向髙昌欲求行資法顯等䝉符公孫供給<pc n="lb"/>
遂得直進西南行路中無居民涉行艱難所經之苦人<pc n="lb"/>
理莫比在道一月五日得到于闐其國豐樂人民殷盛<pc n="lb"/>
                    <pb n="2a"/>
盡皆奉法以法樂相娛衆僧乃數萬人多大乘學皆有<pc n="lb"/>
衆食彼國人民星居家家門前皆起小塔最小者可髙<pc n="lb"/>
二丈許作四方僧房供給客僧及餘所須國主安堵法<pc n="lb"/>
顯等於僧伽藍僧伽藍名瞿摩帝是大乘寺三千僧共<pc n="lb"/>
犍槌食入食堂時威儀齊肅次第而坐一切寂然器鉢<pc n="lb"/>
無聲淨人益食不得相喚但以手指麾慧景道整慧達<pc n="lb"/>
先發向竭义國法顯等欲觀行像停三月日其國中十<pc n="lb"/>
四大僧伽藍不數小者從四月一日城裏便掃灑道路<pc n="lb"/>
                    <pb n="2b"/>
荘嚴巷陌其城門上張大幃幕事事嚴飾王及夫人采<pc n="lb"/>
女皆住其中瞿摩帝僧是大乗學王所敬重最先行像<pc n="lb"/>
離城三四里作四輪像車髙三丈餘狀如行殿七寶莊<pc n="lb"/>
校懸繒幡盖像立車中二菩薩侍作諸天侍從皆金銀<pc n="lb"/>
彫瑩懸於虚空像去門百步王脱天冠易著新衣徒跣<pc n="lb"/>
持華香翼從出城迎像頭面禮足散華燒香像入城時<pc n="lb"/>
門樓上夫人采女遥散衆華紛紛而下如是莊嚴供具<pc n="lb"/>
車車各異一僧伽藍則一日行像四月一日爲始至十<pc n="lb"/>
                    <pb n="3a"/>
四日行像乃訖行像訖王及夫人乃還宫耳其城西七<pc n="lb"/>
八里有僧伽藍名王新寺作來八十年經三王方成可<pc n="lb"/>
髙二十五丈彫文刻鏤金銀覆上衆寶合成塔後作佛<pc n="lb"/>
堂莊嚴妙好梁柱戸扇窻牖皆以金薄别作僧房亦嚴<pc n="lb"/>
麗整飾非言可盡嶺東六國諸王所有上價寶物多作<pc n="lb"/>
供養人用者少既過四月行像僧紹一人隨胡道人向<pc n="lb"/>
罽賓法顯等進向子合國在道二十五日便到其國國<pc n="lb"/>
王精進有千餘僧多大乗學住此十五日已於是南行<pc n="lb"/>
                    <pb n="3b"/>
四日入葱嶺山到於麾國安居安居已止行二十五日<pc n="lb"/>
到竭义國與慧景等合值其國王作般遮越師般遮越<pc n="lb"/>
師漢言五年大㑹也會時請四方沙門皆來雲集已莊<pc n="lb"/>
嚴衆僧坐處懸繒旛葢作金銀蓮華著繒座後鋪淨坐<pc n="lb"/>
具王及羣臣如法供養或一月二月或三月多在春時<pc n="lb"/>
王作㑹已復勸諸羣臣設供供養或一日二日三日五<pc n="lb"/>
日供養都畢王以所乗馬鞍勒自副使國中貴重臣騎<pc n="lb"/>
之并諸白㲲種種珍寳沙門所須之物共諸羣臣發願<pc n="lb"/>
                    <pb n="4a"/>
布施布施已還從僧贖其地山寒不生餘穀唯熟麥耳<pc n="lb"/>
衆僧受歳已其晨輒霜故其王毎讃衆僧令麥熟然後<pc n="lb"/>
受歳其國中有佛唾壺以石作色似佛鉢又有佛一齒<pc n="lb"/>
國人爲佛齒起塔有千餘僧盡小乗學自山以東俗人<pc n="lb"/>
被服麤類秦土亦以氈褐爲異沙門法用轉轉勝不可<pc n="lb"/>
具記其國當葱嶺之中自葱嶺已前草木果實皆異唯<pc n="lb"/>
竹及安石榴甘蔗三物與漢地同耳從此西行向北天<pc n="lb"/>
竺在道一月得度葱嶺葱嶺冬夏有雪又有毒龍若失<pc n="lb"/>
                    <pb n="4b"/>
其意則吐毒風雨雪飛沙礫石遇此難者萬無一全彼<pc n="lb"/>
土人人即名為雪山人也度嶺已到北天竺始入其境<pc n="lb"/>
有一小國名陀歴亦有衆僧皆小乗學其國昔有羅漢<pc n="lb"/>
以神足力將一巧匠上兠術天觀彌勒菩薩長短色貌<pc n="lb"/>
還下刻木作像前後三上觀然後乃成像長八丈足趺<pc n="lb"/>
八尺齋日常有光眀諸國王競興供養今故現在於此<pc n="lb"/>
順嶺西南行十五日其道艱阻崖岸險絶其山唯石壁<pc n="lb"/>
立千仞臨之目眩欲進則投足無所下有水名新頭河<pc n="lb"/>
                    <pb n="5a"/>
昔人有鑿石通路施傍梯者凡度七百度梯已躡懸絙<pc n="lb"/>
過河河兩岸相去減八十步九驛所記漢之張騫甘英<pc n="lb"/>
皆不至衆僧問法顯佛法東過其始可知耶顯云訪問<pc n="lb"/>
彼土人皆云古老相傳自立彌勒菩薩像後便有天竺<pc n="lb"/>
沙門齎經律過此河者像立在佛泥洹後三百許年計<pc n="lb"/>
於周氏平王時由兹而言大教宣流始自此像非夫彌<pc n="lb"/>
勒大士繼軌釋迦孰能令三寳宣通邊人識法固知冥<pc n="lb"/>
運之開本非人事則漢明之夢有由而然矣渡河便到<pc n="lb"/>
                    <pb n="5b"/>
烏萇國烏萇國是正北天竺也盡作中天竺語中天竺<pc n="lb"/>
所謂中國俗人衣服飲食亦與中國同佛法甚盛名衆<pc n="lb"/>
僧住止處爲僧伽藍凡有五百僧伽藍皆小乗學若有<pc n="lb"/>
客比丘到悉供養三日三日過已乃令自求所安常傳<pc n="lb"/>
言佛至北天竺即到此國已佛遺足跡於此跡或長或<pc n="lb"/>
短在人心念至今猶爾及曬衣石度惡龍處亦悉現在<pc n="lb"/>
石髙丈四闊二丈許一邊平慧景道整慧達三人先發<pc n="lb"/>
向佛影那竭國法顯等住此國夏坐坐訖南下到宿呵<pc n="lb"/>
                    <pb n="6a"/>
多國其國佛法亦盛昔天帝釋試菩薩化作鷹鴿割肉<pc n="lb"/>
貿鴿處佛即成道與諸弟子遊行語云此本是吾割肉<pc n="lb"/>
貿鴿處國人由是得知於此處起塔金銀校飾從此東<pc n="lb"/>
下五日行到犍陀衛國是阿育王子法益所治處佛爲<pc n="lb"/>
菩薩時亦於此國以眼施人其處亦起大塔金銀校飾<pc n="lb"/>
此國人多小乗學自此東行七日有國名竺刹尸羅竺<pc n="lb"/>
刹尸羅漢言截頭也佛爲菩薩時於此處以頭施人故<pc n="lb"/>
因以爲名復東行二日至投身餧餓虎處此二處亦起<pc n="lb"/>
                    <pb n="6b"/>
大塔皆衆寳校飾諸國王臣民競興供養散華然燈相<pc n="lb"/>
繼不絶通上二塔彼方人亦名為四大塔也從犍陀衛<pc n="lb"/>
國南行四日到弗樓沙國佛昔將諸弟子遊行此國語<pc n="lb"/>
阿難云吾般泥洹後當有國王名罽膩伽於此處起塔<pc n="lb"/>
後膩伽王出世出行遊觀時天帝釋欲開發其意化作<pc n="lb"/>
牧牛小兒當道起塔王問言汝作何等答曰作佛塔王<pc n="lb"/>
言大善於是王即於小兒塔上起塔髙四十餘丈衆寳<pc n="lb"/>
校飾凡所經見塔廟壯麗威嚴都無此比傳云閻浮提<pc n="lb"/>
                    <pb n="7a"/>
塔唯此爲上王作塔成已小塔即自傍出大塔南髙三<pc n="lb"/>
尺許佛鉢即在此國昔月氏王大興兵衆來伐此國欲<pc n="lb"/>
取佛鉢既伏此國已月氏王篤信佛法欲持鉢去故興<pc n="lb"/>
供養供養三寶畢乃校飭大象置鉢其上象便伏地不<pc n="lb"/>
能得前更作四輪車載鉢八象共牽復不能進王知與<pc n="lb"/>
鉢縁未至深自愧歎即於此處起塔及僧伽藍并留鎮<pc n="lb"/>
守種種供養可有七百餘僧日將中衆僧則出鉢與白<pc n="lb"/>
衣等種種供養然後中食至暮燒香時復爾可容二斗<pc n="lb"/>
                    <pb n="7b"/>
許雜色而黑多四際分明厚可二分瑩徹光澤貧人以<pc n="lb"/>
少華投中便滿有大富者欲以多華而供養正復百千<pc n="lb"/>
萬斛終不能滿寳雲僧景只供養佛鉢便還慧景慧達<pc n="lb"/>
道整先向那竭國供養佛影佛齒及頂骨慧景病道整<pc n="lb"/>
住㸔慧逹一人還於弗樓沙國相見而慧逹寳雲僧景<pc n="lb"/>
遂還秦土慧景應在佛鉢寺無常由是法顯獨進向佛<pc n="lb"/>
頂骨所西行十六由延便至那竭國界醯羅城中有佛<pc n="lb"/>
頂骨精舍盡以金薄七寳校飾國王敬重頂骨慮人抄<pc n="lb"/>
                    <pb n="8a"/>
奪乃取國中豪姓八人人持一印印封守護清晨八人<pc n="lb"/>
俱到各視其印然後開戸開戸已以香汁洗手出佛頂<pc n="lb"/>
骨置精舎外髙座上以七寳圓碪碪下琉璃鍾覆上皆<pc n="lb"/>
珠璣校飾骨黃白色方圓四寸其上隆起每日出後精<pc n="lb"/>
舎人則登高樓擊大鼓吹螺敲銅鈸王聞已則詣精舎<pc n="lb"/>
以華香供養供養已次第頂戴而去從東門入西門出<pc n="lb"/>
王朝朝如是供養禮拜然後聽國政居士長者亦先供<pc n="lb"/>
養乃修家事日日如是初無懈惓供養都訖乃還頂骨<pc n="lb"/>
                    <pb n="8b"/>
於精舎中有七寳解脱塔或開或閉髙五尺許以盛之<pc n="lb"/>
精舎門前朝朝恒有賣華香人凡欲供養者種種買焉<pc n="lb"/>
諸國王亦恒遣使供養精舎處方四十步雖復天震地<pc n="lb"/>
裂此處不動從此北行一由延到那竭國城是菩薩本<pc n="lb"/>
以銀錢貿五莖華供養定光佛處城中亦有佛齒塔供<pc n="lb"/>
養如頂骨法城東北一由延到一谷口有佛錫杖亦起<pc n="lb"/>
精舎供養杖以牛頭栴檀作長丈六七許以木筒盛之<pc n="lb"/>
正復百千人舉不能移入谷口四日西行有佛僧伽梨<pc n="lb"/>
                    <pb n="9a"/>
精舎供養彼國土亢旱府國人相率出衣禮拜供養天<pc n="lb"/>
即大雨那竭城南半由延有石室博山西南向佛留影<pc n="lb"/>
此中去十餘步觀之如佛真形金色相好光眀炳著轉<pc n="lb"/>
近轉㣲髣髴如有諸方國王遣工畫師模寫莫能及彼<pc n="lb"/>
國人傳云千佛盡當於此留影影西百步許佛在時剃<pc n="lb"/>
髮翦爪佛自與諸弟子共造塔髙七八丈以爲將來塔<pc n="lb"/>
法今猶在邊有寺寺中有七百餘僧此處有諸羅漢辟<pc n="lb"/>
支佛塔乃千數住此冬二月法顯等三人南度小雪山<pc n="lb"/>
                    <pb n="9b"/>
雪山冬夏積雪山北陰中過寒暴起人皆噤戰慧景一<pc n="lb"/>
人不堪復進口出白沬語法顯云我亦不復活便可時<pc n="lb"/>
去勿得俱死於是遂終法顯撫之悲號本圗不果命也<pc n="lb"/>
奈何復自力前得過嶺南到羅夷國近有三千僧兼大<pc n="lb"/>
小乗學住此夏坐坐訖南下行十日到跋那國亦有三<pc n="lb"/>
千許僧皆小乗學從此東行三日復渡新頭河兩岸皆<pc n="lb"/>
平地過河有國名毗荼佛法興盛兼大小乗學見秦道<pc n="lb"/>
人往乃大憐愍作是言如何邊地人能知出家爲道遠<pc n="lb"/>
                    <pb n="10a"/>
求佛法悉供給所須待之如法從此東南行減八十由<pc n="lb"/>
延經歴諸寺甚多僧衆萬數過是諸處已到一國國名<pc n="lb"/>
摩頭羅又經捕那河河邊左右有二十僧伽藍可有三<pc n="lb"/>
千僧佛法轉盛凡沙河已西天竺諸國國王皆篤信佛<pc n="lb"/>
法供養衆僧時則脱天冠共諸宗親羣臣手自行食行<pc n="lb"/>
食已鋪氊於地對上座前坐於衆僧前不敢坐床佛在<pc n="lb"/>
世時諸王供養法式相傳至今從是以南名爲中國中<pc n="lb"/>
國寒暑調和無霜雪人民殷樂無戸籍官法唯耕王地<pc n="lb"/>
                    <pb n="10b"/>
者乃輸地利欲去便去欲住便住王治不用刑罔有罪<pc n="lb"/>
者但罰其錢隨事輕重雖復謀爲惡逆不過截右手而<pc n="lb"/>
已王之侍衛左右皆有供禄舉國人民悉不殺生不飲<pc n="lb"/>
酒不食葱蒜唯除旃茶羅旃茶羅名爲惡人與人别居<pc n="lb"/>
若入城市則擊木以自異人則識而避之不相搪揬國<pc n="lb"/>
中不養豬雞不賣生口市無屠行及酤酒者貨易則用<pc n="lb"/>
貝齒唯旃茶羅獵師賣肉耳自佛般泥洹後諸國王長<pc n="lb"/>
者居士爲衆僧起精舎供養供給田宅園圃民戸牛犢<pc n="lb"/>
                    <pb n="11a"/>
鐡劵書録後王王相傳無敢廢者至今不絶衆僧住止<pc n="lb"/>
房舎床褥飲食衣服都無缺乏處處皆爾衆僧常以作<pc n="lb"/>
功徳為業及誦經坐禪客僧往到舊僧迎逆代擔衣鉢<pc n="lb"/>
給洗足水塗足油與非時漿須臾息已復問其臘數次<pc n="lb"/>
第得房舎臥具種種如法衆僧住處作舎利弗塔目連<pc n="lb"/>
阿難塔并阿毗曇律經塔安居後一月諸希福之家勸<pc n="lb"/>
化供養僧作非時漿衆僧大會説法說法已供養舎利<pc n="lb"/>
弗塔種種香華通夜然燈使彼人作舎利弗本婆羅門<pc n="lb"/>
                    <pb n="11b"/>
時詣佛求出家大目連大迦葉亦如是諸比丘尼多供<pc n="lb"/>
養阿難塔以阿難請世尊聽女人出家故諸沙彌多供<pc n="lb"/>
養羅云阿毗曇師者供養阿毗曇律師者供養律年年<pc n="lb"/>
一供養各自有日摩訶衍人則供養般若波羅蜜文殊<pc n="lb"/>
師利觀世音等衆僧受歳竟長者居士婆羅門等各持<pc n="lb"/>
種種衣物沙門所須以布施僧衆僧亦自各各布施佛<pc n="lb"/>
泥洹已來聖衆所行威儀法則相承不絶自渡新頭河<pc n="lb"/>
至南天竺迄於南海四五萬里皆平坦無大山川正有<pc n="lb"/>
                    <pb n="12a"/>
河水從此東南行十八由延有國名僧伽施佛上忉利<pc n="lb"/>
天三月爲母說法來下處佛上忉利天以神通力都不<pc n="lb"/>
使諸弟子知未滿七日乃放神足阿那律以天眼遙見<pc n="lb"/>
世尊即語尊者大目連汝可往問訊世尊目連即往頭<pc n="lb"/>
面禮足共相問訊問訊已佛語目連吾却後七日當下<pc n="lb"/>
閻浮提目連既還於時八國大王及諸臣民不見佛久<pc n="lb"/>
咸皆渇仰雲集此國以待世尊時優鉢羅比丘尼即自<pc n="lb"/>
心念今日國王臣民皆當奉迎佛我是女人何由得先<pc n="lb"/>
                    <pb n="12b"/>
見佛即以神足化作轉輪聖王最前禮佛佛從忉利天<pc n="lb"/>
上來向下下時化作三道寶階佛在中道七寶階上行<pc n="lb"/>
梵天王亦化作白銀階在右邊執白拂而侍天帝釋化<pc n="lb"/>
作紫金階在左邊執七寶葢而侍諸天無數從佛下佛<pc n="lb"/>
既下三階俱沒於地餘有七級現後阿育王欲知其根<pc n="lb"/>
際遣人掘看下至黃泉根猶不盡王益信敬即於階上<pc n="lb"/>
起精舎當中階作丈六立像精舎後立石柱髙三十肘<pc n="lb"/>
上作師子柱内四邊有佛像内外映徹淨若琉璃有外<pc n="lb"/>
                    <pb n="13a"/>
道論師與沙門諍此住處時沙門理屈於是共立誓言<pc n="lb"/>
此處若是沙門住處者今當有靈驗作是言已柱頭師<pc n="lb"/>
子乃大鳴吼見證於是外道懼怖心伏而退佛以受天<pc n="lb"/>
食三月故身作天香不同世人即便浴身後人於此處<pc n="lb"/>
起浴室浴室猶在優鉢羅比丘尼初禮佛處今亦起塔<pc n="lb"/>
佛在世時有翦髮爪作塔及過去三佛并釋迦文佛坐<pc n="lb"/>
處經行處及作諸佛形像處盡有塔今悉在天帝釋梵<pc n="lb"/>
天王從佛下處亦起塔此處僧及尼可有千人皆同衆<pc n="lb"/>
                    <pb n="13b"/>
食雜大小乗學住處一白耳龍與此衆僧作檀越令國<pc n="lb"/>
内豐熟雨澤以時無諸災害使衆僧得安衆僧感其惠<pc n="lb"/>
故為作龍舎敷置坐處又為龍設福食供養衆僧日日<pc n="lb"/>
衆中别差三人到龍舎中食每至夏坐訖龍輒化形作<pc n="lb"/>
一小蛇兩耳邊白衆僧識之銅盂盛酪以龍置中從上<pc n="lb"/>
座至下座行之似若問訊遍便化去年年一出其國豐<pc n="lb"/>
饒人民熾盛最樂無比諸國人來無不經理供給所須<pc n="lb"/>
寺北五十由延有一寺名火境火境者惡鬼名也佛本<pc n="lb"/>
                    <pb n="14a"/>
化是惡鬼後人於此處起精舎以精舎布施阿羅漢以<pc n="lb"/>
水灌手水瀝滴地其處故在正復掃除常現不滅此處<pc n="lb"/>
别有佛塔善鬼神常掃灑初不須人工有邪見國王言<pc n="lb"/>
汝能如是者我當多將兵衆住此益積糞穢汝復能除<pc n="lb"/>
不鬼神即起大風吹之令淨此處有百枚小塔人終日<pc n="lb"/>
數之不能得知若至意欲知者便一塔邊置一人已復<pc n="lb"/>
計數人人或多或少其不可得知有一僧伽藍可六七<pc n="lb"/>
百僧此中有辟支佛食處泥洹地大如車輪餘處生草<pc n="lb"/>
                    <pb n="14b"/>
此處獨不生乃曬衣地處亦不生草衣條著地跡今故<pc n="lb"/>
現在法顯住龍精舎夏坐坐訖東南行七由延到罽饒<pc n="lb"/>
夷城城接恒水有二僧伽藍盡小乗學去城西六七里<pc n="lb"/>
恒水北岸佛為諸弟子説法處傳云説無常苦説身如<pc n="lb"/>
泡沫等此處起塔猶在度恒水南行三由延到一林名<pc n="lb"/>
呵梨佛於此中説法經行坐處盡起塔從此東南行十<pc n="lb"/>
由延到沙祗大國出沙祇城南門道東佛本在此嚼楊<pc n="lb"/>
枝刺土中即生長七尺不增不減諸外道婆羅門嫉妬<pc n="lb"/>
                    <pb n="15a"/>
或斫或拔遠棄之其處續生如故此中亦有四佛經行<pc n="lb"/>
坐處起塔故在從此南行八由延到拘薩羅國舎衛城<pc n="lb"/>
城内人民稀曠都有二百餘家即波斯匿王所治城也<pc n="lb"/>
大愛道故精舎處須達長者井壁及鴦掘魔得道般泥<pc n="lb"/>
洹燒身處後人起塔皆在此城中諸外道婆羅門生嫉<pc n="lb"/>
妬心欲毁壞之天即雷電霹靂終不能得壞出城南門<pc n="lb"/>
千二百步道西長者須達起精舎精舎東向開門戸兩<pc n="lb"/>
廂有二石柱左柱上作輪形右柱上作牛形池流清淨<pc n="lb"/>
                    <pb n="15b"/>
林木尚茂衆華異色蔚然可觀即所謂祇洹精舎也佛<pc n="lb"/>
上忉利天爲母説法九十日波斯匿王思見佛即刻牛<pc n="lb"/>
頭栴檀作佛像置佛坐處佛後還入精舎像即避出迎<pc n="lb"/>
佛佛言還坐吾般泥洹後可為四部衆作法式像即還<pc n="lb"/>
坐此像最是衆像之始後人所法者也佛於是移住南<pc n="lb"/>
邊小精舎與像異處相去二十步祇洹精舎本有七層<pc n="lb"/>
諸國王人民競興供養懸繒幡葢散華燒香然燈續明<pc n="lb"/>
日日不絶鼠銜燈炷燒花<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>葢遂及精舎七重都盡諸<pc n="lb"/>
                    <pb n="16a"/>
國王人民皆大悲惱謂栴檀像已燒却後四五日開東<pc n="lb"/>
天情舎戸忽見本像皆大歡喜共治精舎得作兩層遂<pc n="lb"/>
移像本處法顯道整初到祇洹精舎念昔世尊住此二<pc n="lb"/>
十五年自傷生在邊地共諸同志遊歴諸國而或有還<pc n="lb"/>
者或有無常者今日乃見佛空處愴然心悲彼衆僧出<pc n="lb"/>
問顯道言汝從何國來答云從漢地來彼衆僧歎曰善<pc n="lb"/>
哉邊地之人乃能求法至此自相謂言我等諸師和尚<pc n="lb"/>
相承已來未見漢道人來到此也精舎西北四里有榛<pc n="lb"/>
                    <pb n="16b"/>
名曰得眼本有五百盲人依精舎住此佛為説法盡還<pc n="lb"/>
得眼盲人歡喜刺杖著地頭面作禮杖遂生長大世人<pc n="lb"/>
重之無敢伐者遂成為榛是故以得眼爲名祇洹衆僧<pc n="lb"/>
中食後多往彼榛中坐禪祇洹精舎東北六七里毗舎<pc n="lb"/>
佉毋作精舎請佛及僧此處故在祇洹精舎大聚落有<pc n="lb"/>
二門一門東向一門北向此園即須達長者布金錢買<pc n="lb"/>
地處也精舎當中央佛住此處最久說法度人經行坐<pc n="lb"/>
處亦盡起塔皆有名字乃孫陀利殺身謗佛處出祇洹<pc n="lb"/>
                    <pb n="17a"/>
東門北行七十步道西佛昔共九十六種外道論議國<pc n="lb"/>
王大臣居士人民皆雲集而聽時外道女名旃遮摩那<pc n="lb"/>
起嫉妬心及懐衣著腹前似若妊身於衆會中謗佛以<pc n="lb"/>
非法於是天帝釋即化作白鼠齧其腰帯斷所懐衣墮<pc n="lb"/>
地地即劈裂生入地獄及調達毒𤓰欲害佛生入地獄<pc n="lb"/>
處後人皆標識之又於論議處起精舎精舎髙六丈許<pc n="lb"/>
裏有坐佛其道東有外道天寺名曰影覆與論議處精<pc n="lb"/>
舎夾道相對亦髙六丈許所以名影覆者日在西時世<pc n="lb"/>
                    <pb n="17b"/>
尊精舎影則映外道天寺日在東時外道天寺影則北<pc n="lb"/>
映終不得映佛精舎也外道常遣人守其天寺掃灑燒<pc n="lb"/>
香然燈供養至明旦其燈輒移在佛精舎中婆羅門恚<pc n="lb"/>
言諸沙門取我燈自供養佛為爾不止婆羅門於是夜<pc n="lb"/>
自伺候見其所事天神持燈繞佛精舎三帀供養佛已<pc n="lb"/>
忽然不見婆羅門乃知佛神大即捨家入道傳云近有<pc n="lb"/>
此事繞祇洹精舎有九十八僧伽藍盡有僧住處唯一<pc n="lb"/>
處空此中國有九十六種外道皆知今世各有徒衆亦<pc n="lb"/>
                    <pb n="18a"/>
皆乞食但不持鉢亦復求福於曠路側立福徳舎屋宇<pc n="lb"/>
床卧飲食供給行路人及出家人來去客但所期異耳<pc n="lb"/>
調達亦有衆在供養過去三佛唯不供養釋迦文佛舎<pc n="lb"/>
衛城東南四里瑠璃王欲伐舎夷國世尊當道側立立<pc n="lb"/>
處起塔城西五十里到一邑名都維是迦葉佛本生處<pc n="lb"/>
父子相見處般泥洹處皆悉起塔迦葉如來全身舎利<pc n="lb"/>
亦起大塔從舎衛城東南行十二由延到一邑名那毗<pc n="lb"/>
伽是拘樓秦佛所生處父子相見處般泥洹處亦有僧<pc n="lb"/>
                    <pb n="18b"/>
伽藍起塔從此北行減一由延到一邑是拘那含牟尼<pc n="lb"/>
佛所生處父子相見處般泥洹處亦皆起塔從此東行<pc n="lb"/>
減一由延到迦維羅衛城城中都無王民甚如坵荒只<pc n="lb"/>
有衆僧民戸數十家而已白淨王故宫處作太子母形<pc n="lb"/>
像乃太子乗白象入母胎時太子出城東門見病人迴<pc n="lb"/>
車還處皆起塔阿夷相太子處與難陀等撲象捔射處<pc n="lb"/>
箭東南去三十里入地令泉水出後世人治作井令行<pc n="lb"/>
人飲之佛得道還見父王處五百釋子出家向優波離<pc n="lb"/>
                    <pb n="19a"/>
作禮地六種震動處佛為諸天説法四天王守四門父<pc n="lb"/>
王不得入處佛在尼拘律樹下東向坐大愛道布施佛<pc n="lb"/>
僧伽梨處此樹猶在瑠璃王殺釋種子釋種子先盡得<pc n="lb"/>
須陀洹立塔今亦在城東北數里有王田太子樹下觀<pc n="lb"/>
耕者處城東五十里有王園園名論民夫人入池洗浴<pc n="lb"/>
出池北岸二十步舉手攀樹枝東向生太子太子墮地<pc n="lb"/>
行七步二龍王浴太子身浴處遂作井及上洗浴池今<pc n="lb"/>
衆僧常取飲之凡諸佛有四處常定一者成道處二者<pc n="lb"/>
                    <pb n="19b"/>
轉法輪處三者說法論議伏外道處四者上忉利天為<pc n="lb"/>
母說法來下處餘則隨時示現焉迦維羅衛國大空荒<pc n="lb"/>
人民稀疎道路怖畏白象師子不可妄行從佛生處東<pc n="lb"/>
行五由延有國名藍莫此國王得佛一分舎利還歸起<pc n="lb"/>
塔即名藍莫塔塔邊有池池中有龍常守護此塔晝夜<pc n="lb"/>
供養阿育王出世欲破八塔作八萬四千塔破七塔已<pc n="lb"/>
次欲破此塔龍便現身持阿育王入其宫中觀諸供養<pc n="lb"/>
具已語王言汝供若能勝是便可壊之持去吾不與汝<pc n="lb"/>
                    <pb n="20a"/>
爭阿育王知其供養具非世之有於是便還此中荒蕪<pc n="lb"/>
無人灑掃常有群象以鼻取水灑地取雜華香而供養<pc n="lb"/>
塔諸國有道人來欲禮拜塔遇象大怖依樹自翳見象<pc n="lb"/>
如法供養道人大自悲感此中無有僧伽藍可供養此<pc n="lb"/>
塔乃令家灑掃道人即捨大戒還作沙彌自挽草木平<pc n="lb"/>
治處所使得淨潔勸化國王作僧住處已爲寺今現有<pc n="lb"/>
僧住此事在近自爾相承至今恒以沙彌為寺主從此<pc n="lb"/>
東行三由延太子遣車匿白馬還處亦起塔從此東行<pc n="lb"/>
                    <pb n="20b"/>
四由延到炭塔亦有僧伽藍復東行十二由延到拘夷<pc n="lb"/>
那竭城城北雙樹間希連河邊世尊於此北首而般泥<pc n="lb"/>
洹及須跋最後得道處以金棺供養世尊七日處金剛<pc n="lb"/>
力士放金杵處八王分舎利處諸處皆起塔有僧伽藍<pc n="lb"/>
今悉現在其城中人民亦稀曠止有衆僧民戸從此東<pc n="lb"/>
南行十二由延到諸梨車欲逐佛般泥洹處而佛不聽<pc n="lb"/>
戀佛不肯去佛化作大深壍不得渡佛與鉢作信遣還<pc n="lb"/>
其家立石柱上有銘題自此東行五由延到毗舎離國<pc n="lb"/>
                    <pb n="21a"/>
毗舎離城北大林重閣精舎佛住處及阿難半身塔其<pc n="lb"/>
城裏本菴婆羅女家為佛起塔今故現在城南三里道<pc n="lb"/>
西菴婆羅女以園施佛作佛住處佛將般泥洹與諸弟<pc n="lb"/>
子出毗舎離城西門廻身右轉顧看毗舎離城告諸弟<pc n="lb"/>
子是吾最後所行處後人於此處起塔城西北三里有<pc n="lb"/>
塔名放弓仗以名此者恒水上流有一國王王小夫人<pc n="lb"/>
生一肉胎大夫人妬之言汝生不祥之徴即盛以木函擲<pc n="lb"/>
恒水中不流有國王遊觀見水上木函開看見千小兒<pc n="lb"/>
                    <pb n="21b"/>
端正殊特王即取養之遂便長大甚勇健所往征伐無<pc n="lb"/>
不摧伏次伐父王本國王大愁憂小夫人問王何故愁<pc n="lb"/>
憂王曰彼國王有千子勇健無比欲來伐吾國是以愁<pc n="lb"/>
耳小夫人言王勿愁憂但於城東作髙樓賊來時置我<pc n="lb"/>
樓上則我能却之王如其言至賊到時小夫人於樓上<pc n="lb"/>
語賊言汝是我子何故作反逆事賊曰汝是何人云是<pc n="lb"/>
我母小夫人曰汝等若不信者盡仰向張口小夫人即<pc n="lb"/>
以兩手搆兩乳乳各作五百道墮千子口中賊知是我<pc n="lb"/>
                    <pb n="22a"/>
母即放弓仗二父王於是思惟皆得辟支佛二辟支佛<pc n="lb"/>
塔猶在後世尊成道告諸弟子是吾昔時放弓仗處後<pc n="lb"/>
人得知於此立塔故以名焉千小兒者即賢劫千佛是<pc n="lb"/>
也佛於放弓仗塔邊告阿難言我却後三月當般泥洹<pc n="lb"/>
魔王嬈固阿難使不得請佛住世從此東行三四里有<pc n="lb"/>
塔佛般泥洹後百年有毗舎離比丘錯行戒律十事證<pc n="lb"/>
言佛説如是爾時諸羅漢及持戒律比丘凡夫者有七<pc n="lb"/>
百僧更檢校律藏後人於此處起塔今亦在從此東行<pc n="lb"/>
                    <pb n="22b"/>
四由延到五河合口阿難從摩竭國向毗舎離欲般涅<pc n="lb"/>
槃諸天告阿闍世王即自嚴駕將士衆追到河上毗舎<pc n="lb"/>
離諸梨車聞阿難來亦復來迎俱到河上阿難思惟前<pc n="lb"/>
則阿闍世王致恨還則梨車復怨則於河中央入火光<pc n="lb"/>
三昧燒身而般泥洹分身作二分一分在一岸邊於是<pc n="lb"/>
二王各得半身舎利還歸起塔度河南下一由延到摩<pc n="lb"/>
竭提國巴連弗邑巴連弗邑是阿育王所治城中王宫<pc n="lb"/>
殿皆使鬼神作累石起墻闕彫文刻鏤非世所造今故<pc n="lb"/>
                    <pb n="23a"/>
現在阿育王弟得羅漢道常住耆闍崛山志樂閑静王<pc n="lb"/>
敬心請於家供養以樂山静不肯受請王語弟言但受<pc n="lb"/>
我請當為汝於城裏作山王乃具飲食召諸鬼神而告<pc n="lb"/>
之曰明日悉受我請無坐席各自齎來明日諸大鬼神<pc n="lb"/>
各持大石來辟方四五步坐訖即使鬼神累作大石山<pc n="lb"/>
又於山底以五大方石作石室可長三丈廣二丈髙丈<pc n="lb"/>
餘有一大乗婆羅門子名羅汰私婆迷住此城裏爽悟<pc n="lb"/>
多智事無不達以清淨自居國王宗敬師事若往問訊<pc n="lb"/>
                    <pb n="23b"/>
不敢並坐王設以愛敬心執手執手已婆羅門輒自灌<pc n="lb"/>
洗年可五十餘舉國瞻仰賴此一人𢎞宣佛法外道不<pc n="lb"/>
能得加陵衆僧於阿育王塔邊造摩訶衍僧伽藍甚嚴<pc n="lb"/>
麗亦有小乗寺都合六七百僧衆威儀庠序可觀四方<pc n="lb"/>
髙徳沙門及學問人欲求義理皆詣此寺婆羅門子師<pc n="lb"/>
亦名文殊師利國内大徳沙門諸大乗比丘皆宗仰焉<pc n="lb"/>
亦住此僧伽藍凡諸中國唯此國城邑為大民人富盛<pc n="lb"/>
競行仁義年年常以建卯月八日行像作四輪車縛竹<pc n="lb"/>
                    <pb n="24a"/>
作五層有承櫨揠㦸髙二丈餘許其狀如塔以白㲲纒<pc n="lb"/>
上然後彩畫作諸天形像以金銀琉璃莊校其上懸繒<pc n="lb"/>
<graphic n="KR1814" url="https://raw.githubusercontent.com/kanripo/KR-Gaiji/master/images/KR1814.png" mimeType="image/png"/>葢四邊作龕皆有坐佛菩薩立侍可有二十車車車<pc n="lb"/>
莊嚴各異當此日境内道俗皆集作倡伎樂華香供養<pc n="lb"/>
婆羅門子來請佛佛次第入城入城内再宿通夜然燈<pc n="lb"/>
伎樂供養國國皆爾其國長者居士各於城中立福徳<pc n="lb"/>
醫藥舎凡國中貧窮孤獨殘跛一切病人皆詣此舎種<pc n="lb"/>
種供給醫師看病隨宜飲食及湯藥皆令得安差者自<pc n="lb"/>
                    <pb n="24b"/>
去阿育王壞七塔作八萬四千塔最初所作大塔在城<pc n="lb"/>
南三里餘此塔前有佛脚跡起精舎戸北向塔塔南有<pc n="lb"/>
一石柱圍丈四五髙三丈餘上有銘題云阿育王以閻<pc n="lb"/>
浮提布施四方僧還以錢贖如是三反塔北三四百步<pc n="lb"/>
阿育王本於此作泥犂城中央有石柱亦髙三丈餘上<pc n="lb"/>
有師子柱上有銘記作泥犂城因縁及年數日月從此<pc n="lb"/>
東南行九由延至一小孤石山山頭有石室石室南向<pc n="lb"/>
佛坐其中天帝釋將天樂般遮彈琴樂佛處帝釋以四<pc n="lb"/>
                    <pb n="25a"/>
十二事問佛一一以指畫石畫跡故在此中亦有僧伽<pc n="lb"/>
藍從此西南行一由延到那羅聚落是舎利弗本生村<pc n="lb"/>
舎利弗還於此村中般泥洹即此處起塔今亦現在從<pc n="lb"/>
此西行一由延到王舎新城新城者是阿闍世王所造<pc n="lb"/>
中有二僧伽藍出城西門三百步阿闍世王得佛一分<pc n="lb"/>
舎利起塔髙大嚴麗出城南四里南向入谷至五山裏<pc n="lb"/>
五山周圍狀若城郭即是䓑沙王舊城城東西可五六<pc n="lb"/>
里南北七八里舎利弗目連初見頞鞞處尼犍子作火<pc n="lb"/>
                    <pb n="25b"/>
坑毒飯請佛處阿闍世王酒飲黑象欲害佛處城東北<pc n="lb"/>
角曲中耆舊於菴婆羅園中起精舎請佛及千二百五<pc n="lb"/>
十弟子供養處今故在其城中空荒無人住入谷搏山<pc n="lb"/>
東南上十五里到耆闍崛山未至頭三里有石窟南向<pc n="lb"/>
佛本於此坐禪西北三十步復有一石窟阿難於中坐<pc n="lb"/>
禪天魔波旬化作鵰鷲住窟前恐阿難佛以神足力隔<pc n="lb"/>
石舒手摩阿難肩怖即得止鳥跡手孔今悉存故曰鵰<pc n="lb"/>
鷲窟山窟前有四佛坐處又諸羅漢各各有石窟坐禪<pc n="lb"/>
                    <pb n="26a"/>
處動有數百佛在石室前東西經行調逹於山北嶮巇<pc n="lb"/>
間横擲石傷佛足指處石猶在佛說法堂已毁壞止有<pc n="lb"/>
塼壁基在其山峰秀端嚴是五山中最髙法顯於新城<pc n="lb"/>
中買香華油燈倩二舊比丘送法顯上耆闍崛山華香<pc n="lb"/>
供養然燈續明慨然悲傷收淚而言佛昔於此住說首<pc n="lb"/>
楞嚴法顯生不值佛但見遺跡處所而已即於石窟前<pc n="lb"/>
誦首楞嚴停止一宿還向新城出舊城北行三百餘步<pc n="lb"/>
道西迦蘭陀竹園精舎今現在衆僧掃灑精舎北二三<pc n="lb"/>
                    <pb n="26b"/>
里有尸摩賖那尸摩賖那者漢言棄死人墓田搏南山<pc n="lb"/>
西行三百步有一石室名賓波羅窟佛食後常於此坐<pc n="lb"/>
禪又西行五六里山北陰中有一石室名車帝佛泥洹<pc n="lb"/>
後五百阿羅漢結集經處出經時鋪三空座莊嚴校飾<pc n="lb"/>
舎利弗在左目連在右五百數中少一阿羅漢大迦葉<pc n="lb"/>
為上座時阿難在門外不得入其處起塔今亦在搏山<pc n="lb"/>
亦有諸羅漢坐禪石窟甚多出舊城北東下三里有調<pc n="lb"/>
達石窟離此五十步有大方黑石昔有比丘在上經行<pc n="lb"/>
                    <pb n="27a"/>
思惟是身無常苦空得不淨觀厭患是身即捉刀欲自<pc n="lb"/>
殺復念世尊制戒不得自殺又念雖爾我今但欲殺三<pc n="lb"/>
毒賊便以刀自刎始傷再得須陀洹既半得阿那含斷<pc n="lb"/>
已成阿羅漢果般泥洹從此西行四由延到伽耶城城<pc n="lb"/>
内亦空荒復南行二十里到菩薩本苦行六年處處有<pc n="lb"/>
林木從此西行三里到佛入水洗浴天按樹枝得攀出<pc n="lb"/>
池處又北行二里得彌家女奉佛乳糜處從此北行二<pc n="lb"/>
里佛於一大樹下石上東向坐食糜樹石今悉在石可<pc n="lb"/>
                    <pb n="27b"/>
廣長六尺高二尺許中國寒暑均調樹木或數千歳乃<pc n="lb"/>
至萬歳從此東北行半由延到一石窟菩薩入中西向<pc n="lb"/>
結跏趺坐心念若我成道當有神驗石壁上即有佛影<pc n="lb"/>
現長三尺許今猶眀亮時天地大動諸天在空中白言<pc n="lb"/>
此非過去當來諸佛成道處去此西南行減半由延貝<pc n="lb"/>
多樹下是過去當來諸佛成道處諸天說是語已即便<pc n="lb"/>
在前唱導導引而去菩薩起行離樹三十步天授吉祥<pc n="lb"/>
草菩薩受之復行十五步五百青雀飛來繞菩薩三帀<pc n="lb"/>
                    <pb n="28a"/>
而去菩薩前到貝多樹下敷吉祥草東向而坐時魔王<pc n="lb"/>
遣三玉女從北來試魔王自從南來試菩薩以足指按<pc n="lb"/>
地魔兵退散三女變老自上苦行六年處及此諸處後<pc n="lb"/>
人皆於中起塔立像今皆在佛成道已七日觀樹受解<pc n="lb"/>
脱樂處佛於貝多樹下東西經行七日處諸天化作七<pc n="lb"/>
寶屋供養佛七日處文鱗盲龍七日繞佛處佛於尼拘<pc n="lb"/>
律樹下方石上東向坐梵天來請佛處四天王奉鉢處<pc n="lb"/>
五百賈客授麨蜜處度迦葉兄弟師徒千人處此諸處<pc n="lb"/>
                    <pb n="28b"/>
亦起塔佛得道處有三僧伽藍皆有僧住衆僧民戸供<pc n="lb"/>
給饒足無所乏少戒律嚴峻威儀坐起入衆之法佛在<pc n="lb"/>
世時聖衆所行以至於今佛泥洹已來四大塔處相承<pc n="lb"/>
不絶四大塔者佛生處得道處轉法輪處般泥洹處阿<pc n="lb"/>
育王昔作小兒時當道戲遇釋迦佛行乞食小兒歡喜<pc n="lb"/>
即以一掬土施佛佛持還泥經行地因此果報作鐵輪<pc n="lb"/>
王王閻浮提乗鐵輪案行閻浮提見鐵圍兩山間地獄<pc n="lb"/>
治罪人即問羣臣此是何等答言是鬼王閻羅治罪人<pc n="lb"/>
                    <pb n="29a"/>
王自念言鬼王尚能作地獄治罪人我是人主何不作<pc n="lb"/>
地獄治罪人耶即問臣等誰能為我作地獄主治罪人<pc n="lb"/>
者臣答言唯有極惡人能作耳王即遣臣遍求惡人見<pc n="lb"/>
泄水邊有一長壯黑色髮黄眼青以脚鈎兼魚口哹禽<pc n="lb"/>
獸禽獸來便射殺無得脫者得此人已將來與王王宻<pc n="lb"/>
勑之汝作四方髙墻内殖種種華果并好谷池莊嚴校<pc n="lb"/>
飾令人渇仰牢作門戸有人入者輒捉種種治罪莫使<pc n="lb"/>
得出設使我入亦治罪莫放今拜汝作地獄主有比丘<pc n="lb"/>
                    <pb n="29b"/>
次第乞食入其門獄卒見之便欲治罪比丘惶怖求請<pc n="lb"/>
須臾聽我中食俄頃得有人入獄卒内置碓臼中擣之<pc n="lb"/>
赤沫出比丘見已思惟此身無常苦空如泡如沫即得<pc n="lb"/>
阿羅漢既而獄卒捉内鑊湯中比丘心顔欣恱火滅湯<pc n="lb"/>
冷中生蓮華比丘坐上獄卒即往白王獄中竒恠願王<pc n="lb"/>
往看王言我前有要今不敢往獄卒言此非小事王宜<pc n="lb"/>
疾往更改先要王即隨入比丘為說法王得信解即壞<pc n="lb"/>
地獄悔前所作衆惡由是信重三寳常至貝多樹下悔<pc n="lb"/>
                    <pb n="30a"/>
過自責受八齋王夫人問王常遊何處羣臣答言恒在<pc n="lb"/>
貝多樹下夫人伺王不在時遣人伐其樹倒王來見之<pc n="lb"/>
迷悶躃地諸臣以水灑面良久乃蘓王即以塼累四邊<pc n="lb"/>
以百甖牛乳灌樹根身四布地作是誓言若樹不生我<pc n="lb"/>
終不起誓已樹便即根上而生以至於今今髙減十丈<pc n="lb"/>
從此南三里行到一山名鷄足大迦葉今在此山中劈<pc n="lb"/>
山下入入處不容人下入極遠有旁孔迦葉全身在此<pc n="lb"/>
中住孔外有迦葉本洗手土彼方人若頭痛者以此土<pc n="lb"/>
                    <pb n="30b"/>
塗之即差此山中即日故有諸羅漢住彼方諸國道人<pc n="lb"/>
年年往供養迦葉心濃至者夜即有羅漢來共言論釋<pc n="lb"/>
其疑已忽然不現此山榛木茂盛又多師子虎狼不可<pc n="lb"/>
妄行法顯還向巴連弗邑順恒水西下十由延得一精<pc n="lb"/>
舎名曠野佛所住處今現有僧復順恒水西行十二由<pc n="lb"/>
延到迦尸國波羅捺城城東北十里許得仙人鹿野苑<pc n="lb"/>
精舎此苑本有辟支佛住常有野鹿栖宿世尊將成道<pc n="lb"/>
諸天於空中唱言白淨王子出家學道却後七日當成<pc n="lb"/>
                    <pb n="31a"/>
佛辟支佛聞已即取泥洹故名此處為仙人鹿野苑世<pc n="lb"/>
尊成道已後人於此處起精舎佛欲度拘驎等五人五<pc n="lb"/>
人相謂言此瞿曇沙門本六年苦行日食一麻一米尚<pc n="lb"/>
不得道况入人間恣身口意何道之有今日來者慎勿<pc n="lb"/>
與語佛到五人皆起作禮處復北行六十步佛於此東<pc n="lb"/>
向坐始轉法輪度拘驎等五人處其北二十步佛為彌<pc n="lb"/>
勒授記處其南五十步翳羅鉢龍問佛我何時當得免<pc n="lb"/>
此龍身此處皆起塔見在中有二僧伽藍悉有僧住自<pc n="lb"/>
                    <pb n="31b"/>
鹿野苑精舎西北行十三由延有國名拘睒彌其精舎<pc n="lb"/>
名瞿師羅園佛昔住處今故有衆僧多小乗學從東行<pc n="lb"/>
八由延佛本於此度惡鬼處亦嘗在此住經行坐處皆<pc n="lb"/>
起塔亦有僧伽藍可百餘僧從此南行二百由延有國<pc n="lb"/>
名達嚫是過去迦葉佛僧伽藍穿大石山作之凡有五<pc n="lb"/>
重最下重作象形有五百間石室第二層作師子形有<pc n="lb"/>
四百間第三層作馬形有三百間第四層作牛形有二<pc n="lb"/>
百間第五層作鴿形有百間最上有泉水循石室前繞<pc n="lb"/>
                    <pb n="32a"/>
房而流周圍廻曲如是乃至下重順房流從戸而出諸<pc n="lb"/>
層室中處處穿石作窻牖通眀室中朗然都無幽暗其<pc n="lb"/>
室四角頭穿石作梯磴上處今人形小縁梯上正得至<pc n="lb"/>
昔人一脚所躡處因名此寺為波羅越波羅越者天竺<pc n="lb"/>
名鴿也其寺中常有羅漢住此土丘荒無人民居去山<pc n="lb"/>
極遠方有村皆是邪見不識佛法沙門波羅門及諸異<pc n="lb"/>
學彼國人民常見人飛來入此寺於時諸國道人欲來<pc n="lb"/>
禮此寺者彼村人則言汝何以不飛耶我見此間道人<pc n="lb"/>
                    <pb n="32b"/>
皆飛道人方便答言翅未成耳達嚫國嶮道路艱難而<pc n="lb"/>
知處欲往者要當齎錢貨施彼國王王然後遣人送展<pc n="lb"/>
轉相付示其逕路法顯竟不得往承彼土人言故説之<pc n="lb"/>
耳從波羅捺國東行還到巴連弗邑法顯本求戒律而<pc n="lb"/>
北天竺諸國皆師師口傳無本可寫是以遠步乃至中<pc n="lb"/>
天竺於此摩訶衍僧伽藍得一部律是摩訶僧祇衆律<pc n="lb"/>
佛在世時最初大衆所行也於祇洹精舎傳其本自餘<pc n="lb"/>
十八部各有師資大歸不異於小小不同或用開塞但<pc n="lb"/>
                    <pb n="33a"/>
此最是廣説備悉者復得一部抄律可七千偈是薩婆<pc n="lb"/>
多衆律即此秦地衆僧所行者也亦皆師師口相傳授<pc n="lb"/>
不書之於文字復於此衆中得雜阿毗曇心可六千偈<pc n="lb"/>
又得一部綖經二千五百偈又得一卷方等般泥洹經<pc n="lb"/>
可五千偈又得摩訶僧祇阿毗曇故法顯住此三年學<pc n="lb"/>
梵書梵語寫律道整既到中國見沙門法則衆僧威儀<pc n="lb"/>
觸事可觀乃追歎秦土邊地衆僧戒律殘缺誓言自今<pc n="lb"/>
已去至得佛願不生邊地故遂停不歸法顯本心欲令<pc n="lb"/>
                    <pb n="33b"/>
戒律流通漢地於是獨還順恒水東下十八由延其南<pc n="lb"/>
岸有瞻波大國佛精舎經行處及四佛坐處悉起塔現<pc n="lb"/>
有僧住從此東行近五十由延到多摩梨帝國即是海<pc n="lb"/>
口其國有二十四僧伽藍盡有僧住佛法亦興法顯住<pc n="lb"/>
此二年寫經及畫像於是載商人大舶汎海西南行得<pc n="lb"/>
冬初信風晝夜十四日到師子國彼國人云相去可七<pc n="lb"/>
百由延其國在大洲上東西五十由延南北三十由延<pc n="lb"/>
左右小洲乃有百數其間相去或十里二十里或二百<pc n="lb"/>
                    <pb n="34a"/>
里皆統屬大洲多出珍寳珠璣有出摩尼珠地方可十<pc n="lb"/>
里王使人守護若有採者十分取三其國本無人民止有<pc n="lb"/>
鬼神及龍居之諸國商人共市易市易時鬼神不自現<pc n="lb"/>
身但出寳物題其價直商人則依價直直取物因商人<pc n="lb"/>
來往住故諸國人聞其土樂悉亦復來於是遂成大國<pc n="lb"/>
其國和適無冬夏之異草木常茂田種隨人無有時節<pc n="lb"/>
佛至其國欲化惡龍以神足力一足躡王城北一足躡<pc n="lb"/>
山頂兩跡相去十五由延於王城北跡上起大塔髙四<pc n="lb"/>
                    <pb n="34b"/>
十丈金銀莊校衆寳合成塔邊復起一僧伽藍名無畏<pc n="lb"/>
山有五千僧起一佛殿金銀刻鏤悉以衆寶中有一青<pc n="lb"/>
玉像髙二丈許通身七寶炎光威相嚴顯非言所載右<pc n="lb"/>
掌中有一無價寶珠法顯去漢地積年所與交接悉異<pc n="lb"/>
域人山川草木舉目無舊又同行分析或留或亡顧影<pc n="lb"/>
唯已心常懐悲忽於此玉像邊見商人以晉地一白絹<pc n="lb"/>
扇供養不覺悽然淚下滿目其國前王遣使中國取貝<pc n="lb"/>
多樹子於佛殿旁種之髙可二十丈其樹東南傾王恐<pc n="lb"/>
                    <pb n="35a"/>
倒故以八九圍柱拄樹樹當拄處心生遂穿柱而下入<pc n="lb"/>
地成根大可四圍許柱雖中裂猶裹在其外人亦不去<pc n="lb"/>
樹下起精舎中有坐像道俗敬仰無倦城中又起佛齒<pc n="lb"/>
精舎皆七寳作王淨修梵行城内人信敬之情亦篤其<pc n="lb"/>
國立治已來無有飢荒喪亂衆僧庫藏多有珍寶無價<pc n="lb"/>
摩尼其王入僧庫遊觀見摩尼珠即生貪心欲奪取之<pc n="lb"/>
三日乃悟即詣僧中稽首悔前罪心告白僧言願僧立<pc n="lb"/>
制自今已後勿聽王入其庫看比丘滿四十臘然後得<pc n="lb"/>
                    <pb n="35b"/>
入其城中多居士長者薩薄商人屋宇嚴麗巷陌平整<pc n="lb"/>
四衢道頭皆作説法堂月八日十四日十五日鋪施髙<pc n="lb"/>
座道俗四衆皆集聽法其國人云都可五六萬僧悉有<pc n="lb"/>
衆食王别於城内供五六千人衆食須者則持本鉢往<pc n="lb"/>
取隨器所容皆滿而還佛齒常以三月中出之未出十<pc n="lb"/>
日王莊校大象使一辯説人著王衣服騎象上擊鼓喝<pc n="lb"/>
言菩薩從三阿僧祇刧苦行不惜身命以國妻子及挑<pc n="lb"/>
眼與人割肉貿鴿載頭布施投身餓虎不恡髓腦如是<pc n="lb"/>
                    <pb n="36a"/>
種種苦行為衆生故成佛在世四十九年説法教化令<pc n="lb"/>
不安者安不度者度衆生縁盡乃般泥洹泥洹已來一<pc n="lb"/>
千四百九十七年世間眼滅衆生長悲却後十日佛齒<pc n="lb"/>
當出至無畏山精舎國内道俗欲植福者各各平治道<pc n="lb"/>
路嚴飭巷陌辦衆華香供養之具如是唱已王便夾道<pc n="lb"/>
兩邊作菩薩五百身已來種種變現或作須大拏或作<pc n="lb"/>
睒變或作象王或作鹿馬如是形像皆彩畫莊校狀若<pc n="lb"/>
生人然後佛齒乃出中道而行隨路供養到無畏精舎<pc n="lb"/>
                    <pb n="36b"/>
佛堂上道俗雲集燒香然燈種種法事晝夜不息滿九<pc n="lb"/>
十日乃還城内精舎城内精舎至齊日則開門戸禮敬<pc n="lb"/>
如法無畏精舎東四十里有一山山中有精舎名跋提<pc n="lb"/>
可有二千僧僧中有一大徳沙門名達摩瞿諦其國人<pc n="lb"/>
民皆共宗仰住一石室中四十許年常行慈心能感虵<pc n="lb"/>
鼠使同止一室而不相害城南七里有一精舎名摩訶<pc n="lb"/>
毗訶羅有三千僧住有一髙徳沙門戒行清潔國人咸<pc n="lb"/>
疑是羅漢臨終之時王來省視依法集僧而問比丘得<pc n="lb"/>
                    <pb n="37a"/>
道耶其便以實答言是羅漢既終王即案經律以羅漢<pc n="lb"/>
法𦵏之於精舎東四五里積好大薪縱廣可三丈餘髙<pc n="lb"/>
亦爾近上著栴檀沈水諸香木四邊作階上持淨好白<pc n="lb"/>
㲲周帀蒙積上作大轝床似此間輲車但無龍魚耳當<pc n="lb"/>
闍維時王及國人四衆咸集以華香供養從轝至墓所<pc n="lb"/>
王自華香供養供養訖轝著積上蘓油遍灌然後燒之<pc n="lb"/>
火然之時人人敬心各脫上服及羽儀傘葢遙擲火中<pc n="lb"/>
以助闍維闍維已即檢取骨即以起塔法顯至不及其<pc n="lb"/>
                    <pb n="37b"/>
生存唯見𦵏時王篤信佛法欲為衆僧作新精舎先設<pc n="lb"/>
大㑹飯食僧供養已乃選好土牛一雙金銀寶物莊校<pc n="lb"/>
角上作好金犂王自耕頃四邊然後割給民戸田宅書<pc n="lb"/>
以鐵劵自是已後代代相承無敢廢易法顯在此國聞<pc n="lb"/>
天竺道人於髙座上誦經云佛鉢本在毗舎離今在揵<pc n="lb"/>
陀衛竟若千百年<hi>法顯聞誦之時有定歳數但今忘耳</hi>當復至西月氏國<pc n="lb"/>
若千百年當至于闐國住若千百年當至屈茨國若千<pc n="lb"/>
百年當復來到漢地住若千百年當復至師子國若千<pc n="lb"/>
                    <pb n="38a"/>
百年當還中天竺到中天已當上兠術天上彌勒菩薩<pc n="lb"/>
見而歎曰釋迦文佛鉢至即共諸天華香供養七日七<pc n="lb"/>
日已還閻浮提海龍王持入龍宫至彌勒將成道時鉢<pc n="lb"/>
還分為四復本頻那山上彌勒成道已四天王當復應<pc n="lb"/>
念佛如先佛法賢劫千佛共用此鉢鉢去已佛法漸滅<pc n="lb"/>
佛法滅後人壽轉短乃至五歳十歳之時粳米酥油皆<pc n="lb"/>
悉化滅人民極惡捉木則變成刀杖共相傷割殺其中<pc n="lb"/>
有福者逃避入山惡人相殺盡已還復來出共相謂言<pc n="lb"/>
                    <pb n="38b"/>
昔人壽極長但為惡甚作諸非法故我等壽命遂爾短<pc n="lb"/>
促乃至十歳我今共行諸善起慈悲心修行仁義如是<pc n="lb"/>
各行仁義展轉壽倍乃至八萬歳彌勒出世初轉法輪<pc n="lb"/>
時先度釋迦遺法弟子出家人及受三歸五戒齋法供<pc n="lb"/>
養三寶者第二第三次度有縁者法顯爾時欲寫此經<pc n="lb"/>
其人云此無經本我止口誦耳法顯住此國二年更求<pc n="lb"/>
得彌沙塞律藏本得長阿含雜阿含復得一部雜藏此<pc n="lb"/>
悉漢土所無者得此梵本已即載商人大船上可有二<pc n="lb"/>
                    <pb n="39a"/>
百餘人後係一小船海行艱險以備大船毁壞得好信<pc n="lb"/>
風東下二日便值大風船漏水入商人欲趣小船小船<pc n="lb"/>
上人恐人來多即斫絙斷商人大怖命在須臾恐船水<pc n="lb"/>
漏即取麤財貨擲著水中法顯亦以軍持及澡灌并餘<pc n="lb"/>
物棄擲海中但恐商人擲去經像唯一心念觀世音及<pc n="lb"/>
歸命漢地衆僧我遠行求法願威神歸流得到所止如<pc n="lb"/>
是大風晝夜十三日到一島邊潮退之後見船漏處即<pc n="lb"/>
補塞之於是復前海中多有抄賊遇輒無全大海瀰漫<pc n="lb"/>
                    <pb n="39b"/>
無邊不識東西唯望日月星宿而進若陰雨時為逐風<pc n="lb"/>
去亦無准當夜闇時但見大浪相搏晃然火色黿鼉水<pc n="lb"/>
性怪異之屬商人荒遽不知那向海深無底又無下石<pc n="lb"/>
住處至天晴已乃知東西還復望正而進若值伏石則<pc n="lb"/>
無活路如是九十日許乃到一國名耶婆提其國外道<pc n="lb"/>
婆羅門興盛佛法不足言停此國五月日復隨他商人<pc n="lb"/>
大船上亦二百許人齎五十日糧以四月十六日發法<pc n="lb"/>
顯於船上安居東北行趣廣州一月餘日夜鼓二時遇<pc n="lb"/>
                    <pb n="40a"/>
黑風暴雨商人賈客皆悉惶怖法顯爾時亦一心念觀<pc n="lb"/>
世音及漢地衆僧䝉威神佑得至天暁暁已諸婆羅門<pc n="lb"/>
議言坐載此沙門使我不利遭此大苦當下比丘置海<pc n="lb"/>
島邊不可為一人令我等危嶮法顯本檀越言汝若下<pc n="lb"/>
此比丘亦并下我不爾便當殺我汝其下此沙門吾到<pc n="lb"/>
漢地當向國王言汝也漢地王亦敬信佛法重比丘僧<pc n="lb"/>
諸商人躊躇不敢便下於時天多連陰海師相望僻誤<pc n="lb"/>
遂經七十餘日糧食水漿欲盡取海鹹水作食分好水<pc n="lb"/>
                    <pb n="40b"/>
人可得二升遂便欲盡商人議言常行時正可五十日<pc n="lb"/>
便到廣州爾今已過期多日將無僻耶即便西北行求<pc n="lb"/>
岸晝夜十二日長廣郡界牢山南岸便得好水菜但經<pc n="lb"/>
涉險難憂懼積日忽得至此岸見藜藿菜依然知是漢<pc n="lb"/>
地然不見人民及行跡未知是何許或言未至廣州或<pc n="lb"/>
言已過莫知所定即乗小船入浦覔人欲問其處得兩<pc n="lb"/>
獵人即將歸令法顯譯語問之法顯先安慰之徐問汝<pc n="lb"/>
是何人答言我是佛弟子又問汝入山何所求其便詭<pc n="lb"/>
                    <pb n="41a"/>
言眀當七月十五日欲取挑臘佛又問此是何國答言<pc n="lb"/>
此青州長廣郡界統屬劉家聞已商人歡喜即乞其財<pc n="lb"/>
物遣人往長廣太守李嶷敬信佛法聞有沙門持經像<pc n="lb"/>
乗船汎海而至即將人從至海邊迎接經像歸至郡治<pc n="lb"/>
商人於是還向揚州留法青州請法顯一冬一夏夏坐<pc n="lb"/>
訖法顯逺離諸師久欲趣長安但所營事重遂便南下<pc n="lb"/>
向都就諸師出經律法顯發長安六年到中國停六年<pc n="lb"/>
還三年逹青州凡所遊歴減三十國沙河已西迄于天<pc n="lb"/>
                    <pb n="41b"/>
竺衆僧威儀法化之美不可詳説竊惟諸師未得備聞<pc n="lb"/>
是以不顧㣲命浮海而還艱難具更幸䝉三尊威靈危<pc n="lb"/>
而得濟故竹帛疏所經歴欲令賢者同其聞見<hi>闕</hi>
                    <pc n="lb"/>
是歳甲寅晉義熈十二年歳在壽星夏安居末迎法顯<pc n="lb"/>
道人既至留共冬齋因講集之際重問遊歴其人㳟順<pc n="lb"/>
言輒依實由是先所略者勸令詳載顯復具叙始末自<pc n="lb"/>
云顧尋所經不覺心動汗流所以乗危履險不惜此形<pc n="lb"/>
者盖是志有所存専其愚直故投命於不必全之地以<pc n="lb"/>
                    <pb n="42a"/>
達萬一之冀於是感歎斯人以為古今罕有自大教東<pc n="lb"/>
流未有忘身求法如顯之比然後知誠之所感無窮否<pc n="lb"/>
而不通志之所奬無功業而不成成夫功業者豈不由<pc n="lb"/>
忘夫所重重夫所忘者哉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>佛國記<pc n="lb"/>
<pb n="42b"/>
                </p>
<p>
</p>
  </div>
        </body>
</text>
</TEI>