<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>嶺表録異巻上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>嶺表録異巻上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>劉恂<pc n="　"/>撰<pc n="lb"/>
南海秋夏間或雲物慘然則其暈如虹長六七丈比候<pc n="lb"/>
則颶風必發故呼為颶母忽見有震雷則颶風不能作<pc n="lb"/>
矣舟人常以為候預為備之<pc n="lb"/>
澄州金最良某頃年使上國親友附澄金二十兩訝其<pc n="lb"/>
單鮮友曰金雖少貴其夜眀有異於常金耳留宿驗之<pc n="lb"/>
信然<pc n="lb"/>
                    <pb n="1a"/>
㢘州邊海中有洲島島上有大池每年太守修貢自監<pc n="lb"/>
珠户入池池在海上疑其底與海通又池水極深莫測<pc n="lb"/>
也珠如豌豆大常珠如彈丸者亦時有得徑寸照室不<pc n="lb"/>
可遇也又取小蚌肉貫之以篾曬乾謂之珠母容桂人<pc n="lb"/>
率將燒之以薦酒也肉中有細珠如粟乃知蚌隨小大<pc n="lb"/>
胎中有珠<hi>案政和本草引此條云㢘州邉海中有洲島島上有大池謂之珠池每嵗刺史親監珠戸</hi>
                    <pc n="lb"/>
<hi>入池採老蚌割取珠以充貢池雖在海上而人疑其底與海通池水乃淡此不可測也土人採小蚌肉作脯食</hi>
                    <pc n="lb"/>
<hi>之往往得細珠如米者乃知此池之蚌随大小皆有珠矣與此書詳畧互異</hi>
                    <pc n="lb"/>
                    <pb n="1b"/>
賈人船不用鐵釘只使桄榔鬚繫縛以橄欖糖泥之糖<pc n="lb"/>
乾甚堅入水如漆也<pc n="lb"/>
廣南有舂堂以渾朩刳為槽一槽兩邊約十杵男女間<pc n="lb"/>
立以舂稻糧敲磕槽舷皆有遍拍槽聲若鼔聞於數里<pc n="lb"/>
雖思婦之巧㺯秋碪不能比其瀏亮也<pc n="lb"/>
跳䱓乃海味之小魚䱓也以鹽藏鯔魚兒一觔不啻千<pc n="lb"/>
箇生擘㸃醋下酒甚有美味余遂問名跳之義則曰捕<pc n="lb"/>
魚者仲春於髙處卓望魚兒來如陣雲闊二三百歩厚<pc n="lb"/>
                    <pb n="2a"/>
亦相似者既見報魚師遂槳船争前而迎之船衝魚陣<pc n="lb"/>
不施罟網但魚兒自驚跳入船逡廵而滿以此為䱓故<pc n="lb"/>
名之跳又云船去之時不可當魚陣之中恐魚多壓沈<pc n="lb"/>
故也即可以知其多矣<pc n="lb"/>
蠻夷之樂有銅鼔焉形如腰鼔而一頭有面鼔面圓二<pc n="lb"/>
尺許面與身連全用銅鑄其身遍有蟲魚花草之狀<hi>案太</hi>
                    <pc n="lb"/>
<hi>平御覽八百一十三巻引此條全用銅鑄句下有其身遍有蟲魚花草之狀句原本脫落今据御覽補入</hi>通<pc n="lb"/>
體均勻厚二分已來鑪鑄之妙實為竒巧擊之響亮不<pc n="lb"/>
                    <pb n="2b"/>
下鳴鼉<hi>案太平御覽八百一十三巻引此條實為竒巧句下有擊之響亮不下鳴鼉二句原本脫落今</hi>
                    <pc n="lb"/>
<hi>据御覽補入</hi>貞元中驃國進樂有玉螺銅鼔<hi>玉螺蓋螺之白者非琢石所為</hi>
                    <pc n="lb"/>
即知南蠻酋首之家皆有此鼔也咸通末幽州張直方<pc n="lb"/>
貶龔州刺史到任後修葺州城因掘土得一銅鼓牽復<pc n="lb"/>
載以歸京到襄漢以為無用之物遂捨於延慶禪院用<pc n="lb"/>
代木魚懸於齋室今見存焉僖宗朝鄭絪鎮畨禺日有<pc n="lb"/>
林藹者為髙州太守有鄉墅小兒因牧牛聞田中有蛤<pc n="lb"/>
鳴<hi>蛤即蝦蟆</hi>牧童遂捕之蛤躍入一穴遂掘之深丈即蠻酋<pc n="lb"/>
                    <pb n="3a"/>
塚也蛤乃無蹤穴中得一銅鼔其色翠綠土蝕數處損<pc n="lb"/>
闕其上隱起多鑄蛙黽之狀疑其鳴蛤即鼔精也遂狀<pc n="lb"/>
其緣由納於廣帥懸於武庫今尚存焉<pc n="lb"/>
廣州地熱種麥則苗而不實北人將蔓菁子就彼種者<pc n="lb"/>
出土即變為芥<pc n="lb"/>
山橘子大者冬熟如土瓜次者如彈子丸其實金色而<pc n="lb"/>
葉綠皮薄而味酸偏能破氣容廣之人帶枝葉藏之入<pc n="lb"/>
膾醋尤加香美<pc n="lb"/>
                    <pb n="3b"/>
蛤蚧首如蝦蟇背有細鱗如蠶子土黄色身短尾長多<pc n="lb"/>
巢於樹中端州古墻内有巢於㕔署城樓間者暮則鳴<pc n="lb"/>
<hi>案政和本草苐二十巻云多巢於榕樹中較此本多一榕字又云旦暮則鳴較此本多一旦字</hi>自呼蛤<pc n="lb"/>
蚧或云鳴一聲是一年者里人採之鬻于市為藥能治<pc n="lb"/>
肺疾醫人云藥力在尾不具者無功<pc n="lb"/>
嶺南螘類極多有席袋貯螘子窠鬻於市者蟻窠如薄<pc n="lb"/>
絮囊皆連帶枝葉螘在其中和窠而賣也有黄色大於<pc n="lb"/>
常蟻而腳長者云南中柑子樹無蟻者實多蛀故人競<pc n="lb"/>
                    <pb n="4a"/>
買之以養柑子也<pc n="lb"/>
交廣溪洞間酋長多收螘卵淘澤令浄滷以為醬或云<pc n="lb"/>
其味酷似肉醬非官客親友不可得也<pc n="lb"/>
蜈蚣南越志云大者其皮可以鞔鼔取其肉曝為脯美<pc n="lb"/>
於牛肉又云長數丈能噉牛里人或遇之則鳴鼔燃火<pc n="lb"/>
炬以驅逐之<pc n="lb"/>
嘉魚形如鱒出梧州戎城縣江水口甚肥美衆魚莫可<pc n="lb"/>
與比最宜為䱓<hi>他頂切</hi>每炙以芭蕉葉隔火蓋慮脂滴火<pc n="lb"/>
                    <pb n="4b"/>
滅耳漁陽有鮇魚亦此類也<hi>案原本亦此類也句與上文不接太平御覽九百三</hi>
                    <pc n="lb"/>
<hi>十七巻引此條亦此類也句之上有漁陽有未魚五字考廣韻鮇字下注曰魚也則未字當作鮇今併訂正</hi>
                    <pc n="lb"/>
鱟魚其殻瑩浄滑如青瓷盌𨫼背眼在背上口在腹下<pc n="lb"/>
青黒色腹兩傍為六腳有尾長尺餘三棱如椶莖雌常<pc n="lb"/>
附䧺而行捕者必雙得之若摘去䧺者雌者即自止背<pc n="lb"/>
負之方行腹中有子如菉豆南人取之碎其肉腳和以<pc n="lb"/>
為醬食之尾中有珠如粟色黄雌者小置水中即䧺者<pc n="lb"/>
浮雌者沈<pc n="lb"/>
                    <pb n="5a"/>
烏賊魚只有骨一片如龍骨而輕虚以指甲刮之即為<pc n="lb"/>
末亦無鱗而肉翼前有四足每潮來即以二長足捉石<pc n="lb"/>
浮身水上有小鰕魚過其前即吐涎惹之取以為食廣<pc n="lb"/>
州邉海人往往探得大者率如蒲扇煠熟以薑醋食之<pc n="lb"/>
極脆美或入鹽渾醃為乾搥如脯亦美呉中人好食之<pc n="lb"/>
左思吳都賦曰烏賊擁劔<pc n="lb"/>
黄臘魚即江湖之横魚頭觜長而鱗皆金色南人臠為<pc n="lb"/>
炙雖美而毒或煎煿或乾夜即有光如燭北人有寓南<pc n="lb"/>
                    <pb n="5b"/>
海者市此魚食之棄其頭於糞筐中夜後忽有光眀近<pc n="lb"/>
視之益恐懼以燭照之但魚頭耳去燭復眀以為不祥<pc n="lb"/>
及取食奩窺其餘臠亦如螢光達眀遍詢土人乃此魚<pc n="lb"/>
之常也憂疑頓釋<pc n="lb"/>
比目魚南人謂之鞋底魚江淮謂之拖沙魚<pc n="lb"/>
䂖頭魚狀如鱅魚隨其大小腦中有二石子如蕎麥瑩<pc n="lb"/>
白如玉有好竒者多市魚之小者貯於竹器任其壞爛<pc n="lb"/>
即淘之取其魚腦石子以植酒籌頗爲脫俗<pc n="lb"/>
                    <pb n="6a"/>
雞子魚口有觜如雞肉翅無鱗尾尖而長有風濤即乗<pc n="lb"/>
風飛於海上船梢類鮐鰑魚<pc n="lb"/>
竹魚産江西間形如鱧魚大而少骨青黑色鱗下間以<pc n="lb"/>
朱㸃鬛可玩或烹以爲羮臛肥而美<pc n="lb"/>
海鰌即海上最偉者也其小者亦千餘尺吞舟之說固<pc n="lb"/>
非<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>也<hi>案太平廣記四百六十四巻引此條其小者亦千餘尺句下有吞舟之說固非謬也二句原本</hi>
                    <pc n="lb"/>
<hi>無之今補入</hi>每嵗廣州常發銅船過安南貨易路經調黎<hi>地名</hi>
                    <pc n="lb"/>
<hi>海心有山阻東海濤險而急亦黄河之西門也</hi>深濶處或見十餘山或出或沒<pc n="lb"/>
                    <pb n="6b"/>
篙工曰非山島鰌魚背也雙目閃爍鬐鬛若簸朱旗日<pc n="lb"/>
中忽雨霡霂舟子曰此鰌魚噴氣水散於空風勢吹來<pc n="lb"/>
若雨耳近魚即鼔船而譟倐爾而没<hi>魚畏鼔物類相伏耳</hi>交趾廻<pc n="lb"/>
乃捨舟取雷州緣岸而歸不憚苦辛蓋避海鰌之難也<pc n="lb"/>
乃靜思曰設使老鰌瞋目張喙我舟若一葉之墜眢井<pc n="lb"/>
耳寜得不皓首乎<pc n="lb"/>
鰐魚其身土黄色有四足修尾形狀如鼉而舉止趫疾<pc n="lb"/>
口森鋸齒徃徃害人南中鹿多最懼此物鹿走崖岸之<pc n="lb"/>
                    <pb n="7a"/>
上羣鰐嘷呌其下鹿怖懼落崕多為鰐魚所得亦物之<pc n="lb"/>
相攝伏也故李太尉徳裕貶官潮州經鰐魚灘損壊舟船<pc n="lb"/>
平生寳玩古書圖畫一時沈失遂召舶上崑崙取之但<pc n="lb"/>
見鰐魚極多不敢輒近乃是鰐魚窟宅也<pc n="lb"/>
䱤魚南人云魚之欲産子者湏此魚以頭觸其腹而産<pc n="lb"/>
俗呼為生母魚<pc n="lb"/>
魿魚如白魚而身稍短尾不偃清逺江多此魚蓋不産<pc n="lb"/>
于海也廣人得之多為膾不腥而美諸魚無以過也<pc n="lb"/>
                    <pb n="7b"/>
全義嶺之西南有盤龍山山有乳洞斜貫一溪號為靈<pc n="lb"/>
水溪<hi>今桂州靈川縣也</hi>溪内有魚皆脩尾四足丹其腹游泳自<pc n="lb"/>
若漁人不敢捕之<hi>爾雅云鯢似鮎四足聲如小兒今商州山溪内亦有此魚謂之魶魚</hi>
                    <pc n="lb"/>
海鏡廣人呼為膏葉盤兩片合以成形殻圓中甚瑩滑<pc n="lb"/>
日照如雲母光内有少肉如蚌胎腹中有小蟹子其小<pc n="lb"/>
如黄豆而螯足具備海鏡饑則蟹出拾食蟹飽歸腹海<pc n="lb"/>
鏡亦飽余曽市得數箇驗之或廹之以火即蟹子走出<pc n="lb"/>
離腸腹立斃或生剖之有蟹子活在腹中逡廵亦斃<pc n="lb"/>
                    <pb n="8a"/>
水母廣州謂之水母閩謂之蛇<hi>疑駕切</hi>其形乃渾然凝結<pc n="lb"/>
一物有淡紫色者有白色者大如覆帽小者如盌腹下<pc n="lb"/>
有物如懸絮俗謂之足而無口眼常有數十蝦寄腹下<pc n="lb"/>
咂食其涎浮汎水上捕者或遇之即歘然而沒乃是蝦<pc n="lb"/>
有所見耳越絶書云海鏡蟹為腹水母即蝦為目也南<pc n="lb"/>
人好食之云性煖治河魚之疾然甚腥須以草朩灰㸃<pc n="lb"/>
生油再三洗之瑩淨如水晶紫玉肉厚可二寸薄處亦<pc n="lb"/>
寸餘先煑椒桂或荳䓻生薑縷切而煠之或以五辣肉<pc n="lb"/>
                    <pb n="8b"/>
醋或以蝦醋如鱠食之最宜蝦醋亦物類相攝耳水母<pc n="lb"/>
本隂海凝結之物其理未詳<hi>案南人好食之以下數行原本無之今從太平廣記</hi>
                    <pc n="lb"/>
<hi>巻四百六十五增入</hi>
                    <pc n="lb"/>
玳瑁形狀似龜惟腹背甲有紅㸃本草云玳瑁解毒其<pc n="lb"/>
大者悉婆薩石兼云辟邪廣南盧亭<hi>海島夷人也</hi>獲活玳瑁<pc n="lb"/>
龜一枚以獻連帥嗣薛王王令生取背甲小者二片帶<pc n="lb"/>
於左臂上以辟毒龜被生揭其甲甚極苦楚後養於使<pc n="lb"/>
宅後北池伺其揭處漸生復遣盧亭送於海畔或云玳<pc n="lb"/>
                    <pb n="9a"/>
瑁若生帶之有驗凡飲饌中有蠱毒玳瑁甲即自摇動<pc n="lb"/>
若死無此驗<pc n="lb"/>
温媪者即康州恱城縣孀婦也績布為業嘗於野岸拾<pc n="lb"/>
菜見沙草中有五卵遂收歸置績筐中不數日忽見五<pc n="lb"/>
小蛇殻一斑四青遂送於江次固無意望報也媪常濯<pc n="lb"/>
浣於江邉忽一日魚出水跳躍戲於媪前自爾為常漸<pc n="lb"/>
有知者鄉里咸謂之龍母敬而事之或詢以災福亦言<pc n="lb"/>
多徵應自是媪亦漸豐足朝廷知之遣使徵入京師至<pc n="lb"/>
                    <pb n="9b"/>
全義嶺有疾却返恱城而卒鄉里共𦵏之江東岸忽一<pc n="lb"/>
夕天地㝠晦風雨隨作及眀已移其塚并四面草木悉<pc n="lb"/>
移於西岸矣<pc n="lb"/>
南道之酋豪多選鵝之細毛夾以布帛絮而為被復縱<pc n="lb"/>
横衲之其温柔不下於挾纊也俗云鵞毛柔煖而性冷<pc n="lb"/>
偏宜覆嬰兒辟驚癎也<pc n="lb"/>
象肉有十二種合十二屬膽不附肝隨月轉在諸肉中<pc n="lb"/>
假如正月建寅膽在虎肉上餘月率同此例<hi>案說郛引此條虎肉</hi>
                    <pc n="lb"/>
                    <pb n="10a"/>
<hi>作尻肉考十二屬中寅為虎故寅月當在虎肉作尻非是物類相感志引此句亦作虎肉今從原本附織扵此</hi>
                    <pc n="lb"/>
廣之屬郡潮循州多野象潮循人或捕得象争食其鼻<pc n="lb"/>
云肥脆尤堪作炙<pc n="lb"/>
蠻王宴漢使於百花樓前設舞象曲樂動倡優引入一<pc n="lb"/>
象以金覊絡首錦襜垂<hi>身</hi>隨膝騰踏動頭摇尾皆合節<pc n="lb"/>
奏即舞馬之類<pc n="lb"/>
唐乾符四年占城國進馴象三頭當殿引對亦能拜舞<pc n="lb"/>
後放還本國<pc n="lb"/>
                    <pb n="10b"/>
容南土風好食水牛肉言其脆美或炰或炙盡此一牛<pc n="lb"/>
既飽即以鹽酪薑桂調而啜之虀是牛腸胃中已化草<pc n="lb"/>
名曰聖虀腹遂不脹<hi>案太平御覽巻八百五十五引此曰容南土風好食水牛言其脆美</hi>
                    <pc n="lb"/>
<hi>則柔毛肥彘不足比也每軍騎有局筵必先此物或炙此一牛既飽即以聖虀銷之既至即以鹽酪薑桂調而</hi>
                    <pc n="lb"/>
<hi>啜之腹遂不脹北客到此多赴此筵但能食肉罔有啜虀與此書詳畧互異</hi>
                    <pc n="lb"/>
交趾之人重不乃羮羮以羊鹿雞猪肉和骨同一釡煮<pc n="lb"/>
之令極肥濃漉去肉進葱薑調以五味貯以盆器置之<pc n="lb"/>
盤中羮中有觜銀杓可受一升即揖讓多自主人先舉<pc n="lb"/>
                    <pb n="11a"/>
即滿斟一杓内觜入鼻仰首徐傾之飲盡𫝊杓如酒廵<pc n="lb"/>
行之喫羮了然後續以諸饌謂之不乃㑹<hi>亦呼為先腦也</hi>交趾<pc n="lb"/>
人或經營事務彌縫權要但備此㑹無不諧者<pc n="lb"/>
紅飛䑕多出交趾及廣管瀧州背腹有深毛茸茸然惟<pc n="lb"/>
肉翼淺黒色多雙伏紅蕉花間採捕者若獲一則一不<pc n="lb"/>
去南中婦人皆買而帶之以為媚藥<pc n="lb"/>
<pc n="　"/>
                    <pc n="lb"/>
<pc n="　"/>嶺表錄異巻上<pc n="lb"/>
<pb n="11b"/>
                </p>
<p>
</p>
  </div>
<div>
                <head>嶺表錄異巻中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>嶺表錄異巻中<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>劉恂<pc n="　"/>撰<pc n="lb"/>
南中夏秋多惡風彼人謂之颶壊屋折樹不足喻也甚<pc n="lb"/>
則吹屋瓦如飛蝶或二三年不一風或二年兩三風亦<pc n="lb"/>
繫連帥政徳之否臧者然發則自午及酉夜半必止此<pc n="lb"/>
乃飄風不終朝之義也<hi>出太平御覽以下五十三條同</hi>
                    <pc n="lb"/>
梧州對岸西火山山下有澄潭水深無極其火每三五<pc n="lb"/>
夜一見於山頂毎至一更初火起匝其頂如野花之狀<pc n="lb"/>
                    <pb n="1a"/>
深廣十丈餘少頃而息或言其下有寳珠光照於上如<pc n="lb"/>
火上有荔枝四月先熟以其地熱故為火山也<pc n="lb"/>
五嶺内富州賔州澄州江溪間皆産金側近居人以淘<pc n="lb"/>
金為業自旦及暮有不獲一星者<pc n="lb"/>
隴州山中多紫石英其色淡紫其質瑩徹隨其大小皆<pc n="lb"/>
五棱兩頭如箭鏃煑水飲之暖而無毒比北中白石英<pc n="lb"/>
其力倍矣<hi>按政和本草第三巻同</hi>
                    <pc n="lb"/>
廣州陶家皆作土鍋鑊燒熱以土油之其潔浄則愈於<pc n="lb"/>
                    <pb n="1b"/>
鐵器尤宜煑藥一斗者纔直十錢愛䕶者或得數日若<pc n="lb"/>
廹以巨熖涸之則立見破裂斯亦濟貧之物<pc n="lb"/>
康州悦城縣北百餘里山中有樵石穴毎嵗鄉人琢為<pc n="lb"/>
燒食器但燒令熱徹以物襯閣置之盤中旋下生魚肉<pc n="lb"/>
及葱韮虀葅醃之類頃刻即熟而終席煎沸南中有親<pc n="lb"/>
朋聚會多再頻食亦極壅熱疑石中有火毒<pc n="lb"/>
南中醖酒即先用諸藥别淘漉粳米曬亁旋入藥和米<pc n="lb"/>
搗熟即緑粉矣熱水溲而團之形如餢飳以指中心刺<pc n="lb"/>
                    <pb n="2a"/>
作一竅布放簟席上以枸杞葉攅罨之其體候好弱一<pc n="lb"/>
如造麯法既而以藤篾貫之懸於煙火之上每醖一年<pc n="lb"/>
用幾個餅子固有恒準矣南中地暖春冬七日熟秋夏<pc n="lb"/>
五日熟既熟貯以瓦瓮用糞掃火燒之<pc n="lb"/>
葫蘆笙交趾人多取無柄老瓠割而為笙上安十三簧<pc n="lb"/>
吹之音韻清響雅合律吕<pc n="lb"/>
自瓊至報溪澗澗中有石鱗次水流其間或相去三二<pc n="lb"/>
尺近似天設可躡之而過或有乘牛過者牛皆促斂四<pc n="lb"/>
                    <pb n="2b"/>
蹄跳躍而過或失則隨流而下見者皆以為笑彼人喭<pc n="lb"/>
曰跳石牛骨碌好笑好笑<pc n="lb"/>
盧亭者盧循昔據廣州既敗餘黨奔如海島野居唯食<pc n="lb"/>
蠔蠣疊殻為牆壁<pc n="lb"/>
潘州昔有方士潘茂於此昇仙遂以名<pc n="lb"/>
白州有一𣲖水出自雙水山合容州江呼為緑珠井在雙<pc n="lb"/>
角山下昔梁氏之女有容貎石季倫為交趾採訪使以<pc n="lb"/>
真珠三斛買之梁氏之居舊井存焉<pc n="lb"/>
                    <pb n="3a"/>
山薑花莖葉即薑也根不堪食而於葉間吐花穗如麥<pc n="lb"/>
粒嫩紅色南人選未開拆者以鹽醃蔵入甜糟中經冬如<pc n="lb"/>
琥珀香辛可重用為膾無加也以鹽藏曝亁煎湯極能<pc n="lb"/>
治冷氣<pc n="lb"/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹皮薄而空多大者徑不逾二寸皮上麤澁可為<pc n="lb"/>
鎻子錯甲利勝於鐵若鈍以漿水洗之還復快利石林<pc n="lb"/>
之竹勁而利削為刀割象皮如切<hi>按太平廣記四百十三巻同</hi>
                    <pc n="lb"/>
南中草菜經冬不衰故蔬園之中栽種茄子宿根有二<pc n="lb"/>
                    <pb n="3b"/>
三年漸長枝幹乃為大樹每夏秋熟則梯樹摘之三年<pc n="lb"/>
後樹漸老子稀即伐去别栽嫩者<hi>按太平廣記四百十一巻同</hi>
                    <pc n="lb"/>
野葛毒草也俗呼胡蔓草誤食之則用羊血漿解之或<pc n="lb"/>
説此草蔓生葉如蘭香光而厚寘毒多著於生葉中不<pc n="lb"/>
得藥解半日輙死山羊食其苗則肥而大<pc n="lb"/>
榕樹桂廣容南府郭之内多栽此樹葉如冬青秋冬不<pc n="lb"/>
凋枝條既繁葉又䝉細而根鬚繚繞枝幹屈盤上生嫩<pc n="lb"/>
條如藤垂下漸及地藤梢入土根節成一大榕樹三五<pc n="lb"/>
                    <pb n="4a"/>
處有根者又横枝著隣樹則連理南人以為常不謂之<pc n="lb"/>
瑞朩<pc n="lb"/>
楓人嶺多楓樹樹老則有瘤癭忽一夜遇暴雷驟雨其<pc n="lb"/>
樹贅則暗長三數尺南中謂之楓人越巫云取之雕刻<pc n="lb"/>
則神鬼易致靈驗<hi>按太平廣記四百七巻同</hi>
                    <pc n="lb"/>
桄榔樹枝葉並蕃茂與棗㯽榔等小異然葉下有鬚如<pc n="lb"/>
麄馬尾廣人採之以織巾子其鬚尤冝鹹水浸漬即麄<pc n="lb"/>
脹而韌故人以此縛舶不用釘線朩性如竹紫黒色有<pc n="lb"/>
                    <pb n="4b"/>
文理而堅工人解之以制博奕局此樹皮中有屑如麵<pc n="lb"/>
可為餅食之<hi>案政和本草十四巻引此條以制博奕局句下有其朩剛作鏺鋤利如鐵中石更利</hi>
                    <pc n="lb"/>
<hi>惟中蕉椰致敗耳四句</hi>
                    <pc n="lb"/>
枹朩産江溪中葉細如檜身堅類桐惟根軟不勝刀鋸<pc n="lb"/>
今潮循多用其根刳而為履當未乾時刻削易如割瓜<pc n="lb"/>
既亁之後柔韌不可理也或油畫或漆其輕如通草暑<pc n="lb"/>
月着之隔卑濕地氣如杉朩今廣州賔從諸郡牧守初<pc n="lb"/>
到任皆有油畫枹朩履也<pc n="lb"/>
                    <pb n="5a"/>
倒捻子窠叢不大葉如苦李花似蜀葵小而深紫南中<pc n="lb"/>
婦女得以染色有子如軟柿頭上有四葉如柿蒂食者<pc n="lb"/>
必捻其蔕故謂之倒捻子或呼謂都捻子盖語訛也其<pc n="lb"/>
子外紫内赤無核食之甜軟甚暖腹兼益肌肉<pc n="lb"/>
廣州無栗唯勒州山中有石栗一年方熟皮厚而肉少<pc n="lb"/>
味似胡桃仁熟時或為羣鸚鵡啄食畧盡只此石栗亦<pc n="lb"/>
甚稀少<pc n="lb"/>
波斯棗廣州郭内見其樹樹身無閑枝直聳三四十尺<pc n="lb"/>
                    <pb n="5b"/>
及樹頂四向共生十餘枝葉如海椶廣州所種者或三<pc n="lb"/>
五年一畨結子亦似北中青棗但小耳自青及黄葉已<pc n="lb"/>
盡朶朶着子每朶約三二十顆劉恂曽於畨酋家食本<pc n="lb"/>
國將来者色類沙糖皮肉軟爛餌之乃火爍水蒸之味<pc n="lb"/>
也其核與北中棗殊異兩頭不尖雙巻而圓如小塊紫<pc n="lb"/>
礦恂亦收而種之乆無萌芽<hi>是蒸熟也</hi>魏文帝詔羣臣曰南<pc n="lb"/>
方龍眼荔枝寜比西國葡萄石蜜乎酢且不如中國凡<pc n="lb"/>
棗味莫言安邑御棗也<pc n="lb"/>
                    <pb n="6a"/>
偏核桃出畢占國肉不堪食胡人多收其核遺漢官以<pc n="lb"/>
稱珍異其形薄而尖頭偏如雀嘴破之食其桃仁味酸<pc n="lb"/>
似新羅松子性熱入藥亦與北地桃仁無異<pc n="lb"/>
荔枝南中之珍果也梧州江前有火山上有荔枝四月<pc n="lb"/>
先熟<hi>以其地熱故曰火也</hi>核大而味酸其高新州與南海産者最<pc n="lb"/>
佳五六月方熟形若小鷄子近蔕稍平皮殻微紅肉瑩<pc n="lb"/>
寒玉又有焦核者性熱液甘食之過度即蜜漿制之又<pc n="lb"/>
有䗶荔枝黄色味稍劣於紅者<pc n="lb"/>
                    <pb n="6b"/>
橄欖樹身聳枝皆高數尺其子深秋方熟閩中尤重此<pc n="lb"/>
味云咀之香口勝含鷄舌香飲悉解酒毒有野生者子<pc n="lb"/>
繁樹峻不可梯緣但刻其根下方寸許納鹽於其中一<pc n="lb"/>
夕子皆自落樹枝節上生脂膏如桃膠南人採之和其<pc n="lb"/>
皮葉煎之調如黒餳謂之橄欖糖用泥船損乾後堅於<pc n="lb"/>
膠漆着水益乾耳<pc n="lb"/>
枸櫞子形如瓜皮似橙而金色故人重之愛其香氣京<pc n="lb"/>
輦豪貴家飣盤筵憐其逺方異果肉甚厚白如蘿蔔南<pc n="lb"/>
                    <pb n="7a"/>
中女工競取其肉雕鏤花鳥浸之蜂蜜㸃以臙脂擅其<pc n="lb"/>
妙巧亦不讓湘中人鏤朩瓜也<pc n="lb"/>
椰子樹亦類海椶結椰子大如甌盃外有粗皮如大腹<pc n="lb"/>
次有硬殻圓而且堅厚二三分有圓如卵者即截開一<pc n="lb"/>
頭砂石摩之去其皴皮其爛斑錦文以白金塗之以為<pc n="lb"/>
水罐子珍竒可愛殻中有液數合如乳亦可飲之冷而<pc n="lb"/>
動氣<pc n="lb"/>
龍眼之樹如荔枝葉小殻青黄色形圓如彈丸大核如<pc n="lb"/>
                    <pb n="7b"/>
木槵子而不堅肉白帶漿其甘如蜜一朶恒三二十顆<pc n="lb"/>
荔枝方過龍眼即熟南人謂之荔枝奴<hi>以其常隨後也</hi>
                    <pc n="lb"/>
廣管羅州多棧香樹身似柳其花白而繁其葉如橘皮<pc n="lb"/>
堪作紙名為香皮紙灰白色有紋如魚子牋其紙慢而<pc n="lb"/>
弱沾水即爛逺不及楮皮者又無香氣或云沉香鷄骨<pc n="lb"/>
黄熟棧香同是一樹而根幹枝節各有分别者也<hi>按政和本</hi>
                    <pc n="lb"/>
<hi>草十二巻同</hi>
                    <pc n="lb"/>
十二時蟲則蛇師蜥蜴之類也土色者身尾長尺餘腦<pc n="lb"/>
                    <pb n="8a"/>
上連背有髻鬛草樹上行極迅速亦多在人家籬落間<pc n="lb"/>
俗𫝊云一日隨十二時變色因名之<pc n="lb"/>
龎蜂生於山野多在橄欖樹上形如蜩蟬腹青而薄其<pc n="lb"/>
鳴自呼為龎蜂但聞其聲採得者鮮矣人以善價求之<pc n="lb"/>
以為藥<pc n="lb"/>
鹿子魚赬其尾鬛皆有鹿斑赤黄色余曽覽羅州圖云<pc n="lb"/>
州南海中有洲每春夏此魚躍出洲化而為鹿曽有人<pc n="lb"/>
拾得一魚頭已化鹿尾猶是魚南人云魚化為鹿肉腥<pc n="lb"/>
                    <pb n="8b"/>
不堪食<pc n="lb"/>
䱽魚形似鯿魚而腦上突起連背而圓身肉甚厚肉白<pc n="lb"/>
如凝脂只有一脊骨治之以薑葱缹<hi>音缶蒸也</hi>之粳米其骨<pc n="lb"/>
自軟食者無所棄鄙俚謂之狗瞌睡魚以其犬在盤下<pc n="lb"/>
難伺其骨故云狗瞌睡魚也<pc n="lb"/>
紫貝即砑螺也儋振夷黎海畔採以為貨<pc n="lb"/>
鸚鵡螺旋尖處屈而朱如鸚鵡嘴故以此名殻上青緑<pc n="lb"/>
斑文大者可受三升殻内光瑩如雲母裝為酒杯竒而<pc n="lb"/>
                    <pb n="9a"/>
可翫又紅螺大小亦類鸚鵡螺殻薄而紅亦堪為酒器<pc n="lb"/>
刳小螺為足綴以膠漆尤可佳尚<pc n="lb"/>
瓦屋子盖蚌蛤之類也南中舊呼為蚶<hi>音憨</hi>子頭因盧鈞<pc n="lb"/>
尚書作鎮遂改為瓦屋子以其殻上有棱如瓦壠故名<pc n="lb"/>
焉殻中有肉紫色而滿腹廣人尤重之多燒以薦酒俗<pc n="lb"/>
呼為天臠炙喫多即壅氣背膊煩疼未測其本性也<pc n="lb"/>
水蟹螯殻内皆鹹水自有味廣人取之淡煑吸其鹹汁<pc n="lb"/>
下酒黄膏蟹殻内有膏如黄酥加以五味和殻煿之食<pc n="lb"/>
                    <pb n="9b"/>
亦有味赤蟹殻内黄赤膏如鷄鴨子黄肉白以和膏實<pc n="lb"/>
其殻中淋以五味䝉以細麵為蟹䭞珍美可尚紅蟹殻<pc n="lb"/>
殷紅色巨者可以裝為酒盃也虎蟹殻上有虎斑可裝<pc n="lb"/>
為酒器與紅蟹皆産瓊岸海邊<pc n="lb"/>
蠔即牡蠣也其初生海島邊如拳石四靣漸長有高一<pc n="lb"/>
二丈者巉巖如山每房内蠔肉一片隨其所生前後大<pc n="lb"/>
小不等每潮来諸蠔皆開房見人即合之海夷盧亭徃<pc n="lb"/>
徃以斧楔取殻燒以烈火蠔即啟房挑取其肉貯以小<pc n="lb"/>
                    <pb n="10a"/>
竹筐赴墟市以易酒<hi>盧亭好酒以蠔肉換酒也</hi>肉大者醃為炙小者<pc n="lb"/>
炒食肉中有滋味食之即能壅腸胃<hi>按太平廣記四百六十巻同</hi>
                    <pc n="lb"/>
彭螖呉呼為彭越盖語訛也足上無毛堪食呉越間多<pc n="lb"/>
以異鹽藏貨於市<pc n="lb"/>
南人多買蝦之細者生切倬莱蘭香蓼等用濃醬醋先<pc n="lb"/>
潑活蝦盖似生菜以熱釡覆其上就口跑出亦有跳出<pc n="lb"/>
醋楪者謂之蝦生鄙俚重之以為異饌也<pc n="lb"/>
海蝦皮殻嫩紅色就中腦殻與前雙脚有鉗者其色如<pc n="lb"/>
                    <pb n="10b"/>
朱余嘗登海<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>忽見牕版懸二巨蝦殻頭尾鉗足具全<pc n="lb"/>
各七八尺首占其一分嘴尖如鋒刃嘴上有鬚如紅筯<pc n="lb"/>
各長二三尺前雙脚有鉗云以此捉食鉗麄如人大指長<pc n="lb"/>
三尺餘上有芒刺如薔薇枝赤而銛硬手不可觸腦殻<pc n="lb"/>
烘透彎環尺餘何止於盃盂也<hi>案太平廣記巻四百六十五引此條云北戸錄</hi>
                    <pc n="lb"/>
<hi>云滕恂為廣州刺史有客語恂曰蝦鬚有一丈者堪為拄杖恂不信客去東海取鬚四尺以示恂方伏其異凡</hi>
                    <pc n="lb"/>
<hi>九句為此書所無又案海録碎事引此書云海中有大蝦鬚可為杖長丈餘與此書所云鬚如紅筯各長二三</hi>
                    <pc n="lb"/>
<hi>尺二語不同</hi>
                    <pc n="lb"/>
                    <pb n="11a"/>
石矩亦章舉之類身小而足長入鹽乾燒食極美又有<pc n="lb"/>
小者兩足如常曝乾後似射踏子故南中呼為射踏子<pc n="lb"/>
也<pc n="lb"/>
蝤蛑乃蟹之巨者異者蟹鰲上有細毛如苔身上八足<pc n="lb"/>
蝤螯則足無毛後兩小足薄而濶<hi>俗謂之撥棹子</hi>與蟹有殊其<pc n="lb"/>
大如升南人皆呼為蟹<hi>有大如小楪子者</hi>八月此物與人鬬徃<pc n="lb"/>
徃夹殺人也<pc n="lb"/>
竭朴乃大蟛蜞也殻有黒斑雙螯一大一小常以大螯<pc n="lb"/>
                    <pb n="11b"/>
捉食小螯分自食<pc n="lb"/>
招潮子亦蟛蜞之属殻帶白色海畔多潮潮欲来皆出<pc n="lb"/>
坎舉螯如望故俗呼招潮也<pc n="lb"/>
南土有金虵亦名蜴虵又名地鮮州土出黔中桂州亦<pc n="lb"/>
有即不及黔南者其虵粗如大指長一尺許鱗甲上有<pc n="lb"/>
金銀解毒之功不下吉利也<pc n="lb"/>
蚺蛇大者五六丈圍四五尺以次者亦不下三四丈圍<pc n="lb"/>
亦稱是身有斑文如故錦纈俚人云春夏多於山林中<pc n="lb"/>
                    <pb n="12a"/>
等鹿過則於樹間閣其首俟鹿壊頭角墜地鹿身方嚥<pc n="lb"/>
入腹如此蝮虵極羸弱及其鹿消壯俊悦懌勇徤於未<pc n="lb"/>
食鹿者或云一年則食一鹿<hi>按太平廣記四百五十六巻同</hi>
                    <pc n="lb"/>
容管㢘白州産秦吉了大約似鸚鵡嘴脚皆紅兩眼後<pc n="lb"/>
夾腦有黄肉冠善效人言語音雄大分明於鸚鵡以熟<pc n="lb"/>
鷄子和飯如棗飼之或云容州有純白色者俱未見也<pc n="lb"/>
北方梟人家以為怪共惡之南中晝夜飛鳴與鳥鵲無<pc n="lb"/>
異桂林人羅取生鬻之家家養使捕鼠以為勝狸<pc n="lb"/>
                    <pb n="12b"/>
越王鳥面頸足長頭有黄冠如柸用貯水互相飲食衆<pc n="lb"/>
鳥雛取其冠堅緻可為酒杯<pc n="lb"/>
有鳥形如野鵲翅羽黄緑間錯尾生兩枝長二尺餘直<pc n="lb"/>
而不曲唯尾稍有毛宛如箭羽因目之為帶箭鳥<pc n="lb"/>
蚊母鳥形如青鷁嘴大而長於池塘捕魚而食毎叫一<pc n="lb"/>
聲則有蚊蚋飛出其口俗云採其翎為扇可辟蚊子亦呼<pc n="lb"/>
為吐蚊鳥<hi>按太平廣記四百六十三巻同</hi>
                    <pc n="lb"/>
瓊州不産驢馬人多騎黄牛亦飾以鞍韉加之銜勒可<pc n="lb"/>
                    <pb n="13a"/>
騎者即自小習其步驟亦甚有稳快者<pc n="lb"/>
嘗有人自青社泛海歸閩為惡風所飄五日夜不知行<pc n="lb"/>
幾千里也至一島忽見羣羊人向之亦不驚避初疑人<pc n="lb"/>
所牧放而絶無人迹乃知野生者船人方餒食因取食<pc n="lb"/>
之<pc n="lb"/>
銅柱舊有韋公幹為愛州刺史聞有漢伏波銅柱以表<pc n="lb"/>
封疆在其境公幹利其財欲摧鎔貨之於賈胡土人不<pc n="lb"/>
知援之所鑄且謂神物哭曰使者果壞是吾屬為海人<pc n="lb"/>
                    <pb n="13b"/>
所殺矣公幹不聽百姓奔走訴於都督韓約移書辱之<pc n="lb"/>
公幹乃止<hi>出太平寰宇記下一條同</hi>
                    <pc n="lb"/>
白土坑在冨州城北隅其土白膩郡人取以為貨終古<pc n="lb"/>
不竭今五嶺婦女率皆用之為粉又名鈆粉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="14a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>嶺表錄異巻中<pc n="lb"/>
<pb n="14b"/>
                </p>
<p>
</p>
  </div>
<div>
                <head>嶺表録異巻下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>嶺表録異巻下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>劉恂<pc n="　"/>撰<pc n="lb"/>
陵州刺史周遇不茹葷血嘗語劉恂云頃年自青社之<pc n="lb"/>
海歸閩遭惡風飄五日夜不知行幾千里也凡歴六國<pc n="lb"/>
第一狗國同船有新羅客云是狗國逡廵果見如人裸形<pc n="lb"/>
抱狗而出見船驚走經毛人國形小皆被髪而身有毛<pc n="lb"/>
蔽如狖又到野义國船扺暗石而損遂般人物上岸伺<pc n="lb"/>
潮落閣船而修之初不知在此國有數人同入深林採<pc n="lb"/>
                    <pb n="1a"/>
野蔬忽為野义所逐一人被擒餘人驚走回顧見數輩<pc n="lb"/>
野义同食所得之人同舟者驚怖無計頃刻有百餘野<pc n="lb"/>
义皆赤髮祼形呀口怒目而至有執朩鎗者有雌而挾<pc n="lb"/>
子者篙工賈客五十餘人遂齊將弓弩鎗劍以敵之果<pc n="lb"/>
射倒二野义即舁拽鳴嘯而遁既去遂伐朩下寨以防<pc n="lb"/>
再來野义畏弩亦不復至駐兩日修船方畢隨風而逝<pc n="lb"/>
又經大人國其人悉長大而野見船上鼓噪即驚走不<pc n="lb"/>
出又經流虬國其國人么麽一槩皆服麻布而有禮競<pc n="lb"/>
                    <pb n="1b"/>
將食物求易釘鐵新羅客亦半譯其語遣客速過言此<pc n="lb"/>
國遇華人飄泛至者慮有災禍既而又行經小人國其<pc n="lb"/>
人祼形小如五六嵗兒船人食盡遂相率尋其巢穴俄<pc n="lb"/>
頃果見捕得三四十枚以歸烹而充食後行兩日遇一<pc n="lb"/>
洲島而取水忽有羣山羊見人但聳視都不驚避既肥<pc n="lb"/>
且偉初疑島上有人牧養而絶無人踪捕之僅獲百口<pc n="lb"/>
食之<hi>出太平廣記下十二條同</hi>
                    <pc n="lb"/>
又南中小郡多無緇流每宣徳音須假作僧道陪位唐<pc n="lb"/>
                    <pb n="2a"/>
昭宗即位栁韜為容廣宣告使赦文到下屬州崖州自<pc n="lb"/>
來無僧家臨事差攝宣時有一假僧不伏排位太守王<pc n="lb"/>
宏夫怪而問之僧曰役次未當差遣編併去嵗巳曽攝<pc n="lb"/>
文宣王今年又差作和尚見者莫不絶倒<pc n="lb"/>
唐貞元中有鹽戸犯禁逃于羅浮山深入第十三嶺<hi>南越</hi>
                    <pc n="lb"/>
<hi>志云木只羅山忽海上有山浮来相合是謂羅浮山有十五嶺二十二峯九百八十瀑泉洞穴諸山無出其右</hi>
                    <pc n="lb"/>
<hi>也曹有詩曰四百餘崖海上排根連蓬島䕃天台百靈若為移中土嵩華都為一小堆</hi>遇巨竹萬<pc n="lb"/>
千竿連亘巖谷竹圍皆二丈餘有三十九節長二丈許逃<pc n="lb"/>
                    <pb n="2b"/>
者遂取竹一竿破以為筏㑹赦宥遂挈以歸有人得一<pc n="lb"/>
筏竒之獻于太守李復乃圖而紀之予嘗覧竹譜曰雲<pc n="lb"/>
邱帝竹<hi>帝陵上所生竹</hi>一節為船又何偉哉南海以竹為甑者<pc n="lb"/>
類見之矣皆羅浮之竹也<pc n="lb"/>
鶴子草蔓生也其花麴塵色淺紫蔕葉如栁而短當夏<pc n="lb"/>
開花又呼為緑花緑葉南人云是媚草採之曝乾以代<pc n="lb"/>
靣靨形如飛鶴翅尾觜足無所不具此草蔓至春生雙<pc n="lb"/>
蟲只食其葉越女收於粧奩中養之如蠶摘其草飼之<pc n="lb"/>
                    <pb n="3a"/>
蟲老不食而蛻為蝶赤黄色婦女收而帯之謂之媚蝶<pc n="lb"/>
嶺表朱槿花莖葉皆如桑樹葉光而厚南人謂之佛桑<pc n="lb"/>
<hi>出酉陽雜爼</hi>樹身髙者止于四五尺而枝葉婆娑自二月開<pc n="lb"/>
花至於中冬方歇其花深紅色五出如大蜀葵有蕋一<pc n="lb"/>
條長于花葉上綴金屑日光所爍疑有熖生一叢之上<pc n="lb"/>
日開數百朶雖繁而有艶但近而無香暮落朝開插枝<pc n="lb"/>
即活故名之槿俚女亦採而鬻一錢售數十朶若微此<pc n="lb"/>
花紅妝無以資其色<pc n="lb"/>
                    <pb n="3b"/>
蟕蠵者俗謂之兹夷乃山龜之巨者人立其背可負而<pc n="lb"/>
行産潮循山中鄉人採之取殻以貨要全其殻須以朩<pc n="lb"/>
揳出肉龜吼如牛聲響山谷廣州有巧匠取其甲黄明<pc n="lb"/>
無日脚者<hi>甲上有散黒暈為日脚矣</hi>煮而拍之陷黒瑇瑁花以為梳<pc n="lb"/>
篦盃器之屬狀甚明媚<hi>按政和本草二十巻引此條云蟕蠵俗謂之茲夷盖山龜之大</hi>
                    <pc n="lb"/>
<hi>者人立其背上可負而行潮循間甚多郷人取殻以生得全者為貴初用朩挑出其肉龜被楚毒鳴吼如牛聲</hi>
                    <pc n="lb"/>
<hi>動山谷工人以其甲通明黄色者煮拍陷瑇瑁為器今所謂龜筒者是也</hi>
                    <pc n="lb"/>
鷓鴣吴楚之野悉有嶺南偏多此鳥肉白而脆逺勝雞<pc n="lb"/>
                    <pb n="4a"/>
雉能觧冶葛井菌毒臆前有白圓㸃背上間紫赤毛其<pc n="lb"/>
大如野雞多對啼南越志云鷓鴣雖東西廻翔然開翅<pc n="lb"/>
之始必先南翥其鳴自呼杜薄州又本草云自呼鉤輈<pc n="lb"/>
格磔李羣玉山行聞鷓鴣詩云方穿詰曲﨑嶇路又聴<pc n="lb"/>
鉤輈格磔聲<hi>按海錄碎事二十二巻同</hi>
                    <pc n="lb"/>
鵂鶹即鴟也為㘥<hi>由</hi>可以聚諸鳥鵂鶹晝日目無所見<pc n="lb"/>
夜則飛撮蚊䖟鵂鶹乃鬼車之屬也皆夜飛晝藏或好<pc n="lb"/>
食人爪甲則知吉凶凶者輒鳴于屋上其將有咎耳故<pc n="lb"/>
                    <pb n="4b"/>
人除指甲埋之戸内葢忌此也亦名夜行遊女與嬰兒<pc n="lb"/>
作祟故嬰孩之衣不可置星露下畏其祟耳又名鬼車<pc n="lb"/>
春夏之間稍遇隂晦則飛鳴而過嶺外尤多愛入人家<pc n="lb"/>
爍人魂氣或云九首曽為犬囓其一常滴血血滴之家<pc n="lb"/>
則有凶咎荆楚嵗時記云聞之當喚犬耳又曰鴞大如<pc n="lb"/>
鴆惡聲飛入人家不祥其肉美堪為炙故莊子云見彈<pc n="lb"/>
思鴞炙又云古人重鴞炙尚肥美也説文梟不孝鳥食<pc n="lb"/>
母而後能飛漢書曰五月五日作梟羮以賜百官以其<pc n="lb"/>
                    <pb n="5a"/>
惡鳥故以五日食之古者重鴞炙及梟羮蓋欲滅其族<pc n="lb"/>
類也<pc n="lb"/>
韓朋鳥者乃鳬鷖之類此鳥每雙飛泛溪浦水禽中鸂<pc n="lb"/>
䳵鴛鴦鵁鶄嶺北皆有之唯韓朋鳥未之見也案干寳<pc n="lb"/>
搜神記云大夫韓朋<hi>一云馮</hi>其妻美宋康王奪之朋怨王<pc n="lb"/>
囚之朋遂自殺妻乃陰腐其衣王與之登臺自投臺下<pc n="lb"/>
左右捉衣衣不勝手遺書于帶曰願以尸還韓氏而合<pc n="lb"/>
𦵏王怒令埋之二塚相望經夜忽見有梓朩生二塚之<pc n="lb"/>
                    <pb n="5b"/>
上根交于下枝連其上又有鳥如鴛鴦恒棲其樹朝暮<pc n="lb"/>
悲鳴南人謂此禽即韓朋夫婦之精魂故以韓氏名之<pc n="lb"/>
嶺表所産犀牛大約似牛而猪頭脚似象蹄有三甲首<pc n="lb"/>
有二角一在額上為兕犀一在鼻上較小為胡帽犀鼻<pc n="lb"/>
上者皆窘束而花㸃少多有竒文牯犀亦有二角皆為<pc n="lb"/>
毛犀俱有粟文堪為腰帶千百犀中或遇有通者花㸃<pc n="lb"/>
大小竒異固無常定有偏花路通有頂花大而根花小<pc n="lb"/>
者謂之倒插通此二種亦五色無常矣若通白黒分明<pc n="lb"/>
                    <pb n="6a"/>
花㸃差竒則價計巨萬乃希世之寳也又有墮羅犀犀<pc n="lb"/>
中最大一株有重七八觔者云是牯牛額上有心花多<pc n="lb"/>
是撒豆斑色深者堪為胯具斑散而淺即治為盤楪器<pc n="lb"/>
皿之類又有駭雞犀<hi>羣雞見之驚散</hi>辟塵犀<hi>為婦人簮梳塵不着也</hi>辟水<pc n="lb"/>
犀<hi>云此犀行于海水為之開置角于霧之中不濕矣</hi>光明犀<hi>䖏于暗室則有光明</hi>此數犀<pc n="lb"/>
但聞其説不可得而見也<hi>按埤雅所載畧同又張世南㳺宦紀聞巻二引此條云犀</hi>
                    <pc n="lb"/>
<hi>有二角一在額上為兕犀一在鼻上為胡帽犀牯犀亦有二角皆為毛犀與此書詳畧互異</hi>
                    <pc n="lb"/>
交趾人多養孔雀採金翠毛為扇<hi>出六帖下一條同</hi>
                    <pc n="lb"/>
                    <pb n="6b"/>
劉恂有親表曽奉使雲南彼中豪族各家養象負重到<pc n="lb"/>
逺如中夏之畜牛馬也<pc n="lb"/>
廣州浛洭縣有金池彼中居人忽有養鵝鴨常于屎中<pc n="lb"/>
見麩金片遂多養收屎淘之日得一兩或半兩因而至<pc n="lb"/>
富矣<hi>出政和本草下二條同</hi>
                    <pc n="lb"/>
胡桐淚出波斯國是胡桐樹脂也名胡桐淚又有石淚<pc n="lb"/>
在石上採也<pc n="lb"/>
宣歙人脱蜂子法大蜂結房于山林間大如巨鐘其中<pc n="lb"/>
                    <pb n="7a"/>
數百層土人採時須以草覆蔽體以捍其毒螫復以煙<pc n="lb"/>
火熏散蜂母乃敢攀縁崖朩斷其蔕一房中蜂子或五<pc n="lb"/>
六斗至一石以鹽炒暴亁寄入京洛以為方物然房中<pc n="lb"/>
蜂子三分之一翅足巳成則不堪用<pc n="lb"/>
嶺表所重之節臘一伏二冬三年四<hi>出海錄碎事下二條同</hi>
                    <pc n="lb"/>
嶺表或見物自空而下始如彈丸漸如車輪遂四散人<pc n="lb"/>
中之即病謂之瘴母<pc n="lb"/>
夷人通商於邕州石溪口至今謂之獠市<pc n="lb"/>
                    <pb n="7b"/>
明皇所教之象天寳之亂禄山大宴諸酋出象紿之曰<pc n="lb"/>
此自南海奔至以吾有天命雖異類見必拜舞左右教<pc n="lb"/>
之象皆怒目不動終不肯拜禄山怒盡殺之<hi>出曾慥類說</hi>
                    <pc n="lb"/>
孔雀翠尾自累其身比夫雄雞自斷其尾無所稱焉<hi>出埤</hi>
                    <pc n="lb"/>
<hi>雅</hi>
                    <pc n="lb"/>
兩頭蛇嶺外多此類時有如小指大者長尺餘腹下鱗<pc n="lb"/>
紅皆錦文一頭有口眼一頭似蛇而無口眼云兩頭俱<pc n="lb"/>
能進退謬也昔孫叔敖見之不祥乃殺而埋之南人見<pc n="lb"/>
                    <pb n="8a"/>
之為常其禍安在哉<hi>出爾雅翼</hi>
                    <pc n="lb"/>
挲摩筍桂廣皆殖大若茶椀竹厚而空小一夫止擎一<pc n="lb"/>
竿堪為茒屋椽梁柱其種者釤其竿每截二尺許打入<pc n="lb"/>
土不踰月而生根葉明年長芽筍不數嵗成林其筍南<pc n="lb"/>
人亦藏之為箭笴<hi>出宋僧贊寜筍譜下一條同</hi>
                    <pc n="lb"/>
箣竹筍其竹枝上刺南人呼為刺勒自根横生枝條展<pc n="lb"/>
轉如織雖野火焚燒只燎細枝嫩條其筍叢生轉復牢<pc n="lb"/>
密邕州舊以為城蠻蜒來侵竟不能入<pc n="lb"/>
                    <pb n="8b"/>
沓潮者廣州去大海不逺二百里每年八月潮水最大<pc n="lb"/>
秋中復多颶風當其潮水退之間颶風作而潮又至遂<pc n="lb"/>
至波濤溢岸淹没人廬舎蕩失苗稼沉溺舟船南中謂<pc n="lb"/>
之沓潮或十數年一有之亦繫時數之失耳俗呼為海<pc n="lb"/>
翻為漫天<hi>出說郛下四條同</hi>
                    <pc n="lb"/>
嶺表山川盤鬱結聚不易疎洩故多嵐霧作瘴人感之<pc n="lb"/>
多病腹脹成蠱俗傳有萃百蟲為蟲以毒人蓋濕熱之<pc n="lb"/>
地毒蟲生之非苐嶺表之家性慘害也<pc n="lb"/>
                    <pb n="9a"/>
沙箸生于海岸沙中春吐苖其心若骨白而且勁可為<pc n="lb"/>
酒籌凡欲采者輕步向前及手急挼之不然聞行者聲<pc n="lb"/>
遽縮入沙中掘尋之終不可得也<pc n="lb"/>
蚺蛇膽普安州有養蛇戸每年五月五日即擔蚺蛇入<pc n="lb"/>
府祗候取膽余曽親見皆于大籠之中藉以軟草盤屈<pc n="lb"/>
其上兩人舁一條在地上即以十數拐子從頭翻其身<pc n="lb"/>
旋以拐子按之不得轉側即于腹上約其尺寸用利刃<pc n="lb"/>
決之肝膽突出即割下其膽皆如鴨子大曝乾以備上<pc n="lb"/>
                    <pb n="9b"/>
貢却合内肝以線合其瘡口却収入籠或云舁歸放川<pc n="lb"/>
澤<pc n="lb"/>
畨禺地無狐兎用鹿毛野貍毛為筆又昭富春勤等州<pc n="lb"/>
則擇雞毛為筆其為用與兎毫不異但恨鼠鬚之名未<pc n="lb"/>
得見也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="10a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>嶺表録異巻下<pc n="lb"/>
<pb n="10b"/>
                </p>
<p>
</p>
  </div>
        </body>
</text>
</TEI>