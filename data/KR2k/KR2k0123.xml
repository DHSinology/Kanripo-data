<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>平江記事</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>平江記事<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>髙德基<pc n="　"/>撰<pc n="lb"/>
虎丘初名海湧呉王闔閭葬其下池廣六十步水深一<pc n="lb"/>
丈五尺銅棺三重澒池六尺玉鳬之流扁諸之劒三千<pc n="lb"/>
槃郢魚膓之劒在焉發卒六十萬人治之葬三日白虎<pc n="lb"/>
蹲其上故名虎丘舊傳又云秦始皇帝因循海右自滬<pc n="lb"/>
瀆經此山欲發王墳取其寶鍔忽有白虎出而拒之始<pc n="lb"/>
皇帝挺劔刺虎虎奔去不見乃改兹名山去呉縣西九<pc n="lb"/>
                    <pb n="1a"/>
里二百步高一百三十丈周二百一十丈東晉成帝咸<pc n="lb"/>
和二年二月二十五日獻穆王珣同弟中書令珉捨宅<pc n="lb"/>
為寺始則一山中分二寺就劔池東西建之宋初合為<pc n="lb"/>
一寺山在寺中門垣環遶包羅勝槩先入寺門而後登<pc n="lb"/>
山故張籍有詩云老僧只怕山移去日暮先教鎖寺門<pc n="lb"/>
後人有詩云出城先見塔入寺始登山僧志閒亦云中<pc n="lb"/>
原山寺幾多般未見將山寺裏安蓋以天下名山勝刹<pc n="lb"/>
皆山中藏寺虎丘乃寺裏登山海内福地未嘗有也至<pc n="lb"/>
                    <pb n="1b"/>
元間雲游僧秋江月到寺題云平生只見山中寺今日<pc n="lb"/>
來看寺裏山亦得古人餘意<pc n="lb"/>
真娘唐時名妓也墓在虎丘劒池之西徃來遊士多著<pc n="lb"/>
篇詠惟王黄州題刻甚佳其詩云女命在乎色士命在<pc n="lb"/>
乎才無才無色者未死如塵灰虎丘真娘墓止是空土<pc n="lb"/>
堆香魂與膩骨消散隨黄埃何事千百年一名長在哉<pc n="lb"/>
呉越多婦人死即藏山隈無色固無名丘塜空崔嵬惟<pc n="lb"/>
有真娘墓客到情徘徊我是好名士為爾傾一杯我非<pc n="lb"/>
                    <pb n="2a"/>
好色者後人無相咍後來題詠甚多至德中舉子譚彦<pc n="lb"/>
良題一絶云虎丘山下塜纍纍是處松楸盡可悲何事<pc n="lb"/>
世人偏重色真娘墓上獨題詩後人由是閣筆云<pc n="lb"/>
哈雅平章飲食必仰首攪舌大嚼不巳或曰虎食狼餐<pc n="lb"/>
相也余獨以為不然考之相書云食為性命之本飲食<pc n="lb"/>
失節則氣不和舉物當徐而有序嚼物欲寛而有容食<pc n="lb"/>
粗者多肥食細者多瘦含物不欲言食物不欲語虎啖<pc n="lb"/>
狼食朱紫滿門昻口張吻非吏即卒食如鳥啄家道貧<pc n="lb"/>
                    <pb n="2b"/>
薄大抵食欲快而啜欲安吞不欲鳴此食之相也仰首<pc n="lb"/>
含物磨牙攪舌非吉非祥馬嚼䑕咀貧賤餓死嚼在舌<pc n="lb"/>
頭餓死他州後平章卒死鋒鏑之下<pc n="lb"/>
呉中蠏味甚佳而太湖之種差大殻亦脆軟世稱湖蠏<pc n="lb"/>
第一正月上元漁人所藏看燈蠏三四隻重一斤風味<pc n="lb"/>
殊勝故陸龜蒙有蠏志傅子翊作蟹譜高似孫撰蠏畧<pc n="lb"/>
皆發揮蟹族之風致也大徳丁未呉中蟹厄如蝗平田<pc n="lb"/>
皆滿稻穀蕩盡呉諺有蝦荒蟹亂之說正謂此也考之<pc n="lb"/>
                    <pb n="3a"/>
呉越春秋越王勾踐召范蠡曰吾與子謀呉子曰未可<pc n="lb"/>
也今其稻蟹不遺種其可乎蓋言蟹食稻也蟹之害稻<pc n="lb"/>
自古為然以五行占之乃為兵象是亦披堅執銳介甲<pc n="lb"/>
之屬明年海賊蕭九六大肆剽掠殺人流血<pc n="lb"/>
大德丙午七月七日醋坊橋民人王佑家酒甕忽作牛<pc n="lb"/>
鳴聲聞百步許以物覆之則止去復鳴鳴三日乃已嘗<pc n="lb"/>
聞釡鳴乃鐵母相感而然若甕鳴則不知其何為然也<pc n="lb"/>
事之怪異有不可曉者此其一也<pc n="lb"/>
                    <pb n="3b"/>
太伯廟舊在閶門外錢俶移置門内避兵燹也失其剏<pc n="lb"/>
建之由至大戊申石牌巷西呉永寧家淡池得舊碑古<pc n="lb"/>
廟事蹟具載漢明帝時太守糜豹所建池旁廟基高下<pc n="lb"/>
尚存皆為民居分占池西大樸樹半已摧折<pc n="lb"/>
呉城平門舊名巫門至大庚戌古濠中得石扁上有篆<pc n="lb"/>
書巫門二字故老云巫咸商大戊時賢臣也其墓在門<pc n="lb"/>
東北三里許故以名門巫字與平字相似後乃訛為平<pc n="lb"/>
門考之圗經云虞山者巫咸所居是則巫咸嘗居虞山<pc n="lb"/>
                    <pb n="4a"/>
而葬於此耶<pc n="lb"/>
胥山在呉縣西四十里呉王殺子胥投之江呉人立祠<pc n="lb"/>
江上名其山為胥山闔閭即其山築臺以望太湖名姑<pc n="lb"/>
胥臺下有九折路南出太湖故老云呉音謂胥為蘇今<pc n="lb"/>
以鬚為蘇是也故謂山為蘇山臺為姑蘇臺後人號州<pc n="lb"/>
為胥州訛為蘇州至今不能改也<pc n="lb"/>
嘉定州去平江一百六十里鄉音與呉城尤異其並海<pc n="lb"/>
去處號三儂之地盖以鄉人自稱曰吾儂我儂稱他人<pc n="lb"/>
                    <pb n="4b"/>
曰渠儂你儂問人曰誰儂夜晚之間閉門之後有人叩<pc n="lb"/>
門主人問曰誰儂外靣答曰我儂主人不知何人開門視<pc n="lb"/>
之認其人矣乃曰却是你儂好事者遂名其處為三儂<pc n="lb"/>
之地<pc n="lb"/>
洞庭西山水月禪院正在縹緲峯下去呉縣百餘里剙<pc n="lb"/>
於梁天監三年舊名明月禪院大中祥符中易今名故<pc n="lb"/>
老謂當時湖中有木牌為風浪打壊漂巨木百餘根湧<pc n="lb"/>
至山下泛罟船鈎致之每木上刻水月二字各船以為<pc n="lb"/>
                    <pb n="5a"/>
神木捨送禪院構為大殿寺僧永照神其事遂改今名<pc n="lb"/>
呉民舊有丁身錢歲納四十五萬有餘宋大中祥符四<pc n="lb"/>
年詔除免之民間無計口算緡之事至大辛亥省臺復<pc n="lb"/>
徵之呉中大譁值武宗上仙仁宗登極亟除之<pc n="lb"/>
呉江鱸鄉亭在長橋之側宋熙寧中郎中林肇所建取<pc n="lb"/>
陳文惠秋風斜日鱸魚鄉之句為名亭勢俯瞰太湖為<pc n="lb"/>
江南絶勝過者多題詠之又於亭旁畫范蠡張翰陸龜<pc n="lb"/>
䝉像謂之三高至元丙子里巫為土偶祠事之張邁過<pc n="lb"/>
                    <pb n="5b"/>
而題壁有云功迹盡高天下士豈惟呉地作三高夜夢<pc n="lb"/>
老人與論祠事謂張陸呉産也呉人固當祀之范蠡越<pc n="lb"/>
産與勾踐陰謀十年卒以滅呉呉之讐也呉人不當祀<pc n="lb"/>
之子何從而附㑹之乎子之詩吾不與也摇手而去邁<pc n="lb"/>
覺異其所言志於祠壁今剥落矣<pc n="lb"/>
呉城𤣥妙觀玉皇閣一角忽墊計數千緡方可扶薦觀<pc n="lb"/>
主以縁募弗就因循數年事不克舉皇慶癸丑燕山一<pc n="lb"/>
匠者來自稱張撥天謂觀主不須拆卸惟換一小䭾梁<pc n="lb"/>
                    <pb n="6a"/>
添一斗栱即皆端正主人從之匠者挾鋸登其上斷下<pc n="lb"/>
舊梁易以新木架栱敲擊之悉皆如舊觀主話及數年<pc n="lb"/>
興造後官事弗絶匠者曰此必山門長短不齊也視之<pc n="lb"/>
左實長寸餘即削去之自是官事果絶<pc n="lb"/>
虎丘石井泉味極清冽陸羽嘗取此水烹啜世呼為陸羽<pc n="lb"/>
泉張又新作水品以中泠為第一無錫惠山泉第二虎<pc n="lb"/>
丘井第三惠山泉煮羊變為黒色作酒味苦虎丘泉則<pc n="lb"/>
不然以之醸酒其味甚佳又新第之次於惠山其然否<pc n="lb"/>
                    <pb n="6b"/>
乎<pc n="lb"/>
呉城舊傳呉王闔閭時子胥所築故名闔閭城呉越春<pc n="lb"/>
秋謂子胥伐楚還師取丹陽及黄瀆土以築利其堅也<pc n="lb"/>
城形如亞字世俗不知以為龜形本土城也粱龍德中<pc n="lb"/>
錢氏加以陶甓至元三十一年重修築之甓上歲月工<pc n="lb"/>
匠皆具蓋土坏皆澄漿為之欲其堅久故也<pc n="lb"/>
閶門舊名閶闔門闔閭時所名也舊有重樓閣道呉之<pc n="lb"/>
麗譙也夫差從此門出兵伐楚改為破楚門呉属楚遂<pc n="lb"/>
                    <pb n="7a"/>
名閶門至元修曰金昌門作亭門内名金昌亭然呉人<pc n="lb"/>
呼昌門已久不能遽改名之如故故亭亦圮焉<pc n="lb"/>
許市去呉縣西二十五里舊傳秦始皇帝求呉王名劒<pc n="lb"/>
白虎拒丘上帝刺之虎西走二十五里而沒地裂為池<pc n="lb"/>
因名其地曰虎疁至南唐諱琥錢氏諱鏐遂改名許市<pc n="lb"/>
後人訛舊音於許字加㸃水為滸市訛為墅迄今兩稱<pc n="lb"/>
之不能辯云<pc n="lb"/>
栁毅為洞庭龍女傳書事乃荒唐之說今呉城有栁毅<pc n="lb"/>
                    <pb n="7b"/>
橋太湖濱有栁毅泉意毅乃呉人也彼橋乃住宅之路<pc n="lb"/>
泉乃别院之井耳井水滿而不溢大風撓之不濁久旱<pc n="lb"/>
不耗此其異也人以為下通太湖龍宫使果有龍神宫<pc n="lb"/>
府何不於巨浸中出入而反以此偪仄之井為通道耶<pc n="lb"/>
荒唐之言不察其理俱不足信<pc n="lb"/>
太伯有國自號勾呉說者云勾語辭呉音也呉者虞也<pc n="lb"/>
太伯於此以虞志也越滅呉子孫以國為氏今呉中呉<pc n="lb"/>
氏甚多而語音呼魚為呉卒以横山下古呉城為魚城<pc n="lb"/>
                    <pb n="8a"/>
方言以訛傳訛有如是者<pc n="lb"/>
皇度改元有張三郎者善弄笛八月五日夜在鶴橋上<pc n="lb"/>
作伊州曲夜静有老人來同坐石闌上語曰爾笛固清<pc n="lb"/>
未能脫去塵俗為爾釐正之當熟記心毋忘可也乃指<pc n="lb"/>
教其孔換易數字曲益清峻張更求别教一曲老人取<pc n="lb"/>
笛自吹超出塵俗張問曲内云何老人歌曰月既明西<pc n="lb"/>
軒琴復清寸心斗酒爭芳夜千秋萬歲同此情歌宛轉<pc n="lb"/>
宛轉凄以哀願為星與漢光景共徘徊再歌曰悲且傷<pc n="lb"/>
                    <pb n="8b"/>
參差涙成行低紅掩翠方無色金徽玉軫為誰鏘歌宛<pc n="lb"/>
轉宛轉怨復悲願為烟與霧氛氲共容姿張問何人所<pc n="lb"/>
作答曰仙姝劉妙容歌也張叩何人記指答曰妙容傳<pc n="lb"/>
我復請授其指調老人笑而起曰子凡心易忘我豈能<pc n="lb"/>
教爾耶去數步不知其處張後以指尋其曲終不能得<pc n="lb"/>
其高古之趣<pc n="lb"/>
呉人自相呼為獃子又謂之蘇州獃每歲除夕羣兒繞<pc n="lb"/>
街呼叫云賣癡獃千貫賣汝癡萬貫賣汝獃見賣儘多<pc n="lb"/>
                    <pb n="9a"/>
送要賒随我來蓋以呉人多獃兒輩戯謔之耳呉推官<pc n="lb"/>
嘗謂人曰某居官久深知呉風呉人尚奢爭勝所事不<pc n="lb"/>
切廣置田宅計較微利殊不知異時反貽子孫不肖之<pc n="lb"/>
害故人以獃目之謂之蘇州獃不亦宜乎<pc n="lb"/>
呉俗以芒種節氣後遇壬為入梅凢十五日夏至中氣<pc n="lb"/>
後遇庚為出梅入時三時亦十五日前五日為上時中<pc n="lb"/>
五日為中時後五日為末時入梅有雨為梅雨暑氣鬱<pc n="lb"/>
蒸而雨沾衣多腐爛故三月雨為迎梅五月為送梅夏<pc n="lb"/>
                    <pb n="9b"/>
至前半月為梅雨後半月為時雨遇雷電謂之斷梅入梅<pc n="lb"/>
須防蒸濕入時宜合醬造醋之事梅雨之際必有大風<pc n="lb"/>
連晝夜踰旬而止謂舶棹風以此自海外來舶船上禱<pc n="lb"/>
而得之者歲以為常鄉氓不知訛此為白草風又曰拔<pc n="lb"/>
草風云<pc n="lb"/>
支硎山在呉縣西南二十五里晉沙門支道林嘗卓錫<pc n="lb"/>
於此山多平石平石為硎又以支公處此故名支硎舊<pc n="lb"/>
傳道林嘗居石室中所遺故物有木鞋鐵拄杖之属旁<pc n="lb"/>
                    <pb n="10a"/>
有放鶴亭馬跡石皆因之得名延祐乙夘土人耕其地<pc n="lb"/>
得小石碣刻偈云風既不來山亦不去逢羊遇狗合做<pc n="lb"/>
一處後有小字云阿多摩偈人皆不解其說石刻見在<pc n="lb"/>
白雲寺中<pc n="lb"/>
崑山州國初縣也元貞初升為州州治去府城七十二<pc n="lb"/>
里延祐中移治太倉未移之先太倉江口打碗花子遍<pc n="lb"/>
地盛開民謡云打碗花子開今搬州縣來遷移之後常<pc n="lb"/>
有䑕郎出沒㕔事上民復謡云黄郎屋上走州來住不<pc n="lb"/>
                    <pb n="10b"/>
久至正間果復移囬玉峯舊治<pc n="lb"/>
嘉定州治本崑山州春申郷練祁市宋嘉定十一年六<pc n="lb"/>
月高行孫緻立縣基於馬軍司酒坊之地十月興工十<pc n="lb"/>
二年正月縣成國初尚為縣元貞間升為州延祐以來<pc n="lb"/>
治中官吏多物故者家口皆不安有一客僧號知風水<pc n="lb"/>
謂州治内尸氣動作屋鎮之乃安否則日盛一日不可<pc n="lb"/>
救理時州主任立聞其言從之僧指治後東偏地曰此<pc n="lb"/>
處為庫藏鎮之則吉任遂搆架閣庫於上落成後其患果<pc n="lb"/>
                    <pb n="11a"/>
息<pc n="lb"/>
延祐改元太倉有一丐者堆髻額上身披皂衣赤脚手<pc n="lb"/>
擕大瓢常於府水軍萬户寨及張京馬頭徃來酒家乞<pc n="lb"/>
酒度日酒醉輒奔走叫云牛來了牛來了衆人跟我去<pc n="lb"/>
日以為常奔走叫噪凡三月餘又於寨木及人家門壁<pc n="lb"/>
上連書火字人皆惡之或詈之或扑之者不知所徃是<pc n="lb"/>
冬海賊牛大眼烏合不逞自劉家港至太倉大肆剽掠<pc n="lb"/>
水軍寨張京鎮人家俱被燒毁殺人横地不可枚數人<pc n="lb"/>
                    <pb n="11b"/>
始悟昔日丐者之言<pc n="lb"/>
呉城東禪院古佛像容貌端嚴頂珠圓徑數寸宋乾符<pc n="lb"/>
甲午歲忽有毫光紅黄青紫頂中出現士庶觀瞻檀施<pc n="lb"/>
山積後三日有老翁疑其怪固請梯升即佛光𦦨而窺<pc n="lb"/>
之乃見佛像之首開一穴以手捫之有二白䑕長可尺<pc n="lb"/>
餘自穴躍出緑光燄燄入藻井内遂得碎幡數片以紅<pc n="lb"/>
旛映頂珠即紅光出青黄紫亦然人皆嘆息而去或曰<pc n="lb"/>
佛金僊也而白䑕之禍作光於其頂得非金氣盛乎是<pc n="lb"/>
                    <pb n="12a"/>
後兵果作<pc n="lb"/>
呉人製鱸魚鮓鰿子腊風味甚美所稱金虀玉膾非虚<pc n="lb"/>
語也宋大業中以此充貢延祐以來守臣修故事偹為<pc n="lb"/>
方物因之歲不敢缺鱸魚肉甚白雜以香柔花葉紫花<pc n="lb"/>
緑葉白魚相間以囘囘豆子一息泥香杏膩拌之實珍<pc n="lb"/>
品也鰿子魚選肥美者去頭尾潤以酥油風乾為腊亦<pc n="lb"/>
加香料相兼他魚無可為敵囘囘豆子細如榛子肉味<pc n="lb"/>
香美一息泥如地椒囘囘香料也<pc n="lb"/>
                    <pb n="12b"/>
崑山高一百五十丈周廻八里在今松江華亭縣治西<pc n="lb"/>
北二十三里崑山州以此山得名後割山為華亭縣移<pc n="lb"/>
州治於州北馬鞍山之陽山高七十丈孤峯特秀極目<pc n="lb"/>
湖海百里無所蔽歴年久逺人不知其故即呼此為崑<pc n="lb"/>
山而忘馬鞍山之名矣山多竒石秀瑩若玉雪好事者<pc n="lb"/>
取之以為珍玩遂名為崑山石山陽有慧聚寺依岩傍<pc n="lb"/>
壑皆浮屠精舍雲忩霧閣層見疊出人以為真山似假<pc n="lb"/>
山云<pc n="lb"/>
                    <pb n="13a"/>
干文傳崑山人中延祐元年鄉榜明年廷試賜同進士<pc n="lb"/>
及第一夕夢入選掛名為長呉正官覺而笑曰此正為<pc n="lb"/>
胡夢亂夢我呉人安得作長呉二縣正官必無此理初<pc n="lb"/>
授官階承事郎昌國州同知益笑前夢之不足徵也次<pc n="lb"/>
當改選乃授平江路長洲縣尹意為偶然又以為不偶<pc n="lb"/>
然亡何改知烏程轉婺源州知州自以為前任長洲偶<pc n="lb"/>
與夢符今已升知州安得再為呉縣正官既而調呉江<pc n="lb"/>
州知州非呉縣也人之官禄事皆前定自已之神先已<pc n="lb"/>
                    <pb n="13b"/>
知之形諸夢寐故相報耳而文傳呉人兩為本路之官<pc n="lb"/>
亦稀遇也後為翰林待制修遼金宋史加禮部尚書<pc n="lb"/>
白鶴觀在呉城東北隅鶴舞橋之東宋信安郡王藏春<pc n="lb"/>
園地至元間草石荒凉井旁大松樹獨存雲游道人張<pc n="lb"/>
應𤣥初來結屋松下以棲身丁丑三月朔有羣鶴自東<pc n="lb"/>
南來徘徊久之一白鶴留松上不去經歲作巢廣若酒<pc n="lb"/>
家七石缸性若靈異清晨俛首長鳴日必有大檀越至<pc n="lb"/>
候之以為常預偹齋供以待士衆皈依喜捨雲集應𤣥<pc n="lb"/>
                    <pb n="14a"/>
更為應鶴欲剏立道觀以焚修不久物故弟子集應真<pc n="lb"/>
承其業縁募十方卒成其事觀成鶴乃飛去遂名為白<pc n="lb"/>
鶴觀<pc n="lb"/>
黄窑鹽塲負課甚多延祐丙辰一夕海潮暴長夜有火<pc n="lb"/>
光熠熠數日皆然煮鹽變色如紫粉味鹹如故每鑊出<pc n="lb"/>
鹽増常數三倍南人初恐難售皆不肯支領後見日煮<pc n="lb"/>
數多不得已支去雜以他塲白鹽貨賣日久白鹽皆變<pc n="lb"/>
紫色入飲食中畧無他故色不相染本塲逋課償補皆<pc n="lb"/>
                    <pb n="14b"/>
完課完復為白色物變異也其理無可究竟<pc n="lb"/>
王介軒名鑑字明卿真定安平人少卓異不羣長益耿<pc n="lb"/>
介厲名節娶同郡富翁女資裝甚盛鑑悉歸之一無所<pc n="lb"/>
留壯游燕都受學於虞邵菴之門用力於明體達用不<pc n="lb"/>
攻詞藻朝貴薦其才行試以侍儀司舎人鑑不就曰某<pc n="lb"/>
雖不敏安能為人所役哉即還故里益加砥礪扁所居<pc n="lb"/>
為介軒因以自號其父擢官平江路呉縣尹某侍養終<pc n="lb"/>
任樂呉中風土遂隱居呉城臨頓里西閉門獨處足跡<pc n="lb"/>
                    <pb n="15a"/>
不出户者二十年應門惟一婢客至輒叩鄰家貰酒酒<pc n="lb"/>
至對客劇飲酒乾乃已家貧無擔石之儲然非其義一<pc n="lb"/>
毫不茍取於人其介老而彌篤性嗜蟹人或餽兩蒲青<pc n="lb"/>
願易一詩曰吾豈可以口腹害物命耶盡放之江中而<pc n="lb"/>
償其詩<pc n="lb"/>
徐孝祥居呉江同里雖苑屋數楹而樹石自然幽勝有<pc n="lb"/>
田數畆足以供饘粥而已隱居好學不求仕進尚文好<pc n="lb"/>
客客至必留飲以故歲常醸酒數石而自奉惟布衣草<pc n="lb"/>
                    <pb n="15b"/>
屨泊如也一日後園徐步見樹根一穴坍陷諦視之下<pc n="lb"/>
有石甃啟之皆白物也乃亟掩之一毫弗取人無有知<pc n="lb"/>
者幾三十年值至治壬戌歲大歉民不聊生孝祥曰是<pc n="lb"/>
物當出世耶乃啟其穴物皆如故日取數錠收糴以散<pc n="lb"/>
貧人所全活者不可勝計物盡乃已女將適人惟荆布<pc n="lb"/>
遣之而於藏中之物錙銖無犯其子純大以明經發解<pc n="lb"/>
官至翰林供奉樞宻承㫖孝祥受封如其官壽至九十<pc n="lb"/>
七而卒<pc n="lb"/>
                    <pb n="16a"/>
達嚕噶齊巴爾圗國公倜儻爽邁博文強記凡宴㑹以<pc n="lb"/>
文為謔滿坐風生一日同寅後堂㑹飲僚佐願求一令<pc n="lb"/>
以資勸酬公曰吾不讀書弗能為令但有兩字隱語請<pc n="lb"/>
衆賢商之解者免弗解者請一巨觴衆曰如命公曰一<pc n="lb"/>
字有四箇口字一箇十字又一字有四箇十字一箇口<pc n="lb"/>
字在坐者皆不能解悉就飲飲竟叩之公以箸畫案上<pc n="lb"/>
乃圖畢二字也<pc n="lb"/>
泰定中有一道翁自稱古無極不知何許人擕一竹籠<pc n="lb"/>
                    <pb n="16b"/>
荷一竹杖來假居葑門道堂後架小室數椽栖息其中<pc n="lb"/>
四圍上下皆以白堊塗之正中設小木榻出籠中瓢笛<pc n="lb"/>
漁鼔之類懸壁間以書一束為枕市酒一甕置於床頭<pc n="lb"/>
自釀自飲人有求飲摇手弗許飲竟復醸日以為常扁<pc n="lb"/>
其室曰小小蓬居室中皎然如雪不生一蟲蚊蠅無敢<pc n="lb"/>
入者暑月開户安眠不用帷帳猫犬至其門即俛首疾<pc n="lb"/>
回不敢窺其内經年累月四壁無塵人不見其揮拂或<pc n="lb"/>
以蠨蛸之類投其中即不知其處堂主見其日坐卧室<pc n="lb"/>
                    <pb n="17a"/>
中未嘗出外縁募籠中青蚨不乏疑有妙術逼其傳授<pc n="lb"/>
翁只大笑一夕收其所用之物不知何徃明日物色追<pc n="lb"/>
之葑門婁門盤門昌門之人皆云是日見其負籠荷杖<pc n="lb"/>
出門去矣<pc n="lb"/>
致和改元七月之望士人楊彦采陸升之載酒出遊蓮<pc n="lb"/>
塘舟囘日夕夜泊横橋下月色明霽酒各半醒聞鄰船<pc n="lb"/>
有琵琶聲意其歌姬舟也躡而窺之見燈下一姬自弄<pc n="lb"/>
絃索二人徑徃見之詢其所由答曰妾大都樂籍供奉<pc n="lb"/>
                    <pb n="17b"/>
女也從人來游江南值彼徃雲間收布妾獨處此候之<pc n="lb"/>
尚未囘也二人命取舟中餕餘肴核就燈下同酌姬舉<pc n="lb"/>
止閒雅姿色娟麗二人情動於中稍挑謔之姬亦不以<pc n="lb"/>
為嫌求其歌以侑觴則曰妾近夕冒風喉咽失音不能<pc n="lb"/>
奉命二人強之姬曰近日遊訪西子陳迹得古歌數首<pc n="lb"/>
敢奉清塵不訝為荷凡一歌侑飲一觴歌曰風動荷花<pc n="lb"/>
水殿香姑蘇臺上宴呉王西施醉舞嬌無力笑倚東忩<pc n="lb"/>
白玉床再歌曰呉王舊國水烟空香徑無人蘭葉紅春<pc n="lb"/>
                    <pb n="18a"/>
色似憐歌舞地年年先發館娃宫又曰館娃宫外是蘇<pc n="lb"/>
臺鬱鬱芊芊草不開無風自偃君知否西子裙裾拂過<pc n="lb"/>
來又曰半夜娃宫作戰塲血腥猶雜宴時香西施不及<pc n="lb"/>
燒殘蠟猶為君王泣數行又曰春入長洲草又生鷓鴣<pc n="lb"/>
飛起少人行年深不辨娃宫處夜夜蘇臺空月明又曰<pc n="lb"/>
幾多雲樹倚青冥越焰燒來一片平此地最應沾恨血<pc n="lb"/>
至今青草不勻生又曰舊苑荒臺楊栁新菱歌清唱不<pc n="lb"/>
勝春只今惟有西江月曽照呉王宫裡人彦采曰歌韻<pc n="lb"/>
                    <pb n="18b"/>
悠柔含悲聳愴固云美矣苐西施乃亡人家國妖艷之<pc n="lb"/>
流不足道也願更他曲以滌塵抱何幸如之姬更歌曰<pc n="lb"/>
家國興亡來有以呉人何苦怨西施西拖若解亡呉國<pc n="lb"/>
越國亡來又是誰彦采曰此言固是然皆古人陳言素<pc n="lb"/>
所厭聞者大都才人四瀆五岳精靈間氣之所聚㑹有<pc n="lb"/>
何新聲傾耳一聽又歌曰家是紅羅亭上仙謫來塵世<pc n="lb"/>
巳多年君心既逐東流水錯把無縁當有縁歌竟掀篷<pc n="lb"/>
攬衣躍入水中彦采大驚汗背而覺一夢境也㝷升之<pc n="lb"/>
                    <pb n="19a"/>
共話醉眠脚後不能寤也翌日事傳呉下<pc n="lb"/>
花木之妖世固有之未有如平江牡丹之甚異者致和<pc n="lb"/>
戊辰八月鐵瓶巷劉太醫家牡丹數株各色盛開開凡<pc n="lb"/>
三度初開者若茶盂子大中間緑蕋有如神佛之狀數<pc n="lb"/>
日乃謝第二度開者若五升竹籮花蕋成人馬形耐有<pc n="lb"/>
半月之久第三度開者只如酒盞大其蕋細長若幡幢<pc n="lb"/>
旗幟狀而羅衫紫與粉紅樓子甚多三日而萎觀者日<pc n="lb"/>
數百人闌檻盡皆擁毁不可止遏童謡云牡丹紅禾苗<pc n="lb"/>
                    <pb n="19b"/>
空牡丹紫禾苗死明年明宗登極五月暴崩而廟諱乃<pc n="lb"/>
和字也其應不爽如此<pc n="lb"/>
天厯已已平江十字翼萬户府初搆正衙解巨木中分<pc n="lb"/>
有天下太平之王六字其大如斗字畫相連如纚不斷<pc n="lb"/>
衆皆以為瑞世之符識者云此木妖也是歲色哷萬户<pc n="lb"/>
卒明年改元至順又明年有寧宗之變<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="20a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>平江記事<pc n="lb"/>
<pb n="20b"/>
                </p>
<p>
</p>
  </div>
        </body>
</text>
</TEI>