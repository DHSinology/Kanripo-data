<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>三餘集巻一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>三餘集巻一<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>黄彦平<pc n="　"/>撰<pc n="lb"/>
<pc n="　"/>
                    <pc n="　"/>賦<pc n="lb"/>
<pc n="　"/>
                    <pc n="　"/>
                    <pc n="　"/>禪浴賦<pc n="lb"/>
食已何之言散榖也泊無與往從僧浴也長槽下注四<pc n="lb"/>
溟覆也大杓更取羣指掬也渙然氷釋汗霡霂也滃然<pc n="lb"/>
雲蒸息往復也風乎舞雩返初服也遊乎華胥栩栩然<pc n="lb"/>
睡之熟也<pc n="lb"/>
                    <pb n="1a"/>
<pc n="　"/>
                    <pc n="　"/>五言古詩<pc n="lb"/>
<pc n="　"/>
                    <pc n="　"/>
                    <pc n="　"/>樂府雜擬<pc n="lb"/>
驚風吹鴻鵠一舉儀天衢勁翮自肅肅弱羽猶區區時<pc n="lb"/>
於蒿艾間得粒鳴相呼永愧燕雀情我豈不足歟鵬運<pc n="lb"/>
與鷗沒逺近各有圖方當絶四海安敢懐此都<pc n="lb"/>
<pc n="　"/>
                    <pc n="　"/>
                    <pc n="　"/>二<pc n="lb"/>
用意﨑嶇外人貴真相知張耳望陳餘汲黯是魏其所<pc n="lb"/>
謂刎頸交首身果不隨太行摧車險蜀道登天危坐席<pc n="lb"/>
                    <pb n="1b"/>
有畏塗方笑劍頭炊老翁牙齒脱年少莫相疑<pc n="lb"/>
<pc n="　"/>
                    <pc n="　"/>
                    <pc n="　"/>三<pc n="lb"/>
古來達士志愛日懐兢慎皇皇百年心穆穆三才順後<pc n="lb"/>
生不作意易名才慕藺感慨能㡬何繁華終共盡不須<pc n="lb"/>
吟梁父亦勿歌虞殯當從簞瓢人勇退以為進<pc n="lb"/>
<pc n="　"/>
                    <pc n="　"/>
                    <pc n="　"/>四<pc n="lb"/>
往者東門𤓰近接咸陽道炎風沉玉甃宿露薅瑶草召<pc n="lb"/>
平磊落人此亦有何好常時玩鈎帶不復嘆枯槁武陵<pc n="lb"/>
                    <pb n="2a"/>
桃易華甪里芝難老戰爭兹云始賤貧儻長保<pc n="lb"/>
<pc n="　"/>
                    <pc n="　"/>
                    <pc n="　"/>五<pc n="lb"/>
青青佳蔬色春事幽人家為政一畦足葱韭紛菁華貧<pc n="lb"/>
士食有經願欲不得奢鮭種二十七籩豆無添加寒翠<pc n="lb"/>
濯露雨甘芳供齒牙菜花亦不惡何獨愛桃花<pc n="lb"/>
<pc n="　"/>
                    <pc n="　"/>
                    <pc n="　"/>六<pc n="lb"/>
忘機對芳草一目青浮浮榮枯四時行寂寞萬事休樹<pc n="lb"/>
諼見國風采菊聞靈修空殘飛蓬首詎返王孫逰韓子<pc n="lb"/>
                    <pb n="2b"/>
木强人臭味誰敢投暮年還小黠不肯辨薰蕕<pc n="lb"/>
<pc n="　"/>
                    <pc n="　"/>
                    <pc n="　"/>七<pc n="lb"/>
脩竹不受暑飄然無定著炯炯月明枝蕭蕭風隕籜佳<pc n="lb"/>
人洞天曉羞多頩怒薄玉雪生林際紺袖花零落塵埃<pc n="lb"/>
褦襶子執熱何由濯亦復起遐瞻層氷架松壑<pc n="lb"/>
<pc n="　"/>
                    <pc n="　"/>
                    <pc n="　"/>八<pc n="lb"/>
石戴古車轍人生來往勤雙輪不生角越絶㑹通秦坐<pc n="lb"/>
令丘壑姿化作京洛塵君看釣魚磯鼻口羅江津浮走<pc n="lb"/>
                    <pb n="3a"/>
例有役俛仰俱巳陳吾亦永愧爾東西南北人<pc n="lb"/>
<pc n="　"/>
                    <pc n="　"/>
                    <pc n="　"/>九<pc n="lb"/>
神物有顯晦飛潜不同羣為梭蓄雷電為劒動祥氛魚<pc n="lb"/>
服與蛇行委蛇隠其文嗜慾未可求物象疇能分一朝<pc n="lb"/>
逝不留萬里垂天雲回首視山澤凡鱗故紛紛<pc n="lb"/>
<pc n="　"/>
                    <pc n="　"/>
                    <pc n="　"/>十<pc n="lb"/>
遺堞感至今平生行樂處英雄除覇王俯仰成今古昔<pc n="lb"/>
日城中居此日城邊墓魚龍與爵馬共盡誰能數悲風<pc n="lb"/>
                    <pb n="3b"/>
天末起陌上行人去凄凉王仲宣獨詠登樓賦<pc n="lb"/>
<pc n="　"/>
                    <pc n="　"/>
                    <pc n="　"/>元符巳夘冬至先君罷興國令宿皇恐灘有詩<pc n="lb"/>
<pc n="　"/>
                    <pc n="　"/>
                    <pc n="　"/>云倦客逢長至扁舟泊逺灘居常諳寂寞童稚<pc n="lb"/>
<pc n="　"/>
                    <pc n="　"/>
                    <pc n="　"/>笑相歡後十七年自成均謁告還鄉是夕㳂斡<pc n="lb"/>
<pc n="　"/>
                    <pc n="　"/>
                    <pc n="　"/>宿新淦寺有感賦此<pc n="lb"/>
去年度長淮霜月照孤驛今年適異縣香霧依禪寂人<pc n="lb"/>
生幾冬至南北均行役風枝無停號遺句誦悽惻生男<pc n="lb"/>
當門戸堕地要膂力撫我謂我臧誨我以文術寜知事<pc n="lb"/>
                    <pb n="4a"/>
大謬木拱𤣥尚白百巧換千窮只有不如昔曉燈離室<pc n="lb"/>
暗又踏它山碧行行重行行風塵兒亦得<pc n="lb"/>
<pc n="　"/>
                    <pc n="　"/>
                    <pc n="　"/>獨秀峰<pc n="lb"/>
湘山富佳色韞蓄人未知天球有餘潤草木䝉其私聨<pc n="lb"/>
綿固不惡峭獨㸔愈竒兹峰豈飛來興盡留於斯雲煙<pc n="lb"/>
慘么麽灌莽紛離披名雖異星渚實不愧仇池惜無小<pc n="lb"/>
白花宻雪䝉疎枝教僧營小築便是補陀祠<pc n="lb"/>
<pc n="　"/>
                    <pc n="　"/>
                    <pc n="　"/>送徐稚山江西漕<pc n="lb"/>
                    <pb n="4b"/>
長江分東西下流隔滄楚方船漕紅粟出節須調䕶催<pc n="lb"/>
科急星火踏浪輕塵土公私此一時長短要相補水生<pc n="lb"/>
春岸闊江淨桃花吐餞宴那得頻征帆㑹當舉烟鬟小<pc n="lb"/>
姑山曉鏡女兒浦鴈鴈破行飛鴨鴨避人語平生釣竿<pc n="lb"/>
手只合江湖去因君偶别離感我猶覊旅<pc n="lb"/>
<pc n="　"/>
                    <pc n="　"/>
                    <pc n="　"/>趙少隠移漕廣東<pc n="lb"/>
五嶺餘炎蒸三湘漫清絶犬牙地相入要是俱百粤趙<pc n="lb"/>
侯干莫器盤錯中排决近惟髙帝孫逺付使者節悠悠<pc n="lb"/>
                    <pb n="5a"/>
南海路惘惘舂陵别君才誰得如郎星映卿月功名與<pc n="lb"/>
事業邂逅當俯拾姑行毋疾驅遲補中都闕<pc n="lb"/>
<pc n="　"/>
                    <pc n="　"/>
                    <pc n="　"/>題劉氏市隠亭<pc n="lb"/>
雲合日景暮鳥啼芳意休閒芳閟佳境倦客得深投主<pc n="lb"/>
人定何人方技家者流持㢘不二價博物要兼收丹砂<pc n="lb"/>
出勾漏杜若來芳洲盧橘上林夏桂叢小山秋魚蟲儻<pc n="lb"/>
適用剥啄無虚求潛山仕途㨗隠居吾廬幽喧寂若兩<pc n="lb"/>
忘容膝萬事周佳名志華屋他日或重遊<pc n="lb"/>
                    <pb n="5b"/>
<pc n="　"/>
                    <pc n="　"/>七言古詩<pc n="lb"/>
<pc n="　"/>
                    <pc n="　"/>
                    <pc n="　"/>趙丞相黄岡獨往亭<pc n="lb"/>
士生渉道有深淺時來行身隨近逺飛雲邂逅作霖雨<pc n="lb"/>
雨足雲歸自舒巻南陽躬耕心不悔東山忽起顔猶腆<pc n="lb"/>
威行巾幗喜折屐得倍古人謀蓋鮮楊顒慟哭野王箏<pc n="lb"/>
歎息成言那及踐關中丞相富丘壑掩鼻功名聊不免<pc n="lb"/>
前年一戰靖江滸今年再戰開淮甸心期緑野園林勝<pc n="lb"/>
夢想黄岡松檜晚淵明孤往欲問津赤松從游非衆願<pc n="lb"/>
                    <pb n="6a"/>
憑虚或喜凌雲賦逺遊請續離騷傳<pc n="lb"/>
<pc n="　"/>
                    <pc n="　"/>
                    <pc n="　"/>彭澤懐古<pc n="lb"/>
人言寧飲建業水陶公不汚彭澤米淳耀之烈當未渝<pc n="lb"/>
義熙之政何如此不能先驅凈螻蟻忍傍車輪攀獺尾<pc n="lb"/>
巳荒松菊賦歸來頗著文章申已志少題正朔多嵗時<pc n="lb"/>
此志㑹須來者知羲皇上人樂復樂晋室遺民悲莫悲<pc n="lb"/>
<pc n="　"/>
                    <pc n="　"/>
                    <pc n="　"/>立秋日湘舍熊生所居斸地得劒長三尺六寸<pc n="lb"/>
<pc n="　"/>
                    <pc n="　"/>
                    <pc n="　"/>熊生自言居六世矣感延平舊事因系以詩<pc n="lb"/>
                    <pb n="6b"/>
野人斸地得神兵鏟采埋光三尺半念求欵識推甲乙<pc n="lb"/>
櫑具連環既蕪漫里閭只從曾髙説棟宇未隨兒子換<pc n="lb"/>
迄今要自二百年前此怪藏那得算秋風是日來閶闔<pc n="lb"/>
利器乗時思擊斷肯論口腹車魚間未露文章斗牛畔<pc n="lb"/>
良工拂拭勞三浴志士提携思一旦張雷博識固自佳<pc n="lb"/>
賈郭充庭還可歎北巖華隂土性弱顔色暫時供把玩<pc n="lb"/>
不如一洗清海水徑斬長鯨為萬叚<pc n="lb"/>
<pc n="　"/>
                    <pc n="　"/>
                    <pc n="　"/>二妃廟<pc n="lb"/>
                    <pb n="7a"/>
舜生諸馮沒負夏南游晚葬蒼梧野九峯中隠土一坏<pc n="lb"/>
草樹蒼茫誰辨者皇英不祔只孤墳妃祠别占清湘原<pc n="lb"/>
畧無石馬充故物但有叢筠志淚痕山川相逺終相望<pc n="lb"/>
衣冠來游環佩響風急真成鶴羽飛波寒不隔龍工往<pc n="lb"/>
鮫室何人相與居月明警蹕萬靈趨未論甄后拾翠羽<pc n="lb"/>
定見李白騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>魚<pc n="lb"/>
<pc n="　"/>
                    <pc n="　"/>
                    <pc n="　"/>程伯禹給事供職維揚不及迎侍通直丈生辰<pc n="lb"/>
<pc n="　"/>
                    <pc n="　"/>
                    <pc n="　"/>欲寄夀星未獲方深念不懌有叩門求售者既<pc n="lb"/>
                    <pb n="7b"/>
<pc n="　"/>
                    <pc n="　"/>
                    <pc n="　"/>得之自賛其異且求詩<pc n="lb"/>
將軍精忠石飲羽志士純孝冰出魚天公曉人極了了<pc n="lb"/>
間遣異物供時須西清侍講廣陵居夀親千里愁作書<pc n="lb"/>
平明剥啄出見客帝俾遺汝明星圖仙官游空貌不臞<pc n="lb"/>
若木映日華不枯勿嫌龜鶴有皂白相汝綵服為親娯<pc n="lb"/>
嗟君宻行不可誣塞侯周叔俱不如帥先百僚待忠孝<pc n="lb"/>
佇相明主平羌雛<pc n="lb"/>
<pc n="　"/>
                    <pc n="　"/>
                    <pc n="　"/>五峰竹<pc n="lb"/>
                    <pb n="8a"/>
此君抱節懐霜露裁以廣寒修月斧區區拔穎陋管城<pc n="lb"/>
落落中繩宜冊府潜心幾絶西門佩𨽻古親傳伏生語<pc n="lb"/>
後來頡頏追時好客卿子墨先生楮慈恩柿葉剡谿藤<pc n="lb"/>
俗嗜紛紛那足數何人喜事翻新製林下風流微近古<pc n="lb"/>
宣心寫面却緘囊百草千葩增媚嫵青奴小忍供筆硯<pc n="lb"/>
晴窻示爾梅花賦<pc n="lb"/>
<pc n="　"/>
                    <pc n="　"/>
                    <pc n="　"/>送胡帥<pc n="lb"/>
征南下車再寒暑比屋罷民手摩撫使渠安業不擾渠<pc n="lb"/>
                    <pb n="8b"/>
恐負來時天上語漢官題名當家譜向來諸公孰為伍<pc n="lb"/>
天下中庸有胡公不畏彊禦陳仲舉年時丞相雙旌舉<pc n="lb"/>
南浦飛雲作霖雨文昌戎政念得人誰令兩公歸接武<pc n="lb"/>
周宣中興藉方虎秦王學士開天府只今陛下更辛苦<pc n="lb"/>
要折遐衝付尊爼忍饑種麥未葢土軍民嗸嗸兩難處<pc n="lb"/>
從容宫漏未遽移亦及漁樵人物否<pc n="lb"/>
<pc n="　"/>
                    <pc n="　"/>
                    <pc n="　"/>驟雨宿香歩<pc n="lb"/>
阿香被召雷挾輈飛㢘受職雲承宇㝠官鬼伯俱奔走<pc n="lb"/>
                    <pb n="9a"/>
東風作惡神靈雨山長巳自疲犖确泥深况復愁沮洳<pc n="lb"/>
夜投古寺亟燎衣燈燭熒煌湯湢具移床避漏皆相似<pc n="lb"/>
欲往華胥仍齟齬曲肱齁䶎初未遑蓐食還須戒徒御<pc n="lb"/>
長年行役雖勞事勝日登臨或相補㑹到諸峰最上頭<pc n="lb"/>
俯看萬壑爭流處<pc n="lb"/>
<pb n="9b"/>
                </p>
<p>
</p>
  </div>
<div>
                <head>三餘集巻二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>三餘集巻二<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>黃彦平<pc n="　"/>撰<pc n="lb"/>
<pc n="　"/>
                    <pc n="　"/>五言律詩<pc n="lb"/>
<pc n="　"/>
                    <pc n="　"/>
                    <pc n="　"/>田家春日二首<pc n="lb"/>
緯竹梁溪面誅茅舍道旁臘收氷下紙春課社前薑露<pc n="lb"/>
草牛羊長風花杖屨香人生但如此官獨為誰忙<pc n="lb"/>
遲日芳衆草微風被野田荒山有吠犬窮屋亦炊煙花<pc n="lb"/>
已清明近茶將榖雨前供輸了官事麤糲任吾年<pc n="lb"/>
                    <pb n="1a"/>
<pc n="　"/>
                    <pc n="　"/>
                    <pc n="　"/>石祈晚泊<pc n="lb"/>
江樹繁隂合江流漲沫渾歸舟帶圓月倚棹並衡門表<pc n="lb"/>
表浮屠迥連連睥睨昏梅花騰逺響楊栁想新翻<pc n="lb"/>
<pc n="　"/>
                    <pc n="　"/>
                    <pc n="　"/>臨川投贈<pc n="lb"/>
主計懐蕭相臨民起次公履聲元自識環賜固宜䝉便<pc n="lb"/>
覺長安近寧論茂苑雄别詩無好語虚忝薦賢中<hi>黄嗣深</hi>
                    <pc n="lb"/>
翰林逼華葢天䇿視瀛州哀痛扶興運從容賛廟謀終<pc n="lb"/>
篇常稱愜兩郡却淹㽞更試平原爾方看相且侯<hi>汪彦章</hi>
                    <pc n="lb"/>
                    <pb n="1b"/>
今代昌黎伯琳宫尚陸沉極知延閣峻仍記掖垣深簡<pc n="lb"/>
古元和様精微正始音居然合廊廟過聽著山林<hi>韓子蒼</hi>
                    <pc n="lb"/>
發䇿魁丹陛摛文重禁林麒麟鞭縷玉菡萏燭揺金事<pc n="lb"/>
與京塵改愁將瘴髪侵東還應晚合未用歎升沉<hi>莫夀朋</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>大通鋪<pc n="lb"/>
寒食祇數日春光猶一分風煙明杲杲鶯蝶鬧紛紛館<pc n="lb"/>
地紅鋪繡汀洲緑妬裙芳馨有誰遺吾欲降東君<pc n="lb"/>
<pc n="　"/>
                    <pc n="　"/>
                    <pc n="　"/>還自豫章寄謝胡帥承公<pc n="lb"/>
                    <pb n="2a"/>
陸贄揮毫敏亷頗仗鉞頻人言綏逺俗吾念隔中宸虎<pc n="lb"/>
落新軍睦鷄翹舊望親玉堂清夜直學士固應真<pc n="lb"/>
文獻尊皇祖樞機屬老臣中庸鎮夷夏精䘲極天人嗣<pc n="lb"/>
武躬戎服邊頭亦戰塵毋云予小子家國待經綸<pc n="lb"/>
翰墨南州士弓刀北府兵㡬年聞戰伐兩地費經營傖<pc n="lb"/>
父呉兒笑儒冠武弁輕人才廣收拾歸共致升平<hi>侍郎前守</hi>
                    <pc n="lb"/>
<hi>鎮江</hi>
                    <pc n="lb"/>
誤解陳蕃榻慙升賈誼堂絲綸今典誥鐘鉉古銘章窺<pc n="lb"/>
                    <pb n="2b"/>
豹迷深隠攀龍漫激昻鼎梅同臭味妙語更難忘<pc n="lb"/>
<pc n="　"/>
                    <pc n="　"/>
                    <pc n="　"/>胡帥見和用韻再寄<pc n="lb"/>
本朝求治切大府課功頻葵藿長傾日槐楓逺被宸深<pc n="lb"/>
心憐父老慈訓念君親奉計他時事仍看漢相真<hi>趙丞相去</hi>
                    <pc n="lb"/>
<hi>洪不一年大拜</hi>
                    <pc n="lb"/>
喬木猶春色名家亦世臣安危思有寄文武不無人翰<pc n="lb"/>
墨昭前烈功勲踵後塵八蕭終鼎鼐二賈且絲綸<pc n="lb"/>
國歩誰為梗民生乃見兵選賢丞相府持節伏波營健<pc n="lb"/>
                    <pb n="3a"/>
筆千鈞重先鋒一鳥輕征南多興緒相憶暮雲平<pc n="lb"/>
挾書游北闕發䇿列東堂遽駭豺狼怒因潜虎豹章已<pc n="lb"/>
應長寂寞無復變軒昻公若登台輔平生或不忘<pc n="lb"/>
<pc n="　"/>
                    <pc n="　"/>
                    <pc n="　"/>冬至節假賦愁隂喜霽<pc n="lb"/>
愛日明朝至寒雲此夕同預知鵶啄雪先驗鳥呼風鄉<pc n="lb"/>
國追隨外年華感嘆中清愁將濁酒斟酌併成空<pc n="lb"/>
日出湖山麗寒銷草樹芳裙腰先蕙碧粧額次梅黄目<pc n="lb"/>
極綿綿道心清細細香南枝春不淺東閣興難忘<pc n="lb"/>
                    <pb n="3b"/>
<pc n="　"/>
                    <pc n="　"/>
                    <pc n="　"/>石埭道中<pc n="lb"/>
地勢方呈險溪流不得平濤頭開沸白石齒聚寒清納<pc n="lb"/>
納三江暮油油萬壑傾澄清渾莫測泯黙諒無聲<pc n="lb"/>
<pc n="　"/>
                    <pc n="　"/>
                    <pc n="　"/>弱水<pc n="lb"/>
弱水三千里仇池十九泉頗疑仙境界不隔世山川海<pc n="lb"/>
濶雖無地壺深别有天何因霜雪後一壑獨蒼然<pc n="lb"/>
<pc n="　"/>
                    <pc n="　"/>
                    <pc n="　"/>次韻朱希真贈别<pc n="lb"/>
白頭纔半刺黄巻漫三餘鬢秃絲難理詩工錦不如登<pc n="lb"/>
                    <pb n="4a"/>
山靈運屐下澤少游車子念從吾隠吾能授子書<pc n="lb"/>
偶伴浮雲出還尋倦翼歸泝流扶楚施長夏及荆扉故<pc n="lb"/>
國荒喬木勞歌厭采薇本非求獨往要自隔羣飛<pc n="lb"/>
<pc n="　"/>
                    <pc n="　"/>
                    <pc n="　"/>嵗晚楚亭集唐句<pc n="lb"/>
百丈牽江色連檣並米船樵蘇喧晚渡鷗鷺浴晴天問<pc n="lb"/>
舍慙元德登樓憶仲宣司存兼吏隠别有一山川<pc n="lb"/>
輦路生春草雲安有杜鵑覊棲投老日邂逅中興年紀<pc n="lb"/>
鳯初年逼遷鶯霽景鮮愁寛卑濕地欣對豔陽天<pc n="lb"/>
                    <pb n="4b"/>
<pc n="　"/>
                    <pc n="　"/>
                    <pc n="　"/>故人亭<pc n="lb"/>
寒裏花開晚霜餘葉落深雲天迷逺望山水費登臨瑟<pc n="lb"/>
鼔英皇怨沙沉屈賈心髙名前後事苦調短長吟<pc n="lb"/>
<pc n="　"/>
                    <pc n="　"/>
                    <pc n="　"/>宿新喻縣戯為俳體<pc n="lb"/>
短短長長栁踈踈宻宻杉秧深先熟稻葉貴再眠蠶禦<pc n="lb"/>
暑烏油傘傷春白紵衫鄉風儘江右魂夢莫湘南<pc n="lb"/>
<pc n="　"/>
                    <pc n="　"/>
                    <pc n="　"/>妙音方丈<pc n="lb"/>
彌勒同龕夕維摩示病情爐殘文武火燈暗短長檠耿<pc n="lb"/>
                    <pb n="5a"/>
介游良苦温柔夢不成顰睂挑錦字相憶恨髙城<pc n="lb"/>
<pc n="　"/>
                    <pc n="　"/>
                    <pc n="　"/>感事寄懷王彦舟侍郎蘇景謨大夫<pc n="lb"/>
藨蓘年仍惡畊桑命亦微原頭買茶去江口換魚歸顧<pc n="lb"/>
影行猶畏全生計已非五陵遊俠客裘馬本輕肥<pc n="lb"/>
絶壑慚懐寳清時自貢珍光芒殷地發斤斧響山臻經<pc n="lb"/>
畫煩才吏餘贏逮細民尚應來漢使金碧儻能神<pc n="lb"/>
燕市人初去遼城鶴共飛兵戈雖向息閭井已云非險<pc n="lb"/>
阻千山路艱難百口歸扶携兼老幼吾見亦依依<pc n="lb"/>
                    <pb n="5b"/>
明月人千里青陽嵗又除曲江行有債幸舍出無輿細<pc n="lb"/>
冩蠅頭字遥看鴈足書長江不可厲幽意若為攄<pc n="lb"/>
<pc n="　"/>
                    <pc n="　"/>
                    <pc n="　"/>泊舟兠率寺呈王承可<pc n="lb"/>
檣燕驚三疊刀魚送兩旗雨籬花淡泊風岸栁參差晚<pc n="lb"/>
並知名寺同尋沒字碑摩挲幾來者沿泝總何之<pc n="lb"/>
龍用中宵壯風揚廣岸波不堪簉鴛鷺合作傍黿鼉寂<pc n="lb"/>
寂靈妃瑟滔滔孺子歌微君澄練手如我布㠶何<pc n="lb"/>
<pc n="　"/>
                    <pc n="　"/>
                    <pc n="　"/>王子才軍中有道人鬻筆既售而去笑曰吾姓<pc n="lb"/>
                    <pb n="6a"/>
<pc n="　"/>
                    <pc n="　"/>
                    <pc n="　"/>名在管中破視有細字曰李洞長求之不復見<pc n="lb"/>
<pc n="　"/>
                    <pc n="　"/>
                    <pc n="　"/>矣<pc n="lb"/>
車馬相逢地龍蛇雜處中從容李洞長遊戯管城公墮<pc n="lb"/>
履方圯下跳壺已閬風還同賀水部乗興看行宫<pc n="lb"/>
<pc n="　"/>
                    <pc n="　"/>
                    <pc n="　"/>南歸宿西禪寺<pc n="lb"/>
靈輒三年宦何蕃間嵗歸風塵為吏苦天地禀生㣲廪<pc n="lb"/>
粟難餬口園蔬亦樂饑誰令浪奔走南北敝征衣<pc n="lb"/>
<pc n="　"/>
                    <pc n="　"/>
                    <pc n="　"/>送黄司録<pc n="lb"/>
                    <pb n="6b"/>
異縣傷流落同官及老成詩書尚家法譜系更宗盟嵗<pc n="lb"/>
暮一樽酒陽春千里行雙旌定何處撫字振新聲<pc n="lb"/>
雪銷南國瘴花徧北枝梅華髮天邊老微陽樹底囬未<pc n="lb"/>
知身外事聊覆掌中杯檢㸃樽前客明年幾去來<pc n="lb"/>
<pc n="　"/>
                    <pc n="　"/>七言律詩<pc n="lb"/>
<pc n="　"/>
                    <pc n="　"/>
                    <pc n="　"/>池州府石埭縣<pc n="lb"/>
腰輿徑度逺人村猿鳥聲中日易昏山合翠屏迷出入<pc n="lb"/>
路隨流水聽潺湲駕崖鑿壁花無主洗雨梳風暖自繁<pc n="lb"/>
                    <pb n="7a"/>
只欠相逢具鷄黍便從人説到桃源<pc n="lb"/>
<pc n="　"/>
                    <pc n="　"/>
                    <pc n="　"/>約建德蔡令游梅山晨起微雪<pc n="lb"/>
長年蹤跡困塵埃㡬向名山勒駕囬閒約訪僧尋野寺<pc n="lb"/>
飜成踏雪㸔官梅岫雲要是無心出溪月猶能有興來<pc n="lb"/>
竹折松欹更愁絶不妨吟賞助清哀<pc n="lb"/>
青囬沙際草先知稍傍芳林上故枝野寺殘僧微雪後<pc n="lb"/>
凍雲寒鴈共來時不愁眼裏無詩本却要胸中有畫師<pc n="lb"/>
已拚入城官長罵留連風物得歸遲<pc n="lb"/>
                    <pb n="7b"/>
<pc n="　"/>
                    <pc n="　"/>
                    <pc n="　"/>呉虎臣獻書行闕<pc n="lb"/>
山北山南煙靄横破煙啼鳥已催耕能來夜雨連床語<pc n="lb"/>
大似春風不世情琳館陸沉吾已老金門寵辱子方驚<pc n="lb"/>
集賢學士應相謂詩客形容太瘦生<pc n="lb"/>
<pc n="　"/>
                    <pc n="　"/>
                    <pc n="　"/>聖節有感<pc n="lb"/>
漫説南風入舜絃傷時撫事益悽然愔愔新綠愁鴝鵒<pc n="lb"/>
悄悄殘紅拜杜鵑心折更聞胡部曲眼明那復御爐烟<pc n="lb"/>
蒜山𤓰歩江南北寳鑑經囊若箇邊<pc n="lb"/>
                    <pb n="8a"/>
<pc n="　"/>
                    <pc n="　"/>
                    <pc n="　"/>已酉人日<pc n="lb"/>
寒梢發頴斗臨寅玉燭初調七日春稍稍江雲欲回雁<pc n="lb"/>
醺醺花發巳撩人敵來莫道長安近老去空驚甲子頻<pc n="lb"/>
南渡諸君且書劒北宸雙闕正風塵<pc n="lb"/>
<pc n="　"/>
                    <pc n="　"/>
                    <pc n="　"/>送楊當時䕫漕<pc n="lb"/>
桃花浪穏布㠶張漢節新除蜀郡郎自昔儒林無别墨<pc n="lb"/>
只今文苑有他楊碧雞回谷光靈逺白狗稠灘道路長<pc n="lb"/>
我亦郎潜歸未得故溪幽夢炯鷗行<pc n="lb"/>
                    <pb n="8b"/>
<pc n="　"/>
                    <pc n="　"/>
                    <pc n="　"/>丁未南徐燈夕<pc n="lb"/>
王正三五漫佳節濁酒寒燈且眼前無復鼓歌祠太一<pc n="lb"/>
真成烽火照甘泉疎梅欹雪遥相憶淡月籠雲也自圓<pc n="lb"/>
北極朝廷知不改起占天歩亦茫然<pc n="lb"/>
<pc n="　"/>
                    <pc n="　"/>
                    <pc n="　"/>重過京口<pc n="lb"/>
江北江南形勝地憶傷遊子少年心波分楊栁愁邊碧<pc n="lb"/>
月帶薔薇笑裏隂鐵甕只今雖料理金山乆已罷登臨<pc n="lb"/>
寄聲瘞鶴巖頭字莫厭龍蛇萬里深<pc n="lb"/>
                    <pb n="9a"/>
<pc n="　"/>
                    <pc n="　"/>
                    <pc n="　"/>宿東流縣威神寺<pc n="lb"/>
雪梅風栁破韶光又撲征塵宿凈坊壊壁老師真數面<pc n="lb"/>
隔年題字故斜行王春三月向人好禪誦六時銷日長<pc n="lb"/>
來往區區秪如此桃花應亦笑劉郎<pc n="lb"/>
<pc n="　"/>
                    <pc n="　"/>
                    <pc n="　"/>讀邸報有感<pc n="lb"/>
江城留滯鬢毛斑六縣三年㡬徃還遷客東流驚建徳<pc n="lb"/>
懐人秋浦更齊山平生深愧田園志陳迹真成俛仰間<pc n="lb"/>
同學少年都上道欲將長鋏向誰彈<pc n="lb"/>
                    <pb n="9b"/>
<pc n="　"/>
                    <pc n="　"/>
                    <pc n="　"/>曉發東流如建德途中作<pc n="lb"/>
聽風聽水東流寺為雨為雲建德山拍枕波聲猶在耳<pc n="lb"/>
參天秀色不違顔春來草草纔正月栁内時時見一斑<pc n="lb"/>
虀臼工夫渾未有藁砧行李巳來還<pc n="lb"/>
<pc n="　"/>
                    <pc n="　"/>
                    <pc n="　"/>送何端卿帥瀘<pc n="lb"/>
何侯石友平生事傅粉風流詎可同誰使擁旄三峽外<pc n="lb"/>
不留持橐五雲中啼猿此去欺殘月回鴈因來託便風<pc n="lb"/>
亦念人生行樂爾且拈重碧擘輕紅<pc n="lb"/>
                    <pb n="10a"/>
人物當年盛學宫笑談嘗許小人同分襟短艇江湖去<pc n="lb"/>
回首觚稜涕淚中却叙簷花聽夜雨又還菰菜動秋風<pc n="lb"/>
秪應黄屋收京了邂逅東華踏輭紅<pc n="lb"/>
<pc n="　"/>
                    <pc n="　"/>
                    <pc n="　"/>三月十三日歩至杏亭<pc n="lb"/>
禪房幽討有誰期竹徑穿花蝶不知山擁暮寒斜照裏<pc n="lb"/>
樹含芳思欲開時和風第放千林喜勝日閒成一叚竒<pc n="lb"/>
何必紅塵汚人後始從簫鼓看繁枝<pc n="lb"/>
<pc n="　"/>
                    <pc n="　"/>五言排律<pc n="lb"/>
                    <pb n="10b"/>
<pc n="　"/>
                    <pc n="　"/>
                    <pc n="　"/>南部<pc n="lb"/>
南部風流志東山窈窕容詩牋元襞彩史筆近書彤花<pc n="lb"/>
月妖時見閨房美間鍾夢蘭宵有證吞蘂露添濃稍訝<pc n="lb"/>
釵分髻還憐鏡隠胷吹簫儀彩鳯遺䇿駐游龍㑹是雲<pc n="lb"/>
間墮真成月下逢光風開荳蔻鈿履上芙蓉湘岸傳虚<pc n="lb"/>
瑟昆廷學晩鐘瓌姿隨月滿綺思殢春慵亂絮飛何逺<pc n="lb"/>
繁花影自重紅裳明洛浦白雨濕巫峰織女期清漢宜<pc n="lb"/>
男結緑茸丹書多避忌銀葉竟怔忪每遂西瑶宴長防<pc n="lb"/>
                    <pb n="11a"/>
北斗舂屏深金屈戌珮響玉玲瓏閱古柔情極紬書逸<pc n="lb"/>
興濃燭還通德侍研有雪兒供<hi>按此詩疑非完篇</hi>
                    <pc n="lb"/>
<pc n="　"/>
                    <pc n="　"/>七言絶句<pc n="lb"/>
<pc n="　"/>
                    <pc n="　"/>
                    <pc n="　"/>田間春晩<pc n="lb"/>
麥苗初種今如許少日行遮雉子斑看舞翠綃三百頃<pc n="lb"/>
却須花絮了春閒<pc n="lb"/>
淺白深紅小睡餘夢殘春去緑扶疎更無蜂蝶憐膏馥<pc n="lb"/>
時有嬌鶯隠自呼<pc n="lb"/>
                    <pb n="11b"/>
<pc n="　"/>
                    <pc n="　"/>
                    <pc n="　"/>清溪解䌫用秀才甫韻寄杜藏用<pc n="lb"/>
九華晴雲今日隂清溪漲水夜來深蒼梧哀泛湘妃瑟<pc n="lb"/>
白藕秀出姮娥簮<pc n="lb"/>
長年三光占嶰筒笑語天囬西北風髙城遂隔不足道<pc n="lb"/>
只憶齊山幽桂叢<pc n="lb"/>
<pc n="　"/>
                    <pc n="　"/>
                    <pc n="　"/>宿坡書事<pc n="lb"/>
决决沙泉取次流小堤閒貯一奩秋莫將霞鶩飛飛影<pc n="lb"/>
認作蘭成萬斛愁<pc n="lb"/>
                    <pb n="12a"/>
擬栽垂栁待棲烏招買風光計巳疎只有碧蘆馴白鳥<pc n="lb"/>
繫愁縈恨不關渠<pc n="lb"/>
<pc n="　"/>
                    <pc n="　"/>
                    <pc n="　"/>歡喜口號<pc n="lb"/>
紛紛番偽漫成羣淮北淮南結塞氛破走仙官三萬騎<pc n="lb"/>
秪煩前隊夜义軍<pc n="lb"/>
殘魄遊魂讋復猜焚舟棄甲總頭回天家㑹遣楊無敵<pc n="lb"/>
磨斧銜枚夜半來<pc n="lb"/>
愁見淮隂打陣來白氊𤣥甲倒如摧山東降卒時時說<pc n="lb"/>
                    <pb n="12b"/>
説道番人怕背嵬<pc n="lb"/>
從來漢將説張韓泗水流澌浴鐵寒待泝隋河趨洛口<pc n="lb"/>
却登㶚岸復長安<pc n="lb"/>
占著商山接華山兩京渾在笑談間樵蘇按堵人甘寢<pc n="lb"/>
别隊官軍入武關<pc n="lb"/>
蜀茶互市入西番番馬來嘶渭水寒為報堯峰吳少保<pc n="lb"/>
徑招屬户㑹長安<pc n="lb"/>
何必翠虚捎魍魎且看白斾掛麟猊幾年待著龍蛇嵗<pc n="lb"/>
                    <pb n="13a"/>
便是乾坤交泰時<pc n="lb"/>
侍臣秖道天顔喜掩骼還俘更苦心邊戍要教迎刃解<pc n="lb"/>
聖恩先作漏泉深<pc n="lb"/>
<pc n="　"/>
                    <pc n="　"/>
                    <pc n="　"/>初到池州沿檄阻風麻歩<pc n="lb"/>
悲風林際萬牛鬬驚浪江間百馬奔舟歸指㸃淮南岸<pc n="lb"/>
桅折船漂何處村<pc n="lb"/>
貴池魚味不復美秋浦猿聲自昔哀南人官此欲歸去<pc n="lb"/>
為問北人來不來<pc n="lb"/>
                    <pb n="13b"/>
<pc n="　"/>
                    <pc n="　"/>
                    <pc n="　"/>石鐘寺<pc n="lb"/>
秀發九華晴景摧頽五老蒼顔暮雨朝雲佳處小姑依<pc n="lb"/>
約烟鬟<pc n="lb"/>
朔風驅水作狂瀾眼裏廬山脚到難少待須臾莫倉卒<pc n="lb"/>
卸㠶聊憇石鐘山<pc n="lb"/>
<pc n="　"/>
                    <pc n="　"/>
                    <pc n="　"/>宿香嚴寺<pc n="lb"/>
章原暝邊龍㑹宿塔嶺尖處胡孫愁且並山腰欹側過<pc n="lb"/>
莫從髙頂望神州<pc n="lb"/>
                    <pb n="14a"/>
天生忠孝程伯禹國有老成黄嗣深山北山南時一過<pc n="lb"/>
閒雲野鶴故人心<pc n="lb"/>
<pc n="　"/>
                    <pc n="　"/>
                    <pc n="　"/>歸途次韻<pc n="lb"/>
霏紅㸃㸃胭脂雨唾碧濺濺罨畫溪送客歸來問山館<pc n="lb"/>
一聲啼鳥日平西<pc n="lb"/>
村落人家栁過墻舞腰曾共小姑長㸃粧拂黛留相學<pc n="lb"/>
巻葉吹蘆莫漫狂<pc n="lb"/>
寒食猶須數日間楚亭才隔幾重山歸時便有桃花否<pc n="lb"/>
                    <pb n="14b"/>
試擘華牋問曲欄<pc n="lb"/>
隔年重到浯溪路旌斾行疎鬢雪添幸有江山供弔屈<pc n="lb"/>
愧無耆舊詠來廉<pc n="lb"/>
春風喬木浯溪寺指㸃溪流問故家庭下巳無書帶草<pc n="lb"/>
歩頭猶有水仙花<pc n="lb"/>
湘桃亦作春風面與拭中原淚眼看舊染天香悲麥秀<pc n="lb"/>
續書王夢失槐安<pc n="lb"/>
巫山生女不必醜湘樹開花也自紅為問黄塵奉驕子<pc n="lb"/>
                    <pb n="15a"/>
何如青嵗嫁東風<pc n="lb"/>
楚山雲日晝昏昏歎息皇妃尚有村鼓瑟聽渠悲帝子<pc n="lb"/>
凭肩那得學天孫<pc n="lb"/>
逢人怕作宣明面為米誤折淵明腰光隂客裏深相憶<pc n="lb"/>
泉石家山特見招<pc n="lb"/>
剰水殘山明竹屋暖風晴日倩桃花輕羅小扇親曾見<pc n="lb"/>
花外青帘是酒家<pc n="lb"/>
<pc n="　"/>
                    <pc n="　"/>
                    <pc n="　"/>清明<pc n="lb"/>
                    <pb n="15b"/>
去國扊扅悲往事還鄉笳鼓愧前修十年過計千章木<pc n="lb"/>
一寸離心萬斛愁<pc n="lb"/>
<pb n="16a"/>
                </p>
<p>
</p>
  </div>
<div>
                <head>三餘集巻三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>三餘集巻三<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>黄彦平<pc n="　"/>撰<pc n="lb"/>
<pc n="　"/>
                    <pc n="　"/>表<pc n="lb"/>
<pc n="　"/>
                    <pc n="　"/>
                    <pc n="　"/>賀明堂大禮表<pc n="lb"/>
禋祀告䖍髙靈薦祉湛恩釋繫綿宇歸仁臣聞帝臨中<pc n="lb"/>
壇舉無足稱其徳者王假有廟又何以加於孝乎故約<pc n="lb"/>
情文以行典禮或用大牲而後吉或酌行潦而見親皇<pc n="lb"/>
穆穆以思誠瑞穰穰而來御恭惟皇帝陛下憂勤始政<pc n="lb"/>
                    <pb n="1a"/>
敦樸先民得萬國之心以事其親接千載之統以合乎<pc n="lb"/>
祖履季秋之月永懐霜露之悲尊赤氏之光對越房心<pc n="lb"/>
之次配天其澤與物為春臣職在平反身慙留滯不獲周<pc n="lb"/>
旋盛際顯相於明廷願言宣布寛條慰安於逺俗<pc n="lb"/>
<pc n="　"/>
                    <pc n="　"/>
                    <pc n="　"/>紹興七年請皇帝御正殿表<pc n="lb"/>
明發以懐二人尚積皇皇之望清蹕而朝萬㝢未窺穆<pc n="lb"/>
穆之容徯瞻當宁之嚴䖍致叩閽之請竊以履天下之<pc n="lb"/>
籍受海内之圖維周邦之命長新故漢殿之儀有舊若<pc n="lb"/>
                    <pb n="1b"/>
當陽之未正則就日以何觀恭惟皇帝陛下孝本因心<pc n="lb"/>
仁由所性推戴夙光於代邸追號兹極於堯牆雖總政<pc n="lb"/>
幾久虚朝位伏望發於獨斷慰此羣情天臨九陛之尊<pc n="lb"/>
星拱千官之侍嗣聖人之大寳克紹先猷配太一之常<pc n="lb"/>
居永為民極<pc n="lb"/>
<pc n="　"/>
                    <pc n="　"/>
                    <pc n="　"/>第二表<pc n="lb"/>
皇心翼翼久虚路寢之朝聖孝烝烝猶結倚廬之慕再<pc n="lb"/>
輸悃愊仰瀆崇髙竊以敞雲龍之庭槐楓異列瞻天日<pc n="lb"/>
                    <pb n="2a"/>
之表葵藿同傾盖昭明分之宜以肅㑹同之所輦出房<pc n="lb"/>
而屬目亷逺陛以歸心難用哀摧久専退避恭惟皇帝<pc n="lb"/>
陛下志清讎恥行貫幽明自聞弓劒之遺克篤牆羮之<pc n="lb"/>
念雖親總覽未辨等威伏望早闢端闈躬臨正宁履至<pc n="lb"/>
尊而制六合建皇極以康庶功不惟俯慰於人情亦以<pc n="lb"/>
仰當於天意<pc n="lb"/>
<pc n="　"/>
                    <pc n="　"/>
                    <pc n="　"/>第三表<pc n="lb"/>
仙㳺已邈徒彷彿於堯牆孝慕無窮尚逡巡於漢殿普<pc n="lb"/>
                    <pb n="2b"/>
天所覆就日何觀竊以象太一之威神赫彤庭之宏敞<pc n="lb"/>
故太陽下同萬物臨照則虧惟帝座上應列星崇髙是<pc n="lb"/>
仰避而不處意實難安恭惟皇帝陛下性堯舜之仁躬<pc n="lb"/>
禹湯之孝奉翼室三年之制虚正衙雙日之朝至徳雖<pc n="lb"/>
隆輿情未愜伏望特頒温詔徙御廣除一日萬幾使盡<pc n="lb"/>
闗於一覽羣工庶尹得咸覿於咫顔廟社之休天人共<pc n="lb"/>
贊<pc n="lb"/>
<pc n="　"/>
                    <pc n="　"/>
                    <pc n="　"/>紹興七年請皇帝聽政表<pc n="lb"/>
                    <pb n="3a"/>
臣等累上表乞早臨庶政伏䝉批答不允者龍湖絶望<pc n="lb"/>
賓天之馭難追駒隙載馳易月之期無幾未躬庶政莫<pc n="lb"/>
厭羣情臣等云云恭惟皇帝陛下淵懿凝猷沈潛毓徳<pc n="lb"/>
櫛風沐雨力恢經武之謀跼地蹐天爰下宅憂之詔恍<pc n="lb"/>
疑有望悲極無容然而天生烝民君實司牧國有大命<pc n="lb"/>
禮為節文牆羮之念雖深衡石之程孰決伏望俯咨羣<pc n="lb"/>
議仰監前王因三户亡秦之心繼一成祀夏之烈遂親<pc n="lb"/>
總覽以幸幅員<pc n="lb"/>
                    <pb n="3b"/>
<pc n="　"/>
                    <pc n="　"/>劄子<pc n="lb"/>
<pc n="　"/>
                    <pc n="　"/>
                    <pc n="　"/>堂白劄子<pc n="lb"/>
契勘六部郎官舊制日輪一員宿省今既罷常程專以<pc n="lb"/>
防秋為急即行在路諸部入夜委無職事所以紹興四<pc n="lb"/>
年體例更不輪官然君相勤勞將士暴露私居甘寢義<pc n="lb"/>
所難安欲望鈞慈却許日輪一員赴尚書省直宿准備<pc n="lb"/>
非時供發軍期文字至將來解嚴日罷庶幾得少致區<pc n="lb"/>
區扈蹕逺來之意抑又聞真宗皇帝以楊徽之夏侯嶠<pc n="lb"/>
                    <pb n="4a"/>
為翰林侍讀學士邢昺吕文仲為侍講設廬祕閣夜則<pc n="lb"/>
迭宿令劉文超日以當宿官姓名于内東門進入宣召<pc n="lb"/>
顧問或至夜分今扈從臣僚不多若侍從輪直禁中庶<pc n="lb"/>
官輪直都省小大之臣咸獲自盡其尚庶幾禆廟堂之<pc n="lb"/>
餘議竭臣子之至情復章聖隆寛襃直之宏規圖澶淵<pc n="lb"/>
却敵芘民之偉績如有可採伏望敷奏施行伏候鈞㫖<pc n="lb"/>
<pc n="　"/>
                    <pc n="　"/>
                    <pc n="　"/>又劄子<pc n="lb"/>
竊聞明州申有髙麗人金稚圭劉待舉等附舶到州事<pc n="lb"/>
                    <pb n="4b"/>
契勘髙麗自神宗以至前朝許之來貢賜書入學燕樂<pc n="lb"/>
賡詩其甚至於臨遣王人罷黜言者所以為之賜者甚<pc n="lb"/>
寵而屬意者亦深艱難以來首䑕兩端坐觀成敗終賴<pc n="lb"/>
謀臣獻計勇士竭力乃能立國由此觀之結納逺夷初<pc n="lb"/>
未有益徒自取紛紛耳方今排決和議師律漸張若因<pc n="lb"/>
循故事許至行朝必將託游說之詞脅制人主使兵威<pc n="lb"/>
自屈而和議復伸忠臣不得遂其謀烈士無所奮其勇<pc n="lb"/>
從違之間利害不細昔劉琨欲結石勒勒答其賜而辭<pc n="lb"/>
                    <pb n="5a"/>
其言竊謂警報方嚴防秋正急當厚其賜幣就彼遣還<pc n="lb"/>
折衝消萌於計為得如有可採伏望敷奏施行<pc n="lb"/>
<pc n="　"/>
                    <pc n="　"/>
                    <pc n="　"/>紹興六年十一月二十日堂白劄子論賞罰<pc n="lb"/>
竊以淮西之捷中外同慶䇿功行賞興替繫焉前日獲<pc n="lb"/>
見稍白其端言語精神未能自達解嚴猶逺姑息置之<pc n="lb"/>
近日聞諸士夫頗有賞不踰時之論故為三說効其區<pc n="lb"/>
區夫為國者張其綱紀明其賞罰周公達故賞罰行孔<pc n="lb"/>
子窮故褒貶作春秋之成猶能使亂臣賊子懼況人主<pc n="lb"/>
                    <pb n="5b"/>
即位十年福威自出以公義行賞罰豈不足以撥亂世<pc n="lb"/>
反於正乎唐蕭復白徳宗陳少㳺位兼將相首敗臣節<pc n="lb"/>
韋皋府下僚獨奮忠義今若以皋代少㳺則逆順判而<pc n="lb"/>
懲勸立徳宗欣然納之事所以不行者復不肯奉馬欽<pc n="lb"/>
緒附耳之言也今日事力雖未為豐方之梁洋亦未為<pc n="lb"/>
儉姑息之術豈可專行前日之戰聞有身為大將明乞<pc n="lb"/>
退師者亦有偏禆之間踴躍請行先登得雋者若解彼<pc n="lb"/>
一鎮授此一鎮離明乾徤斷以不疑變姑息之風激拳<pc n="lb"/>
                    <pb n="6a"/>
勇之氣折衝制敵尊强本朝在此一舉最上䇿也康定<pc n="lb"/>
寳元之間宿師不解范仲淹因辭觀察使力勸仁宗下<pc n="lb"/>
詔責躬避朝減膳政府待罪亟從其請而㣲黜其官四<pc n="lb"/>
路帥臣討賊不效罪之大者並令落職自効以功贖過<pc n="lb"/>
其說具載張唐英所集仁宗君臣政要錄中今若都督<pc n="lb"/>
諸帥一例加恩廟堂不必表辭只用手劄直敘其故勲<pc n="lb"/>
主上以徳不能覆威不能征遂使生靈廣罹殺害還俘<pc n="lb"/>
掩骼事雖施行至於淮南新起之稅所得甚㣲為擾頗<pc n="lb"/>
                    <pb n="6b"/>
大更展科數寛䘏流移浙西諸處運米脚錢納草虛費<pc n="lb"/>
曲赦兩路以示特恩辭免之章悉從其請統制官以下<pc n="lb"/>
即依舊例優與推恩此中䇿也周祖在漢為樞宻使出<pc n="lb"/>
討三叛已而奏功漢人推恩則曰仰遵廟算臣何力焉<pc n="lb"/>
當軸羣臣無不受賜則又曰諸道藩臣同寅協濟不可<pc n="lb"/>
不賞漢朝復不能違於是三叛雖除而朝綱大壊矣賞<pc n="lb"/>
以報功非以納侮惟名與器上之所司執國柄者相隨<pc n="lb"/>
受賞固為不可專潔已之小亷而謂之塞責忘善後之<pc n="lb"/>
                    <pb n="7a"/>
逺慮而謂之從權開僥倖之門消精銳之氣聚斂之謀<pc n="lb"/>
已盡飛輓之費不充建中覆轍唐監未逺魚爛瓦解變<pc n="lb"/>
自内興此所謂屈力殫貨諸侯乗其敝而起最下䇿也<pc n="lb"/>
抑又聞擬人者必於其倫揆事者必窮其理漢之諸侯<pc n="lb"/>
有布衣昆弟之心故馮敬以悍死於前唐之藩鎮有輔<pc n="lb"/>
車相依之勢故武元衡以忠死於後若乃一時功臣握<pc n="lb"/>
兵在外而議者遽以諸侯鎮比之則過矣君臣分定亷<pc n="lb"/>
陛勢殊爵非世襲待王命而後榮封無專地仰縣官而<pc n="lb"/>
                    <pb n="7b"/>
後給從違之際逆順隨之以李光弼之功名攘袂徇國<pc n="lb"/>
天下風靡一為遷延則田神功等皆不受約束豈有人<pc n="lb"/>
主賞功稍核其實不滿私意即遽憂其不奉詔乎或曰<pc n="lb"/>
必不奉詔則如之何應之曰晉大司馬温倐至湖隂朝<pc n="lb"/>
廷不知所為王彪之白相王令以手書相曉不從則遣<pc n="lb"/>
中詔又不從則六師整駕逆順於兹判矣温得書遂還<pc n="lb"/>
蘇峻未平陶侃遽欲南歸温嶠語侃違衆敗事義旗將<pc n="lb"/>
回指於公矣侃亦不敢去伏願朝廷惜機㑹之難逢念<pc n="lb"/>
                    <pb n="8a"/>
懐安之易失覽馮敬武元衡之所異以釋其疑考王彪<pc n="lb"/>
之温嶠之所同以贊其決采蕭復范仲淹之說而擇其<pc n="lb"/>
中庶賞罰當而權紀張中興之業未議而國之基粗立<pc n="lb"/>
矣文須張本不嫌詞費盖又有深於此者而未敢言焉<pc n="lb"/>
<pc n="　"/>
                    <pc n="　"/>
                    <pc n="　"/>紹興七年二月五日堂白劄子請聽政<pc n="lb"/>
上天不弔道君皇帝寧徳皇后諱問奄至竊惟祖宗故<pc n="lb"/>
事易月而除䘮三日而聽政羣臣表請䘮制雖幸見從<pc n="lb"/>
而聽政之期再三未許仰揆聖意必以梓宫在逺變故<pc n="lb"/>
                    <pb n="8b"/>
異常難以寛遣然中外之論以為此尤不可不從何也<pc n="lb"/>
人主之行異布衣布衣者飾小遜矜小亷以自託於鄉<pc n="lb"/>
黨人主惟天下安社稷固否爾昔闔閭傷於檇李其子<pc n="lb"/>
使人立於廷茍出入則呼曰夫差而忘勾踐殺而父乎<pc n="lb"/>
則對曰不敢忘孫䇿中刺客弟權哀號未視事張昭曰<pc n="lb"/>
孝亷此寧哭時耶改易權服扶令上馬使巡三軍古人<pc n="lb"/>
廢興之際處之固自有禮其後㑹稽烏林之捷非幸也<pc n="lb"/>
數也惟楚懐王客死於秦楚人憐之如悲親戚諸侯由<pc n="lb"/>
                    <pb n="9a"/>
是亦不直秦使楚之君能執夫差之强聽其臣能抗張<pc n="lb"/>
昭之孤論以六千里之提封順三户亡秦之諺因國人<pc n="lb"/>
之悲以結諸侯之援而責負於秦抗兵相加師哀者直<pc n="lb"/>
勝敗之數未可知也奈何忨嵗愒日役於讐人既不能<pc n="lb"/>
强又不能弱婚讐忍恥終以俱亡其後孫心起於牧豎<pc n="lb"/>
之間所遣諸將猶足亡秦由是觀之則南公之言未為<pc n="lb"/>
無證直其君臣自為謀之過耳仰惟國家今日變故艱<pc n="lb"/>
危之勢讐恥之情方於昔人殆有甚者君臣之位雖正<pc n="lb"/>
                    <pb n="9b"/>
軍國之務實繁外無手足强近之親内無簾幄保惠之<pc n="lb"/>
託嬛孑孤立觀者寒心加以時不待人機不容息訹好<pc n="lb"/>
語而誤軍政徇過哀而妨國謀脫有紛紜天下英雄未<pc n="lb"/>
有與人分其責者謂宜瀝陳悃欵開悟聖明逺稽載籍<pc n="lb"/>
之興亡近念祖宗之積累吴人制勝可以為法楚人自<pc n="lb"/>
亡可以為戒畧布衣之節計天下之安遣使奉迎幸其<pc n="lb"/>
聽許治兵為備伐其隂謀哀死事生於計為得然則易<pc n="lb"/>
月之制雖已聴從親政之期亦不可緩惓惓愚慮伏望<pc n="lb"/>
                    <pb n="10a"/>
敷奏早賜施行宗廟生靈不勝徯願<pc n="lb"/>
<pc n="　"/>
                    <pc n="　"/>
                    <pc n="　"/>九月十五日面對劄子<pc n="lb"/>
臣幸得以非才復召見乃七月已已言校旗大閱之法<pc n="lb"/>
曰願歴吉日選靈辰北極盛秋躬秉武節陛下加惠留<pc n="lb"/>
聽不遺易忘之臣八月甲辰詔御六師順天道東行九<pc n="lb"/>
月丙寅發臨安臣得厠執事顔行䝉霜露<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>覊靮宜有<pc n="lb"/>
以開廣徳意幸自見敢索言之臣聞臨大難不懼者聖<pc n="lb"/>
人之勇也甲兵不多非國之災貨財不積非國之貧顧<pc n="lb"/>
                    <pb n="10b"/>
操術立志何如爾唐太宗初即位突厥頡利傾國而至<pc n="lb"/>
飲馬便橋元年闗中饑米斗匹絹二年天下蝗三年大<pc n="lb"/>
水民東西就食兹亦危矣太宗見善明用心銳信魏徵<pc n="lb"/>
仁義之說而拒封倫捭闔之詞以房杜為腹心英衛為<pc n="lb"/>
爪牙處將於衞宿兵於府其語士卒曰吾不使汝曹穿<pc n="lb"/>
池築苑惟專意武備天下無事則為汝師突厥入冦則<pc n="lb"/>
為汝將其語將帥則曰國之綱紀惟賞與罰非分之恩<pc n="lb"/>
不可數得宜自修飭毋貽後悔太阿之柄操持不失故<pc n="lb"/>
                    <pb n="11a"/>
薄海内外莫敢攖其鋒其後頡利成禽酋長帶刀宿衛<pc n="lb"/>
部落皆襲衣冠米斗三四錢行旅取給道路此無他操<pc n="lb"/>
術得宜有志者事終成也方今邊徼之禍饑饉之災方<pc n="lb"/>
之太宗異世同事然今秋嵗既稔矣待外敵者獨不為<pc n="lb"/>
歟臣願陛下躬太宗撥亂之心采魏徵仁義之說以至<pc n="lb"/>
誠育萬物以至孝通神明以剛徤中正位天徳親賢逺<pc n="lb"/>
佞貴公滅私怨忿不萌則聽斷自審臨機必果料敵必<pc n="lb"/>
明簡號令嚴階級拔進梟俊禽敵之士汰遣全軀保妻<pc n="lb"/>
                    <pb n="11b"/>
子之徒有功當賞不吝王侯無功僥望分毫不與如此<pc n="lb"/>
則不可勝之計立矣兵法曰先為不可勝以待敵之可<pc n="lb"/>
勝不可勝在我可勝在敵以飽待饑以逸待勞正治以<pc n="lb"/>
待其亂致人不致於人在我者也觀釁而動首尾俱縱<pc n="lb"/>
建瓴破竹所俟者時在敵者也以陛下之明席藝祖仁<pc n="lb"/>
宗之遺澤當上元之徳㑹協永平之嵗紀惟當斷以不<pc n="lb"/>
疑與賢士大夫共此功名爾孟子曰責難於君謂之恭<pc n="lb"/>
今日之事落落若難合臣非敢獨言易然不以孟子所<pc n="lb"/>
                    <pb n="12a"/>
言望陛下則臣之罪也惟陛下憐察<pc n="lb"/>
<pc n="　"/>
                    <pc n="　"/>
                    <pc n="　"/>災異劄子<pc n="lb"/>
臣聞日食地震陽㣲隂盛也隂盛則靜者動陽㣲則明<pc n="lb"/>
者晦推類言之則妻者夫之隂也子者父之隂也四夷者<pc n="lb"/>
中國之隂也小人者君子之隂也陛下春秋富盛嬪嬙<pc n="lb"/>
稀簡幃幄之私行義未過二年之間大異重至意者外<pc n="lb"/>
敵伺隙而君子小人之際尚煩聖慮乎今承板蕩之餘<pc n="lb"/>
履顛沛之勢財不足自富兵不足自强天下喁喁未絶<pc n="lb"/>
                    <pb n="12b"/>
望於中興者徒以陛下克巳自强大臣同心事國悔過<pc n="lb"/>
求言而善類稍進也近日士論頗謂朝廷甘受佞人而<pc n="lb"/>
外欽正士聲音之拒禮貌之衰有得之於言意之表者<pc n="lb"/>
此非陛下之福也自古求治之君當軸之臣夫豈惡治<pc n="lb"/>
安而樂危殆薄君子而厚小人然多不免焉者何也君<pc n="lb"/>
子難親小人易狎也願陛下以父兄為意大臣為人主<pc n="lb"/>
受言厲諤諤之風恢蕩蕩之徳逺浮謟近端方搢紳之<pc n="lb"/>
間衆不可盖其有公忠自奮敢獻異同不可狎而親者<pc n="lb"/>
                    <pb n="13a"/>
宜隆寛褒直俾充本朝不宜盡聽其求髙舉逺引不留<pc n="lb"/>
自助也人主父天母地子養元元父虧明母震動子訛<pc n="lb"/>
言相恐古人猶懼况食於三朝震其國都元元飢餓自<pc n="lb"/>
相魚肉而不思消伏之計乎惟陛下奮乾剛之威大臣<pc n="lb"/>
擴包荒之度㧞進英俊以强本朝此抑隂崇陽應變之<pc n="lb"/>
至權也震食之異庶幾可銷標季之運庶幾可復强敵<pc n="lb"/>
之憂庶幾可弭陛下召臣千里誠冀有補萬分廢承天<pc n="lb"/>
之至言指米鹽之細故未殺災異熒惑聖聰則非臣之<pc n="lb"/>
                    <pb n="13b"/>
忠也故不敢不盡愚<pc n="lb"/>
<pc n="　"/>
                    <pc n="　"/>
                    <pc n="　"/>擬上道君太上皇帝諡法奏<hi>按此首據歴代名臣奏議補入</hi>
                    <pc n="lb"/>
恭惟道君太上皇帝躬仁厚之資履明昌之運自初即<pc n="lb"/>
位則召收耆俊開訪落之基既倦於勤則祖述唐虞決<pc n="lb"/>
内禪之䇿在宥天下二十六年揆厥所元訖其畀付豈<pc n="lb"/>
不善始善終哉若乃玩心神明儲精窔奥號令温雅儷<pc n="lb"/>
古有光蠲定刑法與民更始養生葬死將使之無憾既<pc n="lb"/>
富而教思底於有成戴白垂髫含飴擊壤物衆地大治<pc n="lb"/>
                    <pb n="14a"/>
久變生雖天步方艱而人心益固天未絶晉聖子勃興<pc n="lb"/>
民之戴商景命有僕茲奉諱問而中外遐邇號慟隕絶<pc n="lb"/>
不啻若䘮其私親此豈人力也哉盖有以得乎天矣詩<pc n="lb"/>
詠君徳樂舞后功異經同㫖明盛徳之所隆也歴選勛<pc n="lb"/>
華至於文武繼昭夏崇諡號豈獨七十有二君垂世行<pc n="lb"/>
逺今烏敢已夫惟稽古之君煥其可述者文也與子之<pc n="lb"/>
志斷以不疑者聖也昭天漏泉其仁無所不及備道全<pc n="lb"/>
美其徳無所不該制禮作樂極三王之顯繼體守文盡<pc n="lb"/>
                    <pb n="14b"/>
天子之孝經曰文王徽柔懿恭懐保小民盖惠于宗公<pc n="lb"/>
者思齊之所謂徽也浸以光大者揚雄之所謂懿也文<pc n="lb"/>
王之美㣲妙𤣥通不可得而名思齊之所以聖者幾是<pc n="lb"/>
矣憂患作易用晦而明嗣武受之克昌厥後對越在上<pc n="lb"/>
作周匹休配三宗無逸之稱接七世景炎之緒探樂天<pc n="lb"/>
之至徳揚清廟之幽光不勝冐昧擬上尊諡曰文聖仁<pc n="lb"/>
徳顯孝皇帝廟號徽宗<pc n="lb"/>
<pb n="15a"/>
                </p>
<p>
</p>
  </div>
<div>
                <head>三餘集巻四</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>三餘集巻四<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>黄彦平<pc n="　"/>撰<pc n="lb"/>
<pc n="　"/>
                    <pc n="　"/>記<pc n="lb"/>
<pc n="　"/>
                    <pc n="　"/>
                    <pc n="　"/>文孝廟記<pc n="lb"/>
宣和四年正月壬戌謁文孝廟廟梁昭明太子祠也武<pc n="lb"/>
帝雖黜歡晚年立棟湘東又立詧惟其後王得立故序<pc n="lb"/>
昭穆而追帝太子曰髙宗是既然矣若池之有祠則祖<pc n="lb"/>
於秀山蔓於諸邑而最盛於郡郭之西人初謂神曰九<pc n="lb"/>
                    <pb n="1a"/>
郎謂其祠曰西廟嵗時奉祀長吏因人欲請於朝始賜<pc n="lb"/>
額曰文孝廟又賜爵曰英濟王詔書之意若曰九郎西<pc n="lb"/>
廟其語不文不足侈神光靈慰人心云爾然則昭明者<pc n="lb"/>
太子諡父時語也髙宗者梁帝系其諸孫之志也以文<pc n="lb"/>
孝為廟額以英濟王為祭秩則我國家制度也今邦人<pc n="lb"/>
文獻莫考稱說無章乃有配帝而號昭明揭廟而書英<pc n="lb"/>
濟不可不辨也因竊記<pc n="lb"/>
<pc n="　"/>
                    <pc n="　"/>
                    <pc n="　"/>髙安郡門記<pc n="lb"/>
                    <pb n="1b"/>
潁川莊綽季裕慈祥清謹人也其仁心之所撫字儒術<pc n="lb"/>
之所縁飾淵源所漸逮其自出凛凛乎中興良二千石<pc n="lb"/>
之選已守筠州之初年紹興十二年也朝廷寧謐有暇<pc n="lb"/>
乎禮文之遺軼時南雄州治保昌縣因其請賜名保昌<pc n="lb"/>
郡莊侯言江西七州四軍其六州有郡名而筠無有願<pc n="lb"/>
即所治縣名為髙安郡得視南雄以幸一方財物無所<pc n="lb"/>
費恩數無所加也事下監司參度誠然明年正月制曰<pc n="lb"/>
可於是新門扁牓侈上賜以示邦人且思有述焉先是<pc n="lb"/>
                    <pb n="2a"/>
唐武徳五年改洪之建城縣曰髙安置靖州七年改米<pc n="lb"/>
州又曰筠州八年遂廢故道院賦言筠州俗㣲異於南<pc n="lb"/>
康廬陵宜春三郡又言髙安之城豫章之别而已則初<pc n="lb"/>
未嘗名郡也天寳乾元互有沿革李景復置以迄於今<pc n="lb"/>
夫郡額有無究其實何所校而莊侯力請深自幸者其<pc n="lb"/>
必有為矣干木隱而西河美地因人而重也禹貢載九<pc n="lb"/>
州土田貢篚之異而不言其人之情性人不因地而賢<pc n="lb"/>
愚也魏晉以還士以道勝風流相尚氏姓地理之學相<pc n="lb"/>
                    <pb n="2b"/>
與名家及失其傳乃至託門地以相矜罔趙郡諸李未<pc n="lb"/>
必悉出隴西南嶽諸劉未必悉出彭城混為一區人不<pc n="lb"/>
自勉此議者之所歎也初元甲子天下日當安爾朝廷<pc n="lb"/>
徳澤長吏條教月銷日揉將見處士之節墨客之文秀<pc n="lb"/>
發於髙安而震著於當世地或因人而重矣傳襄陽之<pc n="lb"/>
耆舊賦江漢之炳靈道勝風流推原其本盖自吾季裕<pc n="lb"/>
發之<pc n="lb"/>
<pc n="　"/>
                    <pc n="　"/>
                    <pc n="　"/>見山堂記<pc n="lb"/>
                    <pb n="3a"/>
臨川郡治見山堂者雖未攷所建嵗月然其為登臨之<pc n="lb"/>
勝宴喜之舊前賢詩章猶可尋也中間改山為逺既失<pc n="lb"/>
其名近嵗又壊其屋人皆惜之終未遑復也紹興十三<pc n="lb"/>
年廣漢張公滉字昭逺來守是邦推其所以事親理家<pc n="lb"/>
者力行之曽未數月吏得職而民嚮方前此郡之所當<pc n="lb"/>
講而未遑者悉舉焉若倉若庫若務若城諸門風示千<pc n="lb"/>
里煥然一新然力不役於民財不加於賦也明年五月<pc n="lb"/>
復見山堂丙寅堂成矩矱壯麗與客落而記焉客曰君<pc n="lb"/>
                    <pb n="3b"/>
子以山比徳者靜止之謂也不靜不足以盡性仁者靜<pc n="lb"/>
故樂山不止不足以生明艮止也故為山性盡而明生<pc n="lb"/>
大學之道也公以庭闈在逺諗於朝未許去遂留家侍<pc n="lb"/>
側而獨官於此翛然燕處日事其心於靜止之學所造<pc n="lb"/>
深矣由是教條設施翰墨㳺戯既復見逺為見山又易<pc n="lb"/>
懐謝為晞顔致知格物乎堂皇之上論世尚友于古今<pc n="lb"/>
之際政成學富其去是邦而羽儀天朝也不逺矣詩云<pc n="lb"/>
髙山仰止景行行止公其有焉豫章黄次岑記<pc n="lb"/>
                    <pb n="4a"/>
<pc n="　"/>
                    <pc n="　"/>
                    <pc n="　"/>江南西路安撫制置使㕔記<pc n="lb"/>
漢於禹貢揚州之域建豫章郡至隋乃曰洪州唐乾元<pc n="lb"/>
初以洪州為江西觀察使治所開成中升鎮南軍節度<pc n="lb"/>
國朝州縣鎮名兼漢隋唐之舊而守臣鈐轄䖍吉等九<pc n="lb"/>
郡故仍為江西㑹府建炎已酉北騎渡江府第燼于兵<pc n="lb"/>
久未遑復也紹興癸丑夏大丞相趙公自建康易鎮來<pc n="lb"/>
洪安撫制置十州之地養民訓兵禁姦掩骼禮賢勸學<pc n="lb"/>
通商阜財流逋悉歸廬舍繼葺度工籍費次及㕔事㑹<pc n="lb"/>
                    <pb n="4b"/>
召還而徽猷閣直學士胡公實繼其任陛辭之日上以<pc n="lb"/>
輕徭薄賦使民安業為訓公拜受命至則牓民安之語<pc n="lb"/>
於便坐之堂天威不違罔敢失墜清心省事百廢自修<pc n="lb"/>
粤明年閏月已卯㕔事成力不役齊民財不侵省計儉<pc n="lb"/>
不至陋壯不至侈大府之儀於是告備人見其敏而莫<pc n="lb"/>
知其勞也咸謂宜有以紀之竊惟天下國家之理亂存<pc n="lb"/>
乎其人而人之用天下國家者不可無學漢任丞相御<pc n="lb"/>
史必於儒者且更治民考功故蕭望之由少府出三輔<pc n="lb"/>
                    <pb n="5a"/>
黄霸召自潁川寖為御史大夫東京虞延鮑昱第五倫<pc n="lb"/>
自郡守入為三公而鍾離意黄香亦自近臣為郡守盖<pc n="lb"/>
非儒者不能通世務非經術不足謀王體朝廷以寛厚<pc n="lb"/>
清靜帥羣吏而牧守忠信愛利以化斯民上下相安中<pc n="lb"/>
外禔福故天下雖有變而民不搖髙光相望載祀四百<pc n="lb"/>
三代以還最為長世無他徳厚吏良而亡怨於下也仰<pc n="lb"/>
惟主上興衰撥亂若稽前古遴簡名臣付之彫郡而丞<pc n="lb"/>
相以子思孟軻中庸之學經始於前今公以倪寛董仲<pc n="lb"/>
                    <pb n="5b"/>
舒悃愊之心守而勿失保殘奮怯不三年而獲見承平<pc n="lb"/>
之舊用儒之效也若夫充大有為之心盡修小雅之廢<pc n="lb"/>
攘戎狄復境土儉宫室小寢廟而遂振中興之烈則斯<pc n="lb"/>
干之雅盖四方之公願非此邦之人所得獨議惟吾民<pc n="lb"/>
幸於上而惠以儒帥丞相與公不鄙夷其民而用經術<pc n="lb"/>
安輯之則區區之私有不可不識者謹為之書<pc n="lb"/>
<pc n="　"/>
                    <pc n="　"/>
                    <pc n="　"/>夢山堂記<pc n="lb"/>
易王氏之學初盛衢信間晚為博士成均談經簡舉獨<pc n="lb"/>
                    <pb n="6a"/>
號近古子珉中玉傳父業弱冠舉進士中之後七年通<pc n="lb"/>
守撫州予始獲相識且相善也盖觀中玉之為人其臨<pc n="lb"/>
民有骨肉之心其律身有冰蘖之操寧言之不出而不<pc n="lb"/>
敢欺其友寧犯之不校而不忍憂其親履踐如此其必<pc n="lb"/>
有所受之矣中玉為予言紹興甲寅春夢至田舍愛其<pc n="lb"/>
四望山川之秀後三年自信徙家衢得徐氏廢居於孟<pc n="lb"/>
瀆村改築西向則溪環峯列恍如昨夢因牓其堂曰夢<pc n="lb"/>
山是何祥也子為我辨之昔予游南徐僦居得沈氏林<pc n="lb"/>
                    <pb n="6b"/>
塘存中集所謂夢溪者也其說與中玉相似予時思之<pc n="lb"/>
形有開闔息不礙于徃來景有昏明氣不停於消息死<pc n="lb"/>
生晝夜所以由而不知者人自為間斷爾誠明之理固<pc n="lb"/>
在也明以接物可以見今誠以養心可以知來見乎蓍<pc n="lb"/>
龜形乎夢想是或一道也故曰至誠如神王氏之學進<pc n="lb"/>
此矣無足辨者若夫定交之義惜别之情不可無言因<pc n="lb"/>
并著之且為後㑹登臨張本<pc n="lb"/>
<pc n="　"/>
                    <pc n="　"/>
                    <pc n="　"/>紫芝庵記<pc n="lb"/>
                    <pb n="7a"/>
昭武游若無今居臨川以其待次餘閒廣園池藝草木<pc n="lb"/>
與同時士大夫遊别館多矣又作紫芝庵以志其祖之<pc n="lb"/>
所遇自言祖遇左仙公授之道術齋室之北嘗産紫芝<pc n="lb"/>
别數十年而外物之期終合人或異之則又揭黄冕仲<pc n="lb"/>
上官彦行蘇子由葉端禮諸公詩文於壁間以信其說<pc n="lb"/>
夫芝草人知為美瑞或異之者以其詳于仙方而畧於<pc n="lb"/>
經術也然人力不可致根本不可㝷要是天地間中和<pc n="lb"/>
之氣所鍾也氣有發而生之者亦有炎而取之者楚山<pc n="lb"/>
                    <pb n="7b"/>
一年三秀服之度世不老發而生之者天也漢殿九莖<pc n="lb"/>
連葉乃獨為創見炎而取之者也前人有所遇後人不<pc n="lb"/>
敢忘理情性致中和始於閨庭達於閭巷著於邦域則<pc n="lb"/>
炎而取之而封胡羯末之徒出焉節義清芬文章餘馥<pc n="lb"/>
靈秀並峙與之扶疎是足以仙矣豈必𦕈然絶俗離世<pc n="lb"/>
哉亦理之常無足甚異因為辨其所以然<pc n="lb"/>
<pc n="　"/>
                    <pc n="　"/>
                    <pc n="　"/>羅山妙心院華嚴經室記<pc n="lb"/>
羅山洪豐城之望石人之異記載不無大小岫山北支<pc n="lb"/>
                    <pb n="8a"/>
疑有洞穴可尋而未見岫山周遺寺也岑絶倚其中甲<pc n="lb"/>
乙未租稅二百年矣治平中賜名妙心院前住省方新<pc n="lb"/>
院屋徒義光能飭東小室求華嚴經藏之余避地山間<pc n="lb"/>
知聞殆絶日閱是經有㑹心者欣然忘得䘮焉經以悲<pc n="lb"/>
願為宗趣悲心不棄一物願力能通三世凡士之純明<pc n="lb"/>
英特其才足以有為而言不信於人道不行於天下者<pc n="lb"/>
皆願力之不宏者也識環記井之事達者猶旦暮爾余<pc n="lb"/>
亦有願悲濟斯人顧病矣無能為矣恐負斯志則使禪<pc n="lb"/>
                    <pb n="8b"/>
者道璋訪巖石之勝文字者瑑告之異日復求以為符<pc n="lb"/>
信<pc n="lb"/>
<pc n="　"/>
                    <pc n="　"/>序<pc n="lb"/>
<pc n="　"/>
                    <pc n="　"/>
                    <pc n="　"/>送周夢授序<pc n="lb"/>
學者求為可用大則用天下國家小則為天下國家之<pc n="lb"/>
用西漢承秦絶學之後武帝表章六經士大夫意不茍<pc n="lb"/>
且倪董公孫帝皆身及其用而遺風餘習覃延乎昭宣<pc n="lb"/>
時故夏侯勝陳久隂之戒則取於洪範雋不疑叱犢車<pc n="lb"/>
                    <pb n="9a"/>
之妄則稽於公羊昌邑之初大將軍未知所立及其不<pc n="lb"/>
道復憂懣不知所為在廷無言幾誤大事國家隆儒取<pc n="lb"/>
士多本於學大者陪幾務其次列從班晚生小吏猶皆<pc n="lb"/>
有職廱泮一旦革冗員試之州縣鬱鬱者類不屑為録<pc n="lb"/>
録者或無能為也吏抱牘來前譸張道說首肯筆諾不<pc n="lb"/>
敢少拂其意經術造士豈端使然哉夢授罷教官而掾<pc n="lb"/>
於滁毋為鬱鬱也夫委吏之羊魯人猶任其責而騎曹<pc n="lb"/>
之馬晉人不知其數慕清談者至於不及為蘄行矣勉<pc n="lb"/>
                    <pb n="9b"/>
之一為學校之士雪恥何如哉<pc n="lb"/>
<pc n="　"/>
                    <pc n="　"/>
                    <pc n="　"/>王介甫文集序<pc n="lb"/>
紹興重刋臨川集者郡人王丞相介甫之文知州事桐<pc n="lb"/>
廬詹大和甄老所譜而校也藝祖神武定天下列聖右<pc n="lb"/>
文而守之江西士大夫多秀而文挾所長與時而奮王<pc n="lb"/>
元之楊大年篤尚音律而元獻晏公臻其妙栁仲塗穆<pc n="lb"/>
伯長倡古文而文忠歐陽公集其成南豐曽子固豫章<pc n="lb"/>
黄魯直亦所謂編之乎詩書之册而無愧者也丞相早<pc n="lb"/>
                    <pb n="10a"/>
登文忠之門晚躋元獻之位子固之所深交而魯直稱<pc n="lb"/>
為不朽近世諸賢舊業其鄉郡皆悉刋行而丞相之文<pc n="lb"/>
流布閩浙顧此郡獨因循不暇子詹子所為奮然成之<pc n="lb"/>
者也紙墨既具久而未出一日謂客曰讀書未破萬巻<pc n="lb"/>
不可妄下雌黄讎正之難自非劉向揚雄莫勝其任吾<pc n="lb"/>
今所校本仍閩浙之舊爾先後失次訛舛尚多念少遲<pc n="lb"/>
之盡更其失而慮嵗之不我與也計為之何客曰不然<pc n="lb"/>
皋蘇不世出天下未嘗廢律劉揚不世出天下未嘗廢<pc n="lb"/>
                    <pb n="10b"/>
書凡吾所為將以備臨川之故事也以小不備而忘其<pc n="lb"/>
大不備士夫披閱終無時矣明窓凈榻永晝清風日思<pc n="lb"/>
誤書自是一適若覽而不覺其誤誤而不能思思而不<pc n="lb"/>
能得雖劉揚復生將如彼何哉詹子曰善客其為我志<pc n="lb"/>
之<pc n="lb"/>
<pc n="　"/>
                    <pc n="　"/>雜著<pc n="lb"/>
<pc n="　"/>
                    <pc n="　"/>
                    <pc n="　"/>贈李徳逺<pc n="lb"/>
孔門四科德行顔閔與冉子皆未嘗仕仲弓仁而不佞<pc n="lb"/>
                    <pb n="11a"/>
居敬而行簡想其南面廪廩乎徳遜君子之風也由果<pc n="lb"/>
求藝乃以政事知名其才當有過人無不及者旅泰山<pc n="lb"/>
伐顓臾不能救則已矣又從而為之辭則是得已而不<pc n="lb"/>
已夫得已而不已豈過人者累之歟臨川士嚮從吾遊<pc n="lb"/>
者李徳逺徐子安其談經者也同舉於鄉間一牓皆成<pc n="lb"/>
進士徳逺告别之番陽供司户參軍職要贈言焉夫清<pc n="lb"/>
畏使人知慎戒揜人言勤謂盡誠以行事不謂生事也<pc n="lb"/>
能求寡過禄在其中矣幾年學古一旦入官勉處中和<pc n="lb"/>
                    <pb n="11b"/>
順經術意<pc n="lb"/>
<pc n="　"/>
                    <pc n="　"/>
                    <pc n="　"/>杜崯贊<pc n="lb"/>
杜崯字藏用金陵人龍圖閣學士鎬五世之孫也後徙<pc n="lb"/>
洪之南昌天性夙成苦心學問師事張耒於黄州以詩<pc n="lb"/>
文見稱州里知名士欣然慕與之交其為舉子江淮間<pc n="lb"/>
聲譽籍籍年三十六中政和五年進士乙科解褐將仕<pc n="lb"/>
郎歴官池州司儀曹事饒州餘干縣丞在官亷退俸祿<pc n="lb"/>
盡予孤遺多病寡言不求知已而望實不可掩初用舉<pc n="lb"/>
                    <pb n="12a"/>
者陞從政郎復用舉者改宣教郎紹興元年七月辛亥<pc n="lb"/>
以疾卒年五十三建炎初有薦之於時宰者曰居家孝<pc n="lb"/>
友慈祥屬文簡逺蕭散雖不足盡其所藴亦庶幾焉<pc n="lb"/>
贊曰杜籍京兆避遷金陵先正北還文儒自興本支競<pc n="lb"/>
爽貤賞昆仍殊科繩武崯獨再登澹雅之詞凝曠之姿<pc n="lb"/>
若有以為而止於斯<pc n="lb"/>
<pc n="　"/>
                    <pc n="　"/>
                    <pc n="　"/>王氏二子字辭<pc n="lb"/>
王侯太初嗜好詩書見其二子驥種鳳雛羣從制名皆<pc n="lb"/>
                    <pb n="12b"/>
取於水爾其從之有本於是濯字忠父在詩逺酌自事<pc n="lb"/>
吉蠲神歆其約仲浩直父孟子是師不枉不撓達於無<pc n="lb"/>
疵海隅諸州桑䕃接畛琅琊諸王爾族為近魏先正昶<pc n="lb"/>
為子命名沈深渾湛戒莫之爭水有勝復淮終不絶世<pc n="lb"/>
有汚隆徳終不滅咨爾忠父三復爾詩毋曰不顯神之<pc n="lb"/>
聽之咨爾直父勇義果徳毋以一毫易吾之直子之事<pc n="lb"/>
父聞禮聞詩母之育子恩斯勤斯未聞萬物能裕兩儀<pc n="lb"/>
行成於勤業荒於嬉令月吉日授爾祝祠知天知性永<pc n="lb"/>
                    <pb n="13a"/>
受保之<pc n="lb"/>
<pc n="　"/>
                    <pc n="　"/>
                    <pc n="　"/>漢書評後<pc n="lb"/>
讀書當自具眼若但以成敗為是非毁譽為曲直則侏<pc n="lb"/>
儒觀俳優爾不知所笑果何事也王太初西漢評謂輪<pc n="lb"/>
臺之詔一日克已天下歸仁叔孫通制禮為能恕已量<pc n="lb"/>
主金日磾比百里奚趙營平成功由魏相笑范増不疑<pc n="lb"/>
項伯王嘉死猶薦孔光而深惡爰絲父子謂果同心則<pc n="lb"/>
漢廷諸公為全者此豈雷同道聽者所能辨哉用意詳<pc n="lb"/>
                    <pb n="13b"/>
切自成一家可傳也<pc n="lb"/>
<pc n="　"/>
                    <pc n="　"/>
                    <pc n="　"/>賀陳内翰啟<pc n="lb"/>
駟騎再馳星漢墮靈槎之使鼇扉趣召翰林逼華盖之<pc n="lb"/>
居徑從翻藥之階入聽穿花之漏其為榮遇未易名言<pc n="lb"/>
竊惟賢能所以致中興文章所以垂不朽自昔膺籙受<pc n="lb"/>
圖而與民更始必有持簡操筆者為時而生負超卓之<pc n="lb"/>
竒材總皇王之餘議胸吞雲夢字挟風霜吉甫美周相<pc n="lb"/>
如諭蜀梁洋赦令澤潞制書所謂雄深雅徤之文無負<pc n="lb"/>
                    <pb n="14a"/>
獻納論思之選前朝習治近倖啟戎四海瘡痍六經煨<pc n="lb"/>
燼洛書授禹神扶定鼎之傾天䇿開秦地峙登瀛之峻<pc n="lb"/>
端拜而議其誰宜為伏惟某官發藻士鄉飛英朝著文<pc n="lb"/>
章俊語長照映於人寰忠言嘉謨寖翺翔於法從貮卿<pc n="lb"/>
粉省批敕銀臺兹起燕閒復還嚴近扈六飛而視草供<pc n="lb"/>
十吏之濡毫久勒西域之贊書爰正北門之遞直盖欲<pc n="lb"/>
武夫悍卒咸知匡救之誠雍畿舊國仍髙獻納之績式<pc n="lb"/>
煩鴻筆協濟壯猷某自愧雕蟲虛䝉薦鶚動貢公之竊<pc n="lb"/>
                    <pb n="14b"/>
喜忘庾信之懐愁尚冀鱗攀寧忘螽躍<pc n="lb"/>
<pc n="　"/>
                    <pc n="　"/>
                    <pc n="　"/>先大夫述<pc n="lb"/>
先考諱得禮字執中洪州豐城黄氏九嵗䘮母十四㳺<pc n="lb"/>
太學二十五中元祐三年進士第嘗為鼎州桃源縣尉<pc n="lb"/>
䖍州興國縣令栁州軍事推官以没其在桃源捕獲强<pc n="lb"/>
盗大情已正格當被賞歎曰豈可便文自利而以疑似<pc n="lb"/>
殺人哉盡釋之䖍民健訟諸邑犴獄充斥其在興國三<pc n="lb"/>
年瘐死者纔一人猶以為恨建中靖國初應詔上書論<pc n="lb"/>
                    <pb n="15a"/>
行法任人之要其畧曰嘉祐熈寧之法仁祖神宗之為<pc n="lb"/>
也祖宗所以望其子孫者在安治之如何不在政事之<pc n="lb"/>
因革而主熈寧之說者曰必為之更變主嘉祐之說者<pc n="lb"/>
曰必為之守常分曹為朋迭立勝負宿怨快於私門實<pc n="lb"/>
禍歸於公家朝廷顧何所頼惟天子建中和之極正心<pc n="lb"/>
誠意擇其善者而増損用之則行法之要也人才實難<pc n="lb"/>
有未必用自賢良進士砥名礪節以自致於大臣公卿<pc n="lb"/>
之選益又難矣國論異同口語疑似無四㓙之罪而加<pc n="lb"/>
                    <pb n="15b"/>
之以流竄之刑瘴霧蠻煙不死不已遺孤旅襯雖死不<pc n="lb"/>
還士有持平守正如彭汝礪葉濤之徒其言未必見省<pc n="lb"/>
此風不革異日必有以伏刑都市參夷伍宗之請聞於<pc n="lb"/>
上者矣願朝廷退人以禮宰輔為國受言變搢紳鍥薄<pc n="lb"/>
之風増社稷靈長之福則任人之要也書入報聞先考<pc n="lb"/>
年不及强仕位不及京官平昔詩文遭亂散落言論風<pc n="lb"/>
㫖可概見者懼復湮没故追次其畧而不敢輒加焉<pc n="lb"/>
<pc n="　"/>
                    <pc n="　"/>
                    <pc n="　"/>祭梁谿文<pc n="lb"/>
                    <pb n="16a"/>
炎運有赫九陽之厄帝賚我公振其顛踣宣和初嵗王<pc n="lb"/>
城赤水載筆直前開陳隂沴流離艱棘不挫愈勵歸班<pc n="lb"/>
奉常嫚書倐至定䇿中禁贊佐天子震動朝廷旁觀病<pc n="lb"/>
悸大明生東人有適從効死不去挫其姦兇二帝重歡<pc n="lb"/>
兩河亦還羣情中媢墮我太原公身南遷國亦大去帝<pc n="lb"/>
出商丘眷予作輔請都南陽稍睨朔方有志不就舍之<pc n="lb"/>
則藏乗桴而浮賜環而返生覿咫顔臣死不憾長沙豫<pc n="lb"/>
章虎旗牙璋從容辭受萬夫之望國歩未夷敵情難測<pc n="lb"/>
                    <pb n="16b"/>
期公百年安宋社稷如何旻天曽不憗遺股肱或虧邦<pc n="lb"/>
國殄瘁公無間然我有餘痛匪哭其私為天下慟<pc n="lb"/>
<pb n="17a"/>
                </p>
<p>
</p>
  </div>
        </body>
</text>
</TEI>