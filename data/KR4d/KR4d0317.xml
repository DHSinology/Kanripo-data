<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>方是閒居士小稿巻上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>方是閒居士小稿巻上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>劉學箕<pc n="　"/>撰<pc n="lb"/>
<pc n="　"/>
                    <pc n="　"/>吾廬寓言<pc n="lb"/>
五峯之山環吾廬五峯之水清溜渠山水可樂<hi>去聲</hi>情可<pc n="lb"/>
娛五畝之宅奠厥居清湖列嶂開坐隅白沙峩峩煙岫<pc n="lb"/>
鋪崇山梅嶺豁望眼高門堇阜聨襟裾况當春晚積雨<pc n="lb"/>
餘緑褥翠疊青珊瑚桑麻滿路人意好鳴禽上下聲相<pc n="lb"/>
                    <pb n="1a"/>
呼迨今八月九月初楓林隔水紅凋疎秋塲稻熟聼蓬<pc n="lb"/>
樸小槽新釀傾真珠昨宵一雪飛璠璵逺山近山光凝<pc n="lb"/>
酥羣峯突兀不敢覷銀壁照耀天鬼塗千金不須買畵<pc n="lb"/>
圖丹青縱有畵不如風景萬態朝昏殊天成此畵人難<pc n="lb"/>
摹蹊荒圃廢幾朝夕一日築居天賜予四時逰觀心良<pc n="lb"/>
舒考槃在阿歸來乎乃歌曰採於園兮籃有蔬釣於水<pc n="lb"/>
兮筐有魚余之弗歡兮其誰之歡歟又歌曰惠風清兮<pc n="lb"/>
出有車芸香芬兮讀有書余之弗樂兮其誰之樂歟<hi>清湖</hi>
                    <pc n="lb"/>
                    <pb n="1b"/>
<hi>白沙崇山梅嶺髙門堇阜皆屋側山名</hi>
                    <pc n="lb"/>
<pc n="　"/>
                    <pc n="　"/>石假山<pc n="lb"/>
潭溪散人方是閒真山不愛愛假山呼童積疊石磊磈<pc n="lb"/>
逺近便擁峯與巒晴嵐滴翠明忩前清影掛壁方池邉<pc n="lb"/>
色侵書帙日華薄丘壑坐上生雲烟雲烟收霏苔蘚緑<pc n="lb"/>
山石傍頭更栽竹三竿兩竿韻不俗摇蕩清風凉意足<pc n="lb"/>
方是閒人當此時以假像真人謂竒或來静對酌美酒<pc n="lb"/>
或來宴坐哦新詩吟詩捜索縈心脾酒醉落魄精神癡<pc n="lb"/>
                    <pb n="2a"/>
吟詩飲酒且不可况復局上争枯棋不如對山撫鳴琴<pc n="lb"/>
琴心三疊舞胎禽髙山流水存至音古趣澹泊悦我心<pc n="lb"/>
老泉三峯爛木材百年沉埋安在哉東坡仇池九華石<pc n="lb"/>
只有佳篇傳入集此山亦猶今視昔與我同生亦同沒<pc n="lb"/>
<pc n="　"/>
                    <pc n="　"/>社日喜晴分韻得前字<pc n="lb"/>
夜來急雨淙飛簷脱驚紅日輝潭川棃花有情朝露重<pc n="lb"/>
桞帶無力春風顛傍簾新燕低拂掠入檻戱蝶相聨翩<pc n="lb"/>
今晨天氣亦佳爾一春未見茲晴暄緑陰林下笑聲好<pc n="lb"/>
                    <pb n="2b"/>
簫鼓賽社祈豐年金穰屢豐豈不好米賤更苦人無錢<pc n="lb"/>
太公九府法已弊楮幣印出私相權所司轉變無善策<pc n="lb"/>
低昻用否難流傳縣官那更租税急白紙不問黄榜蠲<pc n="lb"/>
窮民非負實無有里正罰責殊可憐吾儂雖樂此日美<pc n="lb"/>
釂白醉倒春風前却愁烟雨暗春晚米價頓長民憂煎<pc n="lb"/>
<pc n="　"/>
                    <pc n="　"/>挿秧歌<pc n="lb"/>
農夫戢戢清波濶秧稲茸茸森石髪父兒呼唤手拔齊<pc n="lb"/>
千把萬把根連泥四更乘月躅隴陌曉烟漸散東方白<pc n="lb"/>
                    <pb n="3a"/>
歸來喫得飯一盂擔到田頭汗似珠蹲身擘叢種入土<pc n="lb"/>
不問朝昏與亭午肌膚剥裂肉起皮烈日纔陰又風雨<pc n="lb"/>
秋收幸值嵗稍豐糓賤無錢私債重連忙變轉了官賦<pc n="lb"/>
霜雪凍餓愁窮冬吁嗟四民天地間服田力穡良獨艱<pc n="lb"/>
寄言安坐西方輩汝飽不慚吾厚顔<pc n="lb"/>
<pc n="　"/>
                    <pc n="　"/>醉歌<pc n="lb"/>
讀書求見古人心閉門不知青春深夜來東風掃浮陰<pc n="lb"/>
曉光薄林生遥岑搜尋不覺出門去緑暗溪邉楊栁路<pc n="lb"/>
                    <pb n="3b"/>
詩章立願不復作㑹景那知自成句歸途晤語誰與從<pc n="lb"/>
眼前物物俱春工崇桃積李事已晚牡丹正麗酴醿穠<pc n="lb"/>
白茶照人冰雪同紅茶燒空猩血紅金沙雨晴翡翠積<pc n="lb"/>
海棠露濕胭脂重急呼詩朋唤酒伴髙堂共泛琉璃鍾<pc n="lb"/>
夜䦨秉燭相對語謾道今人不如古古士放逹醒者稀<pc n="lb"/>
今人不飲徒自苦<pc n="lb"/>
<pc n="　"/>
                    <pc n="　"/>白山茶<pc n="lb"/>
白茶誠異品天賦玉玲瓏不作燒燈焰深明韞櫝功易<pc n="lb"/>
                    <pb n="4a"/>
容非世力幻質本春工皓皓知難汚塵飛謾自紅<pc n="lb"/>
<pc n="　"/>
                    <pc n="　"/>紫溪莊舍讀癸丑壁間舊題轉眼忽十八年同逰<pc n="lb"/>
<pc n="　"/>
                    <pc n="　"/>十不存一滋蘭弟亦作古人拂拭灑涕幾不能去<pc n="lb"/>
<pc n="　"/>
                    <pc n="　"/>因誦歐公詩云人昔共逰今有幾樹猶如此我何<pc n="lb"/>
<pc n="　"/>
                    <pc n="　"/>堪以是為韻感懐成十四章庚午四月中澣<pc n="lb"/>
維昔舊逰十有八春中間往來合散風塵詞翰在壁瞻<pc n="lb"/>
之愈新憶我仲弟眇然懐人<pc n="lb"/>
吁嗟人生年不滿百天地囿形百代過客去日苦多來<pc n="lb"/>
                    <pb n="4b"/>
日苦窄我曷不樂慨念疇昔<pc n="lb"/>
丱角燈忩硯席是共春山朝吟秋堂夜誦棄背三年心<pc n="lb"/>
骨沉痛幾夜見君似夢非夢<pc n="lb"/>
念昔童稚汎然若舟惟我與君孤詣同修博文約禮匪<pc n="lb"/>
遨匪逰子方盛年遽赴玉樓<pc n="lb"/>
朱垣素壁醉墨漓淋虛堂重臨思古傷今文不忍誦盟<pc n="lb"/>
弗可尋即事即物抆淚痛心<pc n="lb"/>
舊題墨妙龍蛇户牖步驟歐虞模倣顔桞醉裏百篇冥<pc n="lb"/>
                    <pb n="5a"/>
捜九有天胡奪我張仲孝友<pc n="lb"/>
屈指友于秖今存幾自仲之去失此竒偉言不勝情心<pc n="lb"/>
旌憤悱哀哉蒼天雨淚如洗<pc n="lb"/>
團團庭柯清美無度今我來斯忽然老樹偃蹇輪囷剥<pc n="lb"/>
蝕摧蠧朱顔舜華詎得如故<pc n="lb"/>
興念陳迹夢寐吾猶植杖風雩某水某丘日居月諸循<pc n="lb"/>
環靡休迭爾遄邁曾不我留<pc n="lb"/>
憶自束髪茲焉寓居載思載瞻宛不異初極目遐眺清<pc n="lb"/>
                    <pb n="5b"/>
風穆如撫事懐人悲來感余<pc n="lb"/>
少生四方逰紫之水每有良朋見止遇止長哦伐木求<pc n="lb"/>
友乎此樂以忘憂云胡不喜<pc n="lb"/>
維親與朋雜然滿坐華屋連甍紅紫緐夥半世重逰霧<pc n="lb"/>
迷烟鎖慨然撫膺謬悠老我<pc n="lb"/>
念昔考槃碩人之薖琴豆觴酒寤寐嘯歌逝者弗返涕<pc n="lb"/>
泗滂沱念彼不樂傷如之何<pc n="lb"/>
賢乎仲弟和樂且湛自我不見嵗籥换三百感交集憂<pc n="lb"/>
                    <pb n="6a"/>
心如惔山凝暮雲回首不堪<pc n="lb"/>
<pc n="　"/>
                    <pc n="　"/>舟行三章<pc n="lb"/>
桂櫂兮蘭槳泝流兮㳂洄天迥兮空明湍激兮聲哀水<pc n="lb"/>
落兮石出路轉兮溪回鷗飛兮山浄魚戲兮藻開淹留<pc n="lb"/>
兮何為盍賦兮歸來<pc n="lb"/>
扁舟兮容與浮雲兮舒巻波澄兮練横山秀兮屏展散<pc n="lb"/>
髪兮平岡濯纓兮清淺皇皇兮何之路長兮悠緬早賦<pc n="lb"/>
兮歸來迷途兮未逺<pc n="lb"/>
                    <pb n="6b"/>
容與兮扁舟長吟兮閒情白石兮離離秋雲兮霙霙我<pc n="lb"/>
思兮先廬水潭兮山屏帳空兮鶴怨人去兮猿驚早賦<pc n="lb"/>
兮歸來渉園兮欣欣<pc n="lb"/>
<pc n="　"/>
                    <pc n="　"/>鈆山廨宇題壁<pc n="lb"/>
莫遣離愁相絆縈九州之外盡愁城酒頻挹注幽憂浣<pc n="lb"/>
詩苦㝠搜太瘦生漠漠草茵飛蛺蝶深深栁幄韻鸝鶊<pc n="lb"/>
客懐未與成悤遽三沐三熏慰此情<pc n="lb"/>
<pc n="　"/>
                    <pc n="　"/>道間池亭小酌<pc n="lb"/>
                    <pb n="7a"/>
一曲芳池萬柄荷逰鯈潛躍水揚波竹孫楹檻風偏細<pc n="lb"/>
梅子江湖雨正多凡物寓時俱意得謂予不飲柰愁何<pc n="lb"/>
暫來徙倚又還去猛拍欄杆浩浩歌<pc n="lb"/>
<pc n="　"/>
                    <pc n="　"/>太湖書懐<pc n="lb"/>
清風起平湖白雲生澗陰佳時慘不樂羇思苦難任客<pc n="lb"/>
子熱中腸浩然懐故林仲夏倐已過草木鬱蕭森萬物<pc n="lb"/>
欣有託吾生何﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>念昔嵗甫冠自許雙南金只今墮<pc n="lb"/>
危塗不如烟際禽山水所素願利名非宿心何當返故<pc n="lb"/>
                    <pb n="7b"/>
廬嘯傲蒼崖深两鬢豈長緑勿枉吳霜侵<pc n="lb"/>
<pc n="　"/>
                    <pc n="　"/>九月十八日夜夢賞春某氏園池賦春詞二首題<pc n="lb"/>
<pc n="　"/>
                    <pc n="　"/>柱<pc n="lb"/>
芍藥花開日漸長小忩閒理舊笙簧慿誰為喚詩宗匠<pc n="lb"/>
共賦留雲借月章<pc n="lb"/>
樓下酴醿壓架香翠圍帷幄覆池塘桃花浪煖魚成陣<pc n="lb"/>
人倚雕欄到夕陽<pc n="lb"/>
<pc n="　"/>
                    <pc n="　"/>古交行<hi>并叙</hi>
                    <pc n="lb"/>
                    <pb n="8a"/>
<pc n="　"/>
                    <pc n="　"/>
                    <pc n="　"/>予因雲莊李逹先遂識漁隠陳惟定二公博學<pc n="lb"/>
<pc n="　"/>
                    <pc n="　"/>
                    <pc n="　"/>多材藝獲從之逰幸矣賦詩一篇以見意<pc n="lb"/>
君居京江頭我住武夷曲平生風馬牛道路幾重複㑹<pc n="lb"/>
面情相親卜室欣相隣傾葢一笑粲恍然如故人君家<pc n="lb"/>
義聚五百指堂上怡怡奉甘㫖收書萬巻不言貧撫䘏<pc n="lb"/>
孤嫠甚勤止我家㷀獨與君似自我之出誰料理嵗晚<pc n="lb"/>
團圞未得歸感事捫膺但增恥知君念我留客裏每見<pc n="lb"/>
時能具羞匕心吐肺肝所同然尊酒論文日終晷古靈<pc n="lb"/>
                    <pb n="8b"/>
故家好孫子披覿芝眉因識李博洽多聞世希比頃刻<pc n="lb"/>
龍蛇飛剡紙我慙學術殊不逮二君二君愛予心良勤<pc n="lb"/>
交逰情鍾固以類愧以蕭艾聨蘭薰常恐此時心易變<pc n="lb"/>
作甘醴欲君持此心淡若秋江水古人心交尚道義今<pc n="lb"/>
人利交尚權勢古道於今何寂寥傷心不識古交意兩<pc n="lb"/>
君姿質俱精金百煉不改色愈明兩君體性如美玉渾<pc n="lb"/>
渾厚厚藴諸櫝上映亭亭巗上千嵗之孤松下方磊磊<pc n="lb"/>
豐山百世之霜鐘松青不變四時色鐘鏗一朝振文物<pc n="lb"/>
                    <pb n="9a"/>
予何人哉得附驥勉勉詎敢自暴棄日莫長歌伐木篇<pc n="lb"/>
三復詩人琢磨義<pc n="lb"/>
<pc n="　"/>
                    <pc n="　"/>蕭長公來訪示以諸公詩巻謂與予逰從之久不<pc n="lb"/>
<pc n="　"/>
                    <pc n="　"/>能一辭為贈頗相噍責予賦之不可辭亦不可皆<pc n="lb"/>
<pc n="　"/>
                    <pc n="　"/>有説焉名章俊語前後相望無類次乎其間是覩<pc n="lb"/>
<pc n="　"/>
                    <pc n="　"/>西子之容而自增醜耳所不容卻者予年十五時<pc n="lb"/>
<pc n="　"/>
                    <pc n="　"/>海山官丁受琴於長夫今予年四十與長夫有二<pc n="lb"/>
<pc n="　"/>
                    <pc n="　"/>十五年之舊辭之弗作其可乎因書長句<pc n="lb"/>
                    <pb n="9b"/>
人生立志各有癖浹髓淪肌療無術君不學少年奏賦<pc n="lb"/>
明光宫又不能桑麻穀粟去作田舍翁苦心竭慮淡泊<pc n="lb"/>
音手携三尺緑綺琴七絃指下鏗然鳴于以求見古人<pc n="lb"/>
心古音寥寥失微妙鄭衞淫哇競蟬噪君獨優㳺夷愉<pc n="lb"/>
廣厚而髙明鼔有虞氏之南風賡之以文王宣父之操<pc n="lb"/>
若人來索便與彈略不訑訑見顔貎絶之不作衞次公<pc n="lb"/>
卻之常嗤戴安道顧我與君幽趣同海山尚憶初相逢<pc n="lb"/>
我時十五始冠巾君亦壯年氣如虹夜忩擁衾月流空<pc n="lb"/>
                    <pb n="10a"/>
促絃初學調商宫别來二十五春風我猶故吾君學通<pc n="lb"/>
五音六律知者稀一生辛勤造精微心存至樂物莫移<pc n="lb"/>
殆類聞韶子在齊洋洋盈耳不療饑任從妻子相號啼<pc n="lb"/>
浮雲栁絮無根蒂世事乘除幾榮悴祗今物我俱忘情<pc n="lb"/>
與君同尋方子春<hi>衞次公善琴京兆尹李齊運遣其子與逰請授之法次公拒絶因終身不</hi>
                    <pc n="lb"/>
<hi>復鼔</hi>
                    <pc n="lb"/>
<pc n="　"/>
                    <pc n="　"/>溪橋晚歩<pc n="lb"/>
一帶清溪淺漾沙松橋横渡野人家平林盡日霜風勁<pc n="lb"/>
                    <pb n="10b"/>
楓葉飜丹似落花<pc n="lb"/>
<pc n="　"/>
                    <pc n="　"/>和張政仲見寄三絶<pc n="lb"/>
柘山盡處即屏山若隔蓬萊弱水間伐木歌餘凝望逺<pc n="lb"/>
此心飜羡白雲閒<pc n="lb"/>
故人别去復一月三絶詩章寄我來我有青州六從事<pc n="lb"/>
已令挈至待君開<pc n="lb"/>
藥畦菜圃足秋雨菊徑松坡未就荒請命當年嵇吕駕<pc n="lb"/>
便同看劒引盃長<pc n="lb"/>
                    <pb n="11a"/>
<pc n="　"/>
                    <pc n="　"/>演平渡度姪别入城<pc n="lb"/>
前溪積雨浪拍天人立沙頭催渡船溪雲貼水濕不起<pc n="lb"/>
岸栁凝愁絲亂牽石泉涓涓響澗谷山樹濯濯延雲烟<pc n="lb"/>
客程東西風袂翩去者自去還者還<hi>旬緣切</hi>
                    <pc n="lb"/>
<pc n="　"/>
                    <pc n="　"/>政仲留飲醉書長句<pc n="lb"/>
春歸無計堪留連川原暗緑屯雲烟涓涓澗谷聲潺潺<pc n="lb"/>
夜來急雨春風顛天公知我愛山癖晨光薄林曉日出<pc n="lb"/>
浮陰掃盡山屹立疊嶂層巒凝黛濕此時來訪故人居<pc n="lb"/>
                    <pb n="11b"/>
羶葷為我開兵厨真珠滴槽不用沽沉酣相忌於江湖<pc n="lb"/>
我不如阮公籍相逢一醉六十日君莫傚陶淵明欲令<pc n="lb"/>
明朝重抱琴且須相從痛飲師尊前落魄同襟期何如<pc n="lb"/>
沉沉深夜剪韭共春酌細誦工部生前相遇銜杯詩<pc n="lb"/>
<pc n="　"/>
                    <pc n="　"/>送連景昭歸三山用其韻<pc n="lb"/>
秋風乘興下三山不憚馳驅渉險艱别酒醉來仍更酌<pc n="lb"/>
征鞍發去且須攀身安豈畏路千里道在元知命兩間<pc n="lb"/>
從此莫教情斷絶尺書頻寄塞鴻還<pc n="lb"/>
                    <pb n="12a"/>
得意難兼熊掌魚功名隨分勿求餘或先或後時而已<pc n="lb"/>
將廢將行命也歟理性明中閒念慮雲山深處著田廬<pc n="lb"/>
君歸政好攜妻子泉石尋盟飽讀書<pc n="lb"/>
<pc n="　"/>
                    <pc n="　"/>侵曉書懐四絶句<pc n="lb"/>
石泉宵泠泠清響雜寒吹恍驚山雨來醒我一覺睡<pc n="lb"/>
幽蟲聲唧唧感此秋夜長起坐彈鳴琴蘭釭炫餘光<pc n="lb"/>
披衣啓外戸晨光清可挹緑樹閟蒼烟遥認楓葉赤<pc n="lb"/>
疎星澹河漢㸃㸃在秋水微瀾漾殘輝曲沼過逰鯉<pc n="lb"/>
                    <pb n="12b"/>
<pc n="　"/>
                    <pc n="　"/>田家<pc n="lb"/>
稻熟田間笑老農鼕鼕村鼓樂時豐新篘自酌花盈椀<pc n="lb"/>
醉倒扶携夕照中<pc n="lb"/>
堆槃野柿間山棃酒美雞肥稻滑匙婦子團圞常見面<pc n="lb"/>
一生寧識别離悲<pc n="lb"/>
<pc n="　"/>
                    <pc n="　"/>環洲江氏園<pc n="lb"/>
欲覧環洲勝維舟歩石磯踏丹隨野色穿翠任春霏地迥<pc n="lb"/>
知山逺村彎覺水圍東風輕薄甚桃李亂荆扉<pc n="lb"/>
                    <pb n="13a"/>
<pc n="　"/>
                    <pc n="　"/>將口道中<pc n="lb"/>
沙平路軟足力健麥細桑柔春意深緑水一灣浮野鶒<pc n="lb"/>
青山兩岸唤幽禽<pc n="lb"/>
<pc n="　"/>
                    <pc n="　"/>妙湛寺<pc n="lb"/>
山徑盤紆露石根一溪流水兩山雲齋餘緩步青松下<pc n="lb"/>
輸與蕭閒老惠勤<pc n="lb"/>
<pc n="　"/>
                    <pc n="　"/>晚望<pc n="lb"/>
晚雨逆溪上寒雲傍山飛白鷺去洲渚潛魚泝灣磯舉<pc n="lb"/>
                    <pb n="13b"/>
頭行跡少唯見暮樵歸<pc n="lb"/>
<pc n="　"/>
                    <pc n="　"/>溪園<pc n="lb"/>
溪園闢平疇左右接林麓沉沉水浮堰泛泛潭轉曲果<pc n="lb"/>
木漸成行臺榭亦營築何時東風來吹滿枝上緑<pc n="lb"/>
<pc n="　"/>
                    <pc n="　"/>栽竹<pc n="lb"/>
緑筠移種不多時添我溪南一段竒㑹看明年春雨後<pc n="lb"/>
滿林頭角籜龍兒<pc n="lb"/>
<pc n="　"/>
                    <pc n="　"/>種梅<pc n="lb"/>
                    <pb n="14a"/>
隠淪冲寂澹生涯芍藥櫻桃厭艶華剔亂剪緐疎影瘦<pc n="lb"/>
臨溪只合種梅花<pc n="lb"/>
<pc n="　"/>
                    <pc n="　"/>書懐<pc n="lb"/>
園成日以待東風緑李黄梅已間叢種竹自期千户等<pc n="lb"/>
舉杯誰伴八僊同機忘鷗鳥情相狎興適琴書趣獨窮<pc n="lb"/>
坎止流行隨所寓樂天知命一閒翁<pc n="lb"/>
<pc n="　"/>
                    <pc n="　"/>簡康姪求先君石山<pc n="lb"/>
見好山如見高人遯世冀繭清浄身見拳石如接佳友<pc n="lb"/>
                    <pb n="14b"/>
手摩挲愛逾瓊玖我生嗜好不有冗長物寓意蕭閒祇<pc n="lb"/>
在青山并怪石往年都梁得靈壁名以催詩延座側去<pc n="lb"/>
載還自嶓冢江女媧溪頭纔落㠶山靈見知情不凡乞<pc n="lb"/>
我清波一塊川墨塗巉巗屏山嵳峩髙雲衢五畝下著<pc n="lb"/>
吾儂居窻扉面面挹山色真山假山互<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒舊蔵英道<pc n="lb"/>
數峯碧恠恠竒竒總拈出一丘一壑在胸臆烟雲盡向<pc n="lb"/>
空齋集君家一峯良可惜埋沒庭除沙土蝕尚思阿翁<pc n="lb"/>
存手澤何不遣歸慰岑寂楚人亡弓楚人得在彼在此<pc n="lb"/>
                    <pb n="15a"/>
理則一小詩代簡言從容子心坦蕩詎執違與從儻令<pc n="lb"/>
長鬚勤送似待予大書特書榜曰飛來峰<pc n="lb"/>
<pc n="　"/>
                    <pc n="　"/>宿興國寺方丈與客對牀<pc n="lb"/>
世間何事能感人詩人題詠為多情我亦執筆書長吟<pc n="lb"/>
詩吟未竟情已盈古稱白頭如新傾葢如故何似秪今<pc n="lb"/>
握手見肺肝開口無毁譽古稱共君一夜話勝讀十年<pc n="lb"/>
書何似秪今對牀談子虛醉歌咍臺笑盧胡昨宵春月<pc n="lb"/>
如畫明與君聨詩到三更今宵夜雨如傾盆與君齁齁<pc n="lb"/>
                    <pb n="15b"/>
直到街鼓鳴醒來莫問陰與晴但聽簷溜飛泉聲明朝<pc n="lb"/>
又作穿雲行巾紗杖竹鞵芒輕遇酒酌彼兕觥逢花賞<pc n="lb"/>
其芳馨見賢者如接芝蘭對俗子譬之蚊蝱勿與物忤<pc n="lb"/>
競勿為事絆縈陶然樂吾真是謂羲皇人是謂葛天民<pc n="lb"/>
<pc n="　"/>
                    <pc n="　"/>秋池曉步敗荷萬柄一花挺然可愛伯益賦詩和<pc n="lb"/>
<pc n="　"/>
                    <pc n="　"/>韻録呈元翰敬叟君明季僊求同賦<pc n="lb"/>
蕭瑟秋池撼曉風江妃旋斾水雲空未教零落千擎雨<pc n="lb"/>
尚借柔酣一㸃紅弊葢高低騷客賦寒衣裁製楚人工<pc n="lb"/>
                    <pb n="16a"/>
誰憐夜枕驚殘夢恨在緐聲㸃滴中<pc n="lb"/>
<pc n="　"/>
                    <pc n="　"/>楚騷有正有反予既以數語詠獨開荷花諸公寵<pc n="lb"/>
<pc n="　"/>
                    <pc n="　"/>和工甚輙拾餘意反作一章<pc n="lb"/>
一從炎暑變秋風識破維摩色想空豈有三乘無盡法<pc n="lb"/>
尚憐孤艶十分紅唯慙寡陋吟懐劣却愛諸賢句法工<pc n="lb"/>
共倚欄杆休悵恨典型猶在四筵中<hi>予有金荷少刻當出之侑觴也</hi>
                    <pc n="lb"/>
<pc n="　"/>
                    <pc n="　"/>長句簡敬叟季僊兼呈端夫申父晦仲<pc n="lb"/>
士生樗散甘嘉遯頫首衡茅敢尤怨良朋益友肯顧臨<pc n="lb"/>
                    <pb n="16b"/>
講貫漸摩篤明辨年來瘖啞瓶守口俗子汚人如避箭<pc n="lb"/>
論交謾説笑金蘭厚貎深情半譏訕念君與我情不薄<pc n="lb"/>
一忝從逰一親眷朅來終日坐書樓喜劇論文幾昏旦<pc n="lb"/>
麯生風味亦不惡抵死絶交良可嘆胸中磊磈政須渠<pc n="lb"/>
吻噪腸枯賴澆灌孟公舊不論升㪷驚座丰姿發竒觀<pc n="lb"/>
富文博學子㳺子秀楚翹英穎鋒見吾雖不敏逐後塵<pc n="lb"/>
斬將搴旗共酣戰祇今便造無何有相與神期遊汗漫<pc n="lb"/>
既無三雅伯仲叔不有巨杯觶角散請觀管輅揚子雲<pc n="lb"/>
                    <pb n="17a"/>
欲作九原誰可唤酒不離唇元乃就三㪷頓傾辭綺粲<pc n="lb"/>
二公洞逹疏通豪妙語仍煩下一轉養浩堂中顒惠然<pc n="lb"/>
急吐才華染柔翰<pc n="lb"/>
<pc n="　"/>
                    <pc n="　"/>余少日不能持養志氣所暴多失邇來方喜問學<pc n="lb"/>
<pc n="　"/>
                    <pc n="　"/>之有益也近築小樓藏書樓之下建堂名曰養浩<pc n="lb"/>
<pc n="　"/>
                    <pc n="　"/>七客落成以善養吾浩然之氣分韻得氣字<pc n="lb"/>
吾非北宫黝挫若撻諸市吾非孟施舍量慮三軍畏一<pc n="lb"/>
墮刺客流一入力戰士知一不知二遂與聖賢異周孔<pc n="lb"/>
                    <pb n="17b"/>
得其傳偉哉孟軻氏講明不動心因問發竒秘氣壹則<pc n="lb"/>
動志志一則動氣浩然得所寄知言有深味嗟予篤學<pc n="lb"/>
心一暴十寒廢立志苦不早少豈逹茲義所適昧善惡<pc n="lb"/>
幾溺彼功利事情更歴多晚乃能自礪日用根本原至<pc n="lb"/>
大至剛意餒然行有慊何謂塞天地服膺先格言造次<pc n="lb"/>
顛沛是<pc n="lb"/>
<pc n="　"/>
                    <pc n="　"/>與政仲端夫敬叟季僊至舊圃采采芙蓉金菊之<pc n="lb"/>
<pc n="　"/>
                    <pc n="　"/>妙時之所當艶者江梅海棠爛然照目可無數語<pc n="lb"/>
                    <pb n="18a"/>
<pc n="　"/>
                    <pc n="　"/>紀之為書長句<pc n="lb"/>
秋陽杲杲秋月明秋風泠泠秋露清蕭騷池上萬松竹<pc n="lb"/>
鳯笙龍管吹秋聲山亭與客坐夕陰眼照萬象前横陳<pc n="lb"/>
一年好處在此好妙質欲紀難狀名那知天上詩酒星<pc n="lb"/>
翩然馳鯨來玉京浩然相對發竒思句法普現千古情<pc n="lb"/>
詩成不用世間語五言七字虛皇吟霞明皎皎芙蓉城<pc n="lb"/>
香霏楚楚月魄精海棠婉孌鬬緐艶江梅冷淡同芳馨<pc n="lb"/>
東籬采采萬疊金西疇更刈千頃秔人生得此亦不惡<pc n="lb"/>
                    <pb n="18b"/>
措辭莫謾悲愁生先生年來真脱俗看破世間榮與辱<pc n="lb"/>
胸懐坦蕩適四時豈但芳華競馳逐秖今忘物物忘我<pc n="lb"/>
物我兩忘機印可不知門外秋水深不識紛紛朝市心<pc n="lb"/>
榨頭新篘蟻初熟芡盤剥珠茭切玉是秋是春兩難分<pc n="lb"/>
折花薦酒酒痕濕萬緣空處罷休休八表神期汗漫逰<pc n="lb"/>
醉鄉廣大塵世促明日酒醒詩載續<pc n="lb"/>
<pc n="　"/>
                    <pc n="　"/>和劉伯益嘲菊韻<pc n="lb"/>
虛隨斗轉属中宵草木凌兢菊粲條錢疊夕陽金偠㒟<pc n="lb"/>
                    <pb n="19a"/>
蘂浮秋露玉鐫雕不隨俗子媚時好長伴幽人避世囂<pc n="lb"/>
冷炙殘杯愧徴逐曲肱只合友顔瓢<pc n="lb"/>
<pc n="　"/>
                    <pc n="　"/>康姪招飲出示古洲所寄盆梅嘱坐客賦詩分韻<pc n="lb"/>
<pc n="　"/>
                    <pc n="　"/>得言字<pc n="lb"/>
嵌空竒崛石一拳緑蒲攅劒森且蕃虬梅屈折龍蜿蜒<pc n="lb"/>
蒼榦蘚蝕低盤根瓊英已露冰様白香氣便覺凌芷蓀<pc n="lb"/>
吁嗟培養幾嵗月巧奪造化移小盆晴忩諦玩意無斁<pc n="lb"/>
搜索物理究所原方圓高大僅尺許典章文獻皆具存<pc n="lb"/>
                    <pb n="19b"/>
横斜疎瘦無不備宛若老樹生山園鄉邦疇昔少曾見<pc n="lb"/>
此花何自來幽軒云是古洲老詩伯親手植此冰雪魂<pc n="lb"/>
不忘交舊情好宻春色分遺歸山樊吾家小阮亦好事<pc n="lb"/>
美不獨擅招弟昆更呼賔友同勝集羅列槃饌開罍尊<pc n="lb"/>
舉杯對花與劇飲情話欵洽相笑言歸來漸是東方白<pc n="lb"/>
醉㡌欹傾風袖翻<pc n="lb"/>
<pc n="　"/>
                    <pc n="　"/>飲東屯庶姪家賦臘梅和陳簡齋韻<pc n="lb"/>
釋迦黄面禪可誇色想熏漬霜中葩不然安得白玉蘂<pc n="lb"/>
                    <pb n="20a"/>
而乃幻此黄金花信知造化真有法蜂鬚釀蜜蜜釀蠟<pc n="lb"/>
蠟凝花房豐不腴桃李漫山焉可如緐枝摘索燦栗玉<pc n="lb"/>
吟捜西郊信杖扶少須夜窻疎影掛明月是蠟是花君<pc n="lb"/>
自别<pc n="lb"/>
<pc n="　"/>
                    <pc n="　"/>北山園山石為形勢買盗夜半擇其尤者竊去累<pc n="lb"/>
<pc n="　"/>
                    <pc n="　"/>日懐抱作惡賦詩以紀鬱鬱<pc n="lb"/>
素志薄利禄壯年榮林丘種樹疏間泉鑿沼開中洲堤<pc n="lb"/>
平水瀰漫徑遶竹浄修梅塢夜月亂松岡曉風飂猶以<pc n="lb"/>
                    <pb n="20b"/>
景象淺欲廣巗壑幽疊石類竒品置身將侣儔磊塊質<pc n="lb"/>
偉特嵌空神琱鎪廬阜几上得巫峰坐中求每想雲氣<pc n="lb"/>
噓遂覺烟練浮曵杖日以樂縱懐吟無休一朝失警廵<pc n="lb"/>
赤眉行盜謀夜半負之去公然從狗偷撿視所冦攘嶙<pc n="lb"/>
峋㧞其尤此情實難堪遣命窮蹤由風聲雖有聞形勢<pc n="lb"/>
莫可捜吁嗟世道䧏人弗士行修竊玦入志慮攫金甘<pc n="lb"/>
輩流不念溺所習竟為前哲羞今吾理自喻委心任去<pc n="lb"/>
留甑墮雖不顧璧歸猶兾收<pc n="lb"/>
                    <pb n="21a"/>
<pc n="　"/>
                    <pc n="　"/>送術士周柟歸東陽<pc n="lb"/>
射䇿彈冠莫浪言經丘尋壑且隨緣誰能守分閒居世<pc n="lb"/>
自斷此生休問天久矣知君該妙理今焉過我話流年<pc n="lb"/>
嵗寒事業相期重欲植孤松騐果然<pc n="lb"/>
<pc n="　"/>
                    <pc n="　"/>春夜對月彈琴有懐<pc n="lb"/>
一春春雨連春陰今夕何夕月滿林舉頭遙望星漢碧<pc n="lb"/>
皎皎明鏡懸東岑欄杆浩歎三顧影有酒有酒誰與斟<pc n="lb"/>
我思兩弟怨以喑邈不可見愁締心含愁更奏緑綺琴<pc n="lb"/>
                    <pb n="21b"/>
匣中埃蠧塵土侵解絃更張試促軫怨入懐抱難成音<pc n="lb"/>
兩君青春竟瓶沉天濶悵望商與参高髙在上杳難詰<pc n="lb"/>
矯首涕泗憂思深欲結今生未了因尚蘄來世盟可尋<pc n="lb"/>
君逰九泉聞不聞安知阿兄心悲吟<pc n="lb"/>
<pc n="　"/>
                    <pc n="　"/>瓊花<pc n="lb"/>
團簇緐英玉碎圓露晞日暖欲生烟親從后土分竒種<pc n="lb"/>
不是人間聚八僊<pc n="lb"/>
蕃釐觀裏舊經逰五月曽看緑葉稠今日家園玉摶樹<pc n="lb"/>
                    <pb n="22a"/>
春風吹夢到揚州<pc n="lb"/>
<pc n="　"/>
                    <pc n="　"/>送庾姪親迎延平李先生家<pc n="lb"/>
庾郎吾家千里駒朝莫勤苦讀父書少年綽有老成態<pc n="lb"/>
月旦考訂評鄉閭明當别我擇賢妃<hi>去聲</hi>結束琴劒誰挽<pc n="lb"/>
裾春空吹晴惠風暢烟草㺯色和氣舒野橋融洩桞絮<pc n="lb"/>
合石岸惨愴鳴鶢鶋乗龍有期弗獲餞數椽政葺淵明<pc n="lb"/>
廬旅愁㝠思莫排遣離恨掛臆難掃除况當春晚氣暄<pc n="lb"/>
淑着人欲醉甘醴如修程所嘱善養攝禮畢蚤辦雙輪<pc n="lb"/>
                    <pb n="22b"/>
輿婦翁傳道世大儒習俗再使淳古初稔知賢舅繼家<pc n="lb"/>
學子如從之師有餘歸來阿叔待審訂義路禮門從廣<pc n="lb"/>
居<pc n="lb"/>
<pc n="　"/>
                    <pc n="　"/>傷歌行<pc n="lb"/>
原原而來白日跳丸莫可留混混而去青春過隙不能<pc n="lb"/>
返誰憐生者長自懽不念死者日益逺吁嗟此理從古<pc n="lb"/>
然世事浮雲共舒巻我生顧影空伶仃鴈序零落如曉<pc n="lb"/>
星悠悠天道不可語黯黯悲恨無時停可堪嫠婦束行<pc n="lb"/>
                    <pb n="23a"/>
李挈取稚子同歸寧<pc n="lb"/>
<pc n="　"/>
                    <pc n="　"/>夏雨歎<pc n="lb"/>
君不見去年六月田作龜兆拆禱祠乞雨遍村陌時當<pc n="lb"/>
饑饉民不聊糓貴有錢無處糴今年六月嵗幸豐十日<pc n="lb"/>
一雨五日風市積粟米價不長有穀無錢人更窮吁嗟<pc n="lb"/>
此道孰識測街頭細聽老農説往年兵興錫賚多官㑹<pc n="lb"/>
頒行姑濟急舊㑹既收新㑹降所司稱提苦無䇿朝廷<pc n="lb"/>
明許同見錢便當流轉同貨泉不應州縣首逆㫖榜示<pc n="lb"/>
                    <pb n="23b"/>
墻壁徒紛然庫頭令賣小印齪輸納租税私相權<hi>邇來輸納</hi>
                    <pc n="lb"/>
<hi>租税並用就官庫買否則弗受反視官㑹為私物而不用</hi>非錢買齪用不得執幣嘖<pc n="lb"/>
嘖煩有言遂令百姓愈惶惑行之與否誰使然小臣空<pc n="lb"/>
負濟時術閶闔九重無路入何當奏計承明廬傾倒賈<pc n="lb"/>
生長太息<pc n="lb"/>
<pc n="　"/>
                    <pc n="　"/>廞庭自三山送荔枝分韻得湘字<pc n="lb"/>
炎精孕秀儲氣祥荔枝結實魁羣芳我有猶子客南服<pc n="lb"/>
千里眷念情不忘星馳走寄一千顆伏暑火熾勞取將<pc n="lb"/>
                    <pb n="24a"/>
筠籃初開氣芬溢稍覺四座浮清香驪珠燦爛光奪目<pc n="lb"/>
琱盤飣餖羅滿堂先廟未獻不敢嗅色味雖鮮那敢嘗<pc n="lb"/>
少須祀畢分送似賔友拉至紛攫攘綘囊初剥拆霞縷<pc n="lb"/>
玉臉旋綻流天漿手持奈此水晶粒地積更詫雲錦<pc n="lb"/>
裳海鄉因記少日好遶樹食㗖高價償婆娑碧緑擁平<pc n="lb"/>
野丹苞縠皺暉朝陽初驚星火争燿熠久訝彩鳯争翺<pc n="lb"/>
翔薫風吹開碧雲葉緑水宛類飜頳魴只今老大將底<pc n="lb"/>
用食此感激意故長君不見方紅陳紫列紺緗三十二<pc n="lb"/>
                    <pb n="24b"/>
品裁中郎丁香核小味甘潔何似釵頭十八孃天生美<pc n="lb"/>
實限南北長安路逺價愈強只今生食享至味不數家<pc n="lb"/>
漬鹽蒸方又不見宣靖文物全盛時貢輸不減開元唐<pc n="lb"/>
輶車縱横繡衣使海内騷動封紙黄妙品人家那可得<pc n="lb"/>
置以走轍加浮航似聞供上祗纎悉往往盡入公侯王<pc n="lb"/>
驪山往事不古鍳艮嶽馴致烽烟狂祗今故老尚能説<pc n="lb"/>
空使悲憤縈肝腸書生不負醫國手賦成何日奏明光<pc n="lb"/>
不如且喚吳姬輩笑擘輕紅入醉鄉<pc n="lb"/>
                    <pb n="25a"/>
<pc n="　"/>
                    <pc n="　"/>梅花自秦漢而下無一語焉至宋鮑参軍照始賞<pc n="lb"/>
<pc n="　"/>
                    <pc n="　"/>其韻而寓之詩然則梅之見於賦咏者實自明逺<pc n="lb"/>
<pc n="　"/>
                    <pc n="　"/>始也用韻二首<pc n="lb"/>
<pc n="　"/>
                    <pc n="　"/>
                    <pc n="　"/>落梅<pc n="lb"/>
片片玉零亂寒風生驚嗟凍雀相飛鳴俛啄苔上花鳴<pc n="lb"/>
飛饑腸不能實却上烟梢照斜日愁逢冷淡太寂寥不<pc n="lb"/>
似春風艶陽質<pc n="lb"/>
<pc n="　"/>
                    <pc n="　"/>
                    <pc n="　"/>蠟梅<pc n="lb"/>
                    <pb n="25b"/>
色異政自貴香清未堪嗟靈蜂擅造化幻作姚家花丰<pc n="lb"/>
姿輕明體充實染透薔薇毓晴日從稱紫暈黄檀心桃<pc n="lb"/>
李依然是凢質<pc n="lb"/>
<pc n="　"/>
                    <pc n="　"/>二月二日東屯感懐<pc n="lb"/>
春波渺渺桞依依芳草侵街蛺蝶飛萬景横陳空物是<pc n="lb"/>
一區幽僻念人非沉悲逝者去不返自挽已而今曷歸<pc n="lb"/>
回首鶺鴒原上路感懐贏得淚沾衣<pc n="lb"/>
<pc n="　"/>
                    <pc n="　"/>野館<pc n="lb"/>
                    <pb n="26a"/>
野館春歸後横塘度桞綿輕風飜麥浪細雨落花天草<pc n="lb"/>
褥迷三徑苔紋疊萬錢山禽自呼喚水竹倍清妍<pc n="lb"/>
<pc n="　"/>
                    <pc n="　"/>閒居即事<pc n="lb"/>
山水縈洄處士家春林環合翠交加行吟溪岸牽垂栁<pc n="lb"/>
坐倚欄杆數落花萬卉萬葩天長養一丘一壑我生涯<pc n="lb"/>
長瓶芳草陶然處不向愁邉感物華<pc n="lb"/>
<pc n="　"/>
                    <pc n="　"/>紫溪莊即事<pc n="lb"/>
嶂碧楓丹色倍鮮路回烟裊認前川霜陰釀晚意將雨<pc n="lb"/>
                    <pb n="26b"/>
風厲裂雲時見天古木葉彫烏矍鑠平田沙泠鷺聨拳<pc n="lb"/>
稲粱割盡村原迥落日牛羊傍水眠<pc n="lb"/>
<pc n="　"/>
                    <pc n="　"/>雲際峽中<pc n="lb"/>
野渡烟迷谷寒潭水漲沙入雲千萬岫出塢兩三家澗<pc n="lb"/>
古泉仍石山空菊自花栁塘冰欲結相對秖棲鴉<pc n="lb"/>
<pc n="　"/>
                    <pc n="　"/>西巗觀瀑水簡沈莊仲三首<pc n="lb"/>
雲潤衣裾夕露霑懸崕一水散疎簾精廬隠約青山下<pc n="lb"/>
縹緲飛甍出畵檐<pc n="lb"/>
                    <pb n="27a"/>
踏石穿雲野興添傍崖昌歜緑纎纎幽人近得安心術<pc n="lb"/>
擷滿湘籃意未厭<pc n="lb"/>
暮雲新月一鈎鎌歸路溪風動碧蒹美酒不妨車後載<pc n="lb"/>
夜深無處認青帘<pc n="lb"/>
<pc n="　"/>
                    <pc n="　"/>窰前小酌和外舅韻<pc n="lb"/>
五馬旌旗去路長筍輿穿翠度羊腸霜餘緑橘漿尤美<pc n="lb"/>
秋晚黄花氣倍香勝景形容詩入詠羇情排遣酒傳觴<pc n="lb"/>
風流太傅何須詫獨載東山窈窕孃<pc n="lb"/>
                    <pb n="27b"/>
<pc n="　"/>
                    <pc n="　"/>題壁<pc n="lb"/>
午日栁陰正曉風花氣新川明魚泳水林静鳥啼春<pc n="lb"/>
<pc n="　"/>
                    <pc n="　"/>逰九曲<pc n="lb"/>
三十六峯高挿天來逰誰不慕真僊幔亭舊事隨流水<pc n="lb"/>
空自溪頭喚釣船<pc n="lb"/>
<pc n="　"/>
                    <pc n="　"/>武夷山<pc n="lb"/>
十年不到武夷山幾與神仙絶往還九曲依然青嶂裏<pc n="lb"/>
一峰仍挿畵檐間潺湲野水溪隨轉縹緲秋雲意自閒<pc n="lb"/>
                    <pb n="28a"/>
我見溪山渾似舊溪山見我鬢毛斑<pc n="lb"/>
<pc n="　"/>
                    <pc n="　"/>鵝湖道中<pc n="lb"/>
去城十里路盤紆幽徑平岡駕小輿認得鵝湖山下路<pc n="lb"/>
緑松巗畔擁僧廬<pc n="lb"/>
<pc n="　"/>
                    <pc n="　"/>分題得雪浪齋石<pc n="lb"/>
四海廣大萬山立竒恠崷崒幾巗石棄而違者庸有之<pc n="lb"/>
愛樂<hi>去聲</hi>每恨沙土蝕忽然一旦獲所遇刮垢磨光呈美<pc n="lb"/>
質騷人諷誦脱諸口世寶不減和氏璧東坡居士豈好<pc n="lb"/>
                    <pb n="28b"/>
竒偶爾得之心良怡巨盆沃以清漣漪脉絡雪浪縱横<pc n="lb"/>
施平生我屢哦此詩恨不見石心飛馳何人志古墨寫<pc n="lb"/>
跡剡藤染就貼東壁似是而非不可知誦詩對畵長嗟<pc n="lb"/>
咨<pc n="lb"/>
<pc n="　"/>
                    <pc n="　"/>伯益以玉舟相酬酢席上口占二絶<pc n="lb"/>
新年殊未有吟捜美酒醺人不自由多謝主人情意厚<pc n="lb"/>
玉舟三度轉船頭<pc n="lb"/>
元正講禮詎能忘便辱留連設酒漿笑指一船春盎盎<pc n="lb"/>
                    <pb n="29a"/>
嵇山應未愧知章<pc n="lb"/>
<pc n="　"/>
                    <pc n="　"/>次劉伯益三詠韻<pc n="lb"/>
<pc n="　"/>
                    <pc n="　"/>
                    <pc n="　"/>方竹<pc n="lb"/>
烟梢修矗畵簷低春曉叢踈緑玉枝節立孤高虛静處<pc n="lb"/>
身持敬義直方時清風戞玉聲搖佩明月篩金影散墀<pc n="lb"/>
寄語幽人勤愛䕶莫教斵削俗髠知<hi>世云削圓方竹松間喝道花上曬裩</hi>
                    <pc n="lb"/>
<hi>皆殺風景之甚者俗髠事見李衛公雜説</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>耐冬子<pc n="lb"/>
                    <pb n="29b"/>
雪裏婆娑結子低山童應亦訝卑枝幾年開落慙無取<pc n="lb"/>
一日捜吟信有時紅實纍纍臨曲砌丹苞蔟蔟耀幽墀<pc n="lb"/>
古今未見多題品却恐君詩取世知<pc n="lb"/>
<pc n="　"/>
                    <pc n="　"/>
                    <pc n="　"/>金鳯花<pc n="lb"/>
鮮華五色趐飛低不比㝷常鵲踏枝徳茂翺翔丹穴日<pc n="lb"/>
琴清調弄紫庭時羞同鷄鶩喧堂宇笑把金銅鑄殿墀<pc n="lb"/>
何似花間自生長幽芳端不在人知<pc n="lb"/>
<pc n="　"/>
                    <pc n="　"/>度姪從事行親迎之禮於傅氏朋舊各賦詩贈别<pc n="lb"/>
                    <pb n="30a"/>
<pc n="　"/>
                    <pc n="　"/>老叔雖凄凉阮巷老大謝家可無數語以餞行色<pc n="lb"/>
曉露沁桃臉東風搖桞絲小雨斂香塵山川發華滋今<pc n="lb"/>
晨天氣新滿路春融怡祖餞賔從懽喧譁車馬馳問云<pc n="lb"/>
何為者吾子有所之所之道匪遙求友貴及時婚婣古<pc n="lb"/>
則然制禮今或虧琴瑟因好合蘋蘩尤謹持擇耦得賢<pc n="lb"/>
柔令淑全婦儀豈但榮已身實將慰母慈冰翁君子儒<pc n="lb"/>
材術世吏師聽訟鑑燭物明不差毫釐子既獲晤承朝<pc n="lb"/>
夕廣見知士生三日别猶以刮目為此行諒經月歸計<pc n="lb"/>
                    <pb n="30b"/>
春仲期非吳下阿蒙行可驗措施心廣體自胖勿溺小<pc n="lb"/>
智私門户要人興責望夙所蘄廟見事唯謹遄邁毋或<pc n="lb"/>
遲語直殆逆耳願當深致思<pc n="lb"/>
<pc n="　"/>
                    <pc n="　"/>寄謝叔通宗兄題耕隠詩韻<pc n="lb"/>
雲隴躬耕新雨足東阡南陌水奫淪市朝軒紱秋多事<pc n="lb"/>
鹿豕漁樵欣與隣我欲為謀三畝地<hi>東坡詩借我三畝地結茅為子隣叔</hi>
                    <pc n="lb"/>
<hi>通云亦欲携家相就住尚堪同作耦耕人</hi>君能來共一犂春蚤知世路風波<pc n="lb"/>
險俛首無令愧野人<pc n="lb"/>
                    <pb n="31a"/>
<pc n="　"/>
                    <pc n="　"/>寄題吳介夫專壑七詠<pc n="lb"/>
<pc n="　"/>
                    <pc n="　"/>
                    <pc n="　"/>夀蔵<pc n="lb"/>
負鍤劉伯倫坐壙司空圖誰為後來逹息菴與之俱<pc n="lb"/>
<pc n="　"/>
                    <pc n="　"/>
                    <pc n="　"/>息菴<pc n="lb"/>
日出機事生日入羣動息吁嗟利名子逐逐何所急<pc n="lb"/>
<pc n="　"/>
                    <pc n="　"/>
                    <pc n="　"/>止宿<pc n="lb"/>
大路古茅塞問津欲何從雞黍相欵留賢哉植杖翁<pc n="lb"/>
<pc n="　"/>
                    <pc n="　"/>
                    <pc n="　"/>負閒<pc n="lb"/>
                    <pb n="31b"/>
鍾鼎本玩世富貴徒苦人何似天地間蕭然一閒身<pc n="lb"/>
<pc n="　"/>
                    <pc n="　"/>
                    <pc n="　"/>洪澤<pc n="lb"/>
酌彼洪澤水吾知非盗泉舉世望甘霖喚起神蟄淵<pc n="lb"/>
<pc n="　"/>
                    <pc n="　"/>
                    <pc n="　"/>横舟<pc n="lb"/>
山崦少人渡夕陽横釣艖顛風捲重陰急浪揚層波<pc n="lb"/>
<pc n="　"/>
                    <pc n="　"/>
                    <pc n="　"/>專壑<pc n="lb"/>
竹原與草堂轉眼事非舊一壑今獨專造物有付授<pc n="lb"/>
<pc n="　"/>
                    <pc n="　"/>余讀林子仁詩云君心恨不走天涯不比衰翁只<pc n="lb"/>
                    <pb n="32a"/>
<pc n="　"/>
                    <pc n="　"/>戀家最是横塘黄葉路今年無伴折梅花時吟此<pc n="lb"/>
<pc n="　"/>
                    <pc n="　"/>詩念劉伯益未返偶檢校前村南枝的皪已三花<pc n="lb"/>
<pc n="　"/>
                    <pc n="　"/>五蘂矣忽伯益自黄檗歸訪余折歸挿玩知友朋<pc n="lb"/>
<pc n="　"/>
                    <pc n="　"/>之念有同然者對花劇飲用韻述懐<pc n="lb"/>
梅邉春興浩無涯長憶西湖處士家我政念君君過我<pc n="lb"/>
夜窻同共醉疎花<pc n="lb"/>
<pc n="　"/>
                    <pc n="　"/>妾薄命<pc n="lb"/>
佳人命薄今古悲苦樂在人知者誰鏡鸞窺損春黛眉<pc n="lb"/>
                    <pb n="32b"/>
洞房不出藏繡幃二十許嫁豪家兒阿爺已受筐篚儀<pc n="lb"/>
心旌暗許良人隨那知中道前議非父母反覆志願違<pc n="lb"/>
嫁歸只得隨身衣金幣粧飾無所齎婦德婦容雖守持<pc n="lb"/>
阿姑色厲妯娌嗤良人輕賤恩意虧春波不似鴛鴦齊<pc n="lb"/>
春風不如雙燕飛妾非無聲不敢啼妾非無淚不敢垂<pc n="lb"/>
此身自恨生不時怨讎父母將何為不如携將六尺帛<pc n="lb"/>
黄泉㝠行與世辭父母安用深致思此身期與良人知<pc n="lb"/>
<pc n="　"/>
                    <pc n="　"/>中秋分韻得雲字成三百言<pc n="lb"/>
                    <pb n="33a"/>
今秋苦淫雨漲汐添溪濆新凉值月夕宻靄高燦雯稽<pc n="lb"/>
首告天公懇念心良勤天公知意誠感應若有聞須臾<pc n="lb"/>
檄豐隆蘋末生鱗紋庭皋一震拂隴首飛秋雲忽然朗<pc n="lb"/>
穹昊萬象䝉竒勛舉頭見松梢光照草樹分乾坤兩瑩<pc n="lb"/>
徹爛白無邉垠我歌忽如狂我醉茫如薰桂酒雜椒漿<pc n="lb"/>
醖釀騰馨芬皓魄耿素懐幽思殊不羣泠然冰雪腸頓<pc n="lb"/>
醒麯糵醺便欲浥沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>盤饌遺羶葷遙望瓊樓僊霧綃<pc n="lb"/>
青霞裙何當下招呼上征離塵氛去年當此時浩飲逢<pc n="lb"/>
                    <pb n="33b"/>
諸君今載復肯來持杯共論文相從豈無他羣聚徒飛<pc n="lb"/>
蟁茍得嗜利輩抑何掛牙齦豪傑所願交黄金勝千斤<pc n="lb"/>
喜得詩謫仙恨去髯將軍衆子賢共推奚用區蕕薫愛<pc n="lb"/>
客綽祖風滿席生歡欣参横斗轉杓魔祟相紏紛欲眠<pc n="lb"/>
君且去陶語吾亦云慷慨有大劉浩氣充棟棼十觴不<pc n="lb"/>
能醉餐嚼無餘臐鳴雞忽唱曉杲日東方昕歸路襲桂<pc n="lb"/>
香幽巗麝沉焚<pc n="lb"/>
<pc n="　"/>
                    <pc n="　"/>賦祝次仲八景<pc n="lb"/>
                    <pb n="34a"/>
<pc n="　"/>
                    <pc n="　"/>
                    <pc n="　"/>瀟湘夜雨<pc n="lb"/>
移艘繫灣浦傾篷聲更豪謾起湘妃恨長歌靈均騷曉<pc n="lb"/>
汐漲何許微茫泛江皋<pc n="lb"/>
<pc n="　"/>
                    <pc n="　"/>
                    <pc n="　"/>江天暮雪<pc n="lb"/>
雲癡天四合宻雪灑石矼野渡滅行跡岸沙横孤艭誰<pc n="lb"/>
憐鶴髪翁披簑釣寒江<pc n="lb"/>
<pc n="　"/>
                    <pc n="　"/>
                    <pc n="　"/>山市晴嵐<pc n="lb"/>
貿易足魚米相逢話桑麻村墟人蟻紛日夕山氣佳酒<pc n="lb"/>
                    <pb n="34b"/>
賤醉甆甌樵漁自生涯<pc n="lb"/>
<pc n="　"/>
                    <pc n="　"/>
                    <pc n="　"/>烟寺晚鐘<pc n="lb"/>
鐘聲烟際來佛屋棲雲端回飆度崕谷疎韻出林巒東<pc n="lb"/>
岫上明月歸僧濯清湍<pc n="lb"/>
<pc n="　"/>
                    <pc n="　"/>
                    <pc n="　"/>漁村晚照<pc n="lb"/>
輕簑著篷背日暮漁者還新月印淺水夕陽生亂山誰<pc n="lb"/>
歌采菱詞隠隠過前灣<pc n="lb"/>
<pc n="　"/>
                    <pc n="　"/>
                    <pc n="　"/>洞庭秋月<pc n="lb"/>
                    <pb n="35a"/>
木落露君山空明夜氣浮冰輪揩鑑浄皓彩漾波流空<pc n="lb"/>
外數聲笛孤吟人倚樓<pc n="lb"/>
<pc n="　"/>
                    <pc n="　"/>
                    <pc n="　"/>平沙落鴈<pc n="lb"/>
水落洲渚濶天寒風雪㣲自雲排序下聚翮與沙依饑<pc n="lb"/>
啄蘆葦根何時稲梁肥<pc n="lb"/>
<pc n="　"/>
                    <pc n="　"/>
                    <pc n="　"/>逺浦歸㠶<pc n="lb"/>
歸鷺林邉白落霞天際明蒲帆載風急征棹逐漚輕稚<pc n="lb"/>
子候江滸遙聞嬉笑聲<pc n="lb"/>
                    <pb n="35b"/>
<pc n="　"/>
                    <pc n="　"/>僊洲呈劉伯益沈莊仲<pc n="lb"/>
杜門久經時老我徒謬悠平生山水心汨汨不暇謀今<pc n="lb"/>
辰定何辰木落風露秋忘懐兩佳士共約來僊洲杖藜<pc n="lb"/>
欣躋攀空濛翠烟浮解帶小盤礴㝷勝還經丘捫蘿坐<pc n="lb"/>
石冷俯澗穿林幽露重巾屨濕涉歴青山頭瀑泉盡生<pc n="lb"/>
寒晴雪散不收蜒蜿下大壑一闖千丈虬歸來坐危亭<pc n="lb"/>
興與孤雲留野草為誰好巗花徒爾愁昔賢有遺蹤俯<pc n="lb"/>
仰嵗月流慨嘆不自禁陶然聊消憂<pc n="lb"/>
                    <pb n="36a"/>
<pc n="　"/>
                    <pc n="　"/>宻菴題柱二首<pc n="lb"/>
清鐘静室破寂歴灝氣空山生泬寥長林風送澗水急<pc n="lb"/>
聒枕宛似春江潮<pc n="lb"/>
五更清夢雞喚醒八月好景詩為催秋蟲夜静野禽語<pc n="lb"/>
風木天寒山雨來<pc n="lb"/>
<pc n="　"/>
                    <pc n="　"/>責庲<pc n="lb"/>
我生不辰八嵗孤伯父薨逝叔父無長纔十五立志苦<pc n="lb"/>
不敢怠惰知讀書汝生父子不識面母慈育字如捧珠<pc n="lb"/>
                    <pb n="36b"/>
那知汝更命苦極八齡甫及母亦殂幸有阿叔相持扶<pc n="lb"/>
叔亦痛念同氣餘辛勤鞠養力盡瘁五載為汝六請師<pc n="lb"/>
固知門戸要人興切切訓誨口欲枯有言弗聽日益懶<pc n="lb"/>
乖劣氣習移下愚朅來值我有行役恐汝質變為小夫<pc n="lb"/>
携俱不憚數千里跳走健勝猿與狙水行為汝愛江湖<pc n="lb"/>
出陸每愁山險紆川途憂愁念慮苦摩拊豈啻親子如<pc n="lb"/>
傍舟終日撈蝦魚坐輿人夫肩<hi>闕</hi>
                    <pc n="lb"/>
                    <pc n="　"/>
                    <pc n="　"/>呶徒自費牙頰<pc n="lb"/>
事不獲已施鞭蒲潛窺諦視不少改謔浪笑傲仍前初<pc n="lb"/>
                    <pb n="37a"/>
聖經有味懶不讀對字粗曉平側呼吾家七世身業儒<pc n="lb"/>
忠孝學術誇鄉閭汝當更明所自出挺挺當代文公朱<pc n="lb"/>
不悛祇為先德羞失教何異犬馬豬稍長面目益可憎<pc n="lb"/>
儕輩戱弄人見疎我今極口復汝説速宜悔念毋忽諸<pc n="lb"/>
嬉逰儻更不檢束命也奈何吾已夫<pc n="lb"/>
<pc n="　"/>
                    <pc n="　"/>光化儲丈晨興摘郡圃桃見惠每顆有重十三兩<pc n="lb"/>
<pc n="　"/>
                    <pc n="　"/>者他州未嘗見頃讀鄴中記勾鼻桃有重二觔者<pc n="lb"/>
<pc n="　"/>
                    <pc n="　"/>每竊笑之觀此信不誣矣光化去京止六七百里<pc n="lb"/>
                    <pb n="37b"/>
<pc n="　"/>
                    <pc n="　"/>且地脉肥沃疑承平時得種來植<pc n="lb"/>
金盤磊磈大如𤓰照乗驪珠未足誇大矣芳苞含美實<pc n="lb"/>
爛然紅臉燦朝霞臙脂細擘漿流液珠琲輕揮露帶華<pc n="lb"/>
一洗宿酲牙頰爽瑤池如宴母僊家<pc n="lb"/>
<pc n="　"/>
                    <pc n="　"/>安康中秋書懐<pc n="lb"/>
去年中秋吾廬成月華逾晝風露清今年中秋來安康<pc n="lb"/>
風凉雨冷天無光去年把酒諸子與月落尊空未歸去<pc n="lb"/>
今年把酒興如故有月無月不須慮婦翁歡喜婿逺來<pc n="lb"/>
                    <pb n="38a"/>
阿婦見爺雙靨開是風是雨是明月管甚陰晴與圓缺<pc n="lb"/>
但願吾身益強健莫使骨肉嘆南北<pc n="lb"/>
<pc n="　"/>
                    <pc n="　"/>七禽詠<pc n="lb"/>
<pc n="　"/>
                    <pc n="　"/>
                    <pc n="　"/>貫錢石八豆<pc n="lb"/>
貫錢石八豆充腸備粱糗飽嬉逰手兒初不事耕耨好<pc n="lb"/>
衣好食街市女汗珠滴滴田婦苦夫耘婦餉日卓午朝<pc n="lb"/>
夕南山捕蟲䑕<pc n="lb"/>
<pc n="　"/>
                    <pc n="　"/>
                    <pc n="　"/>不如歸去<pc n="lb"/>
                    <pb n="38b"/>
不如歸去愁緑怨紅春欲暮汝勸行人歸行人勸汝住<pc n="lb"/>
鳴聲不住良苦辛啼得血流無用處不如歸去吾今歸<pc n="lb"/>
千聲萬聲爾何為<pc n="lb"/>
<pc n="　"/>
                    <pc n="　"/>
                    <pc n="　"/>泥滑滑<pc n="lb"/>
泥滑滑泥滑滑前聲住後聲發不道去年冬沒雪今年<pc n="lb"/>
春早已三月月如金日如血大麥小麥盡枯竭使君祈<pc n="lb"/>
禱走阡陌汝切勿啼泥滑滑<pc n="lb"/>
<pc n="　"/>
                    <pc n="　"/>
                    <pc n="　"/>行不得哥哥<pc n="lb"/>
                    <pb n="39a"/>
行不得喚阿兄向晚夕猶悲鳴坦坦之途萬人履跛鱉<pc n="lb"/>
不休跬千里汝行不上可奈何日暮途逺無蹉跎<pc n="lb"/>
<pc n="　"/>
                    <pc n="　"/>
                    <pc n="　"/>姑惡<pc n="lb"/>
姑惡姑惡家道立汝為人婦供婦職婦德婦功汝不能<pc n="lb"/>
抱恨殁身空怨抑不化秋栢食不化山頭石化作春烏<pc n="lb"/>
鳴號呶何苦極<pc n="lb"/>
<pc n="　"/>
                    <pc n="　"/>
                    <pc n="　"/>提葫蘆沽美酒<pc n="lb"/>
提葫蘆沽美酒酒美欲沽何處有官醪道逺不可得村<pc n="lb"/>
                    <pb n="39b"/>
釀濃酸難入口况當春暮暄暖初沉浸醲郁醺體膚客<pc n="lb"/>
中醉倒無人扶<pc n="lb"/>
<pc n="　"/>
                    <pc n="　"/>
                    <pc n="　"/>早耕早布<pc n="lb"/>
早耕早布節物如流春色暮金房土瘠無稲田布耕播<pc n="lb"/>
種<hi>上聲</hi>種<hi>去聲</hi>何處一春焦涸旱無雨麥穂藏頭猶未吐麥<pc n="lb"/>
穂不吐人不憂粟田再種秋可收只愁夏料欠輸納悍<pc n="lb"/>
吏坐門官不休<pc n="lb"/>
<pc n="　"/>
                    <pc n="　"/>鄖鄉舟中睡覺書懐<pc n="lb"/>
                    <pb n="40a"/>
晴空揚沙春茫茫栁絮匝岸東風狂篷窻兩畔髙挿起<pc n="lb"/>
收拾萬象供吟章眼中物物盡詩料應接不暇勞迎將<pc n="lb"/>
睡魔欺人晴晝長坦腹一枕追羲皇醒來意興難説似<pc n="lb"/>
石鼎細味煎茶香江花無情為誰芳江草緑嫩肥牛羊<pc n="lb"/>
瀰瀰渺渺水曲折逺逺近近山低昂客懐邂逅良未惡<pc n="lb"/>
隠几抱膝聊徜徉故人念我天一方我亦千里遥相望<pc n="lb"/>
相思用情何日了帶圍寛剩羞東陽不如且理文字五<pc n="lb"/>
千巻捜吟拄腹撐枯腸<pc n="lb"/>
                    <pb n="40b"/>
<pc n="　"/>
                    <pc n="　"/>甲口翫月<pc n="lb"/>
山頭團團上明月偏與行人照離别月華只是㝷常明<pc n="lb"/>
照人離愁愁思盈千古萬古是箇月如何有愁有歡悦<pc n="lb"/>
君將此理細推㝷悲歡原自由人心<pc n="lb"/>
<pc n="　"/>
                    <pc n="　"/>蜀口枕上<pc n="lb"/>
清嘯孤猿半夜啼子規山狖共酸悲水風露月烟江冷<pc n="lb"/>
正是離人睡覺時<pc n="lb"/>
<pc n="　"/>
                    <pc n="　"/>浄口二絶句<pc n="lb"/>
                    <pb n="41a"/>
一江春水緑油油遶盡春山去不休愧我虛舟無定著<pc n="lb"/>
追隨曲折與同流<pc n="lb"/>
修修野竹碧琅玕亂石懸崕劒㦸攅貪看野禽穿緑樹<pc n="lb"/>
不知船已過前灘<pc n="lb"/>
<pc n="　"/>
                    <pc n="　"/>釣磯候舟<pc n="lb"/>
可以賦新詩江清釣石磯船移山勢動灘急岸形飛雲<pc n="lb"/>
日林紅薄晴烟野翠微長歌漁父句世事付蓑衣<pc n="lb"/>
<pc n="　"/>
                    <pc n="　"/>溪亭醉卧用季僊韻<pc n="lb"/>
                    <pb n="41b"/>
客眠幽夢永花氣著衣深枕借溪中石雲開體上衾醒<pc n="lb"/>
來揩亂眼風雨滌煩襟得句無人解惟予識子心<pc n="lb"/>
<pc n="　"/>
                    <pc n="　"/>次溪園紀實韻<pc n="lb"/>
隨地安身樂有涯萬鍾於我我何加左蠻右觸真成幻<pc n="lb"/>
浮利虛名縂是花草茁玉英新藥籠火添金鼎舊丹芽<pc n="lb"/>
異時相見無驚訝漆㸃雙瞳臉瑩霞<pc n="lb"/>
<pc n="　"/>
                    <pc n="　"/>新霽和人韻<pc n="lb"/>
晚天未霽烟張<hi>去聲</hi>霧浮埃蔽空雲擘絮西山逺掛月一<pc n="lb"/>
                    <pb n="42a"/>
眉澹澹寒輝生綺戸須臾仰視天中央清飈震拂銀河<pc n="lb"/>
光人影在地林影散月出皎兮星斗燦<pc n="lb"/>
<pc n="　"/>
                    <pc n="　"/>次叔通推官見寄二首<pc n="lb"/>
海錯園蔬富矣哉杜醪龍壻一時來放杯停筯初何似<pc n="lb"/>
經造無何半日回<hi>時恵王家酒<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>鰕菜葅</hi>
                    <pc n="lb"/>
君比昌黎頗似之號啼不問但吟詩貯儲甚愧鄰僧誼<pc n="lb"/>
不與盧仝更與誰<pc n="lb"/>
<pc n="　"/>
                    <pc n="　"/>久雨秋懐二首<pc n="lb"/>
                    <pb n="42b"/>
孤雲野鶴情自在碧水丹山人易安哀鴻獨叫暮天濶<pc n="lb"/>
宿鷺雙飛秋雨寒蔗林遮眼青到市桕葉漫山紅隔水<pc n="lb"/>
不將濁酒急驅除滿意風光誰料理<pc n="lb"/>
漢陰抱甕自其志彭澤折腰非本心碧梧委路霜信早<pc n="lb"/>
黄菊䕶籬秋氣深稲場可羡西疇老紅釀黄雞醉翁媪<pc n="lb"/>
自笑吾儂計太迂愁滿吟懐詩未了<pc n="lb"/>
<pc n="　"/>
                    <pc n="　"/>再次叔通來字詩字韻二首<pc n="lb"/>
秋雲冥冥未開霽搔首懐人人未來特地送將雙鯉去<pc n="lb"/>
                    <pb n="43a"/>
果然換得兩詩回<pc n="lb"/>
誰念溪翁我念之折腰為米見諸詩春秧夏穟苦縈抱<pc n="lb"/>
不似東坡更似誰<pc n="lb"/>
<pc n="　"/>
                    <pc n="　"/>次叔通見寄四首韻<pc n="lb"/>
萬箱未獲交徧謫積雨不趐三日霖如將翳處日忽露<pc n="lb"/>
似欲霽間雲復深况當邉報置郵速詎識老儒憂世心<pc n="lb"/>
讀君詩罷三太息嘿不晤語行磵陰<hi>苦雨</hi>
                    <pc n="lb"/>
掀髯停盃一問之細讀白柄長鑱詩我生託子以為命<pc n="lb"/>
                    <pb n="43b"/>
世路艱危徒爾為北闕不才書莫上西山有味去何辭<pc n="lb"/>
流風餘韻只在眼須信古今同一時<hi>乞米</hi>
                    <pc n="lb"/>
江山到眼一披豁世念攪思三宜休文章苦心費雕琢<pc n="lb"/>
嵗月老我徒謬悠欲譚圓覺識佛祖更希超舉期浮丘<pc n="lb"/>
宗盟暮年味嚼蠟灰木萬念空煩憂<hi>退休</hi>
                    <pc n="lb"/>
周遭山五峰環抱潭一曲溪頭植楊栁山下栽松菊盈<pc n="lb"/>
阡䆉稏香遶舍棃柿熟歸來書在牀出去雲滿屋蕭散<pc n="lb"/>
樂予心可謂享清福<hi>晚福</hi>
                    <pc n="lb"/>
                    <pb n="44a"/>
<pc n="　"/>
                    <pc n="　"/>東屯莊監秤六言三首<pc n="lb"/>
讀書不執箋注治生奚用豐財詩吟一首兩首酒飲三<pc n="lb"/>
盃五盃石田茅屋無恙不與亂生蒼苔<pc n="lb"/>
天末鴻飛無際沙頭鷺立倍鮮霞明東崦箇裏烟抹西<pc n="lb"/>
山那邉上馬吟詩未竟舉頭望月俄圓<pc n="lb"/>
割盡黄雲萬頃舂成玉粒千倉出甑香粳滿舍壓糟新<pc n="lb"/>
酒盈堈田家慚愧時熟官賦催徴可償<pc n="lb"/>
<pc n="　"/>
                    <pc n="　"/>邀趙行之陳敬叟未至四韻速之<pc n="lb"/>
                    <pb n="44b"/>
一别親朋嵗月催衿連袂属肯俱來交情聊叙慇懃意<pc n="lb"/>
野<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>隨宜三兩杯新月窺簷頻起顧清風動竹幾驚猜<pc n="lb"/>
碧雲日暮山環合竚立柴扉首屢回<pc n="lb"/>
<pc n="　"/>
                    <pc n="　"/>陳洮湖取古今梅詩自鮑明逺降至今日名勝集<pc n="lb"/>
<pc n="　"/>
                    <pc n="　"/>中所賦悉和之凡千首計三十六巻十日然後讀<pc n="lb"/>
<pc n="　"/>
                    <pc n="　"/>畢用其叙中四韻和題其後<pc n="lb"/>
照眼梅花雪作堆陰厓寒谷帶春回千篇墮我吟邉去<pc n="lb"/>
萬里懐人書未來遶樹政須捜苦語攀條那忍負芳杯<pc n="lb"/>
                    <pb n="45a"/>
長鑱幾度鋤明月盡是劉郎手自栽<pc n="lb"/>
<pc n="　"/>
                    <pc n="　"/>和林處士梅詩八首<hi>有叙</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>和靖梅章傳播今古洮湖賡和發越詞華殆使<pc n="lb"/>
<pc n="　"/>
                    <pc n="　"/>
                    <pc n="　"/>後人不復敢措諸辭然人各有懐吟各有趣何<pc n="lb"/>
<pc n="　"/>
                    <pc n="　"/>
                    <pc n="　"/>遽縮氣令雖千篇抑未為富焉異時騷人詞客<pc n="lb"/>
<pc n="　"/>
                    <pc n="　"/>
                    <pc n="　"/>吟賦不已吾見其少也未見其多也偶夜醉一<pc n="lb"/>
<pc n="　"/>
                    <pc n="　"/>
                    <pc n="　"/>筆和成不自知其句語云何吁是豈予之言哉<pc n="lb"/>
<pc n="　"/>
                    <pc n="　"/>
                    <pc n="　"/>梅慿言於予者也諸兄亦將為梅所慿矣毋作<pc n="lb"/>
                    <pb n="45b"/>
<pc n="　"/>
                    <pc n="　"/>
                    <pc n="　"/>寒蟬致梅姗哂<pc n="lb"/>
年年江上見梅時憶著西湖處士詩香暗影疎清到骨<pc n="lb"/>
水邉籬下雪融枝可知寒谷先囘律㑹是東皇肯與私<pc n="lb"/>
竹逕松扉留作伴莫教風伯肆狂吹<pc n="lb"/>
芳菲猶未露春妍已是梅開溪上園香静細参花外意<pc n="lb"/>
眼明應笑霧中昏自憐拙思汚吟筆誰賦新詩入夢魂<pc n="lb"/>
風味滿前難料理急招佳客對開尊<pc n="lb"/>
梅花濕露未全乾青女横陳故作難夘醉醉如申醉醉<pc n="lb"/>
                    <pb n="46a"/>
晚寒寒似曉寒寒園林雪後清孤甚京洛塵中子細看<pc n="lb"/>
自是丰神無與比肯同桃李戀雕鞍<pc n="lb"/>
寂寞吟懐誰與開前村除是竹邉梅清尊撩觸香三嗅<pc n="lb"/>
短日吟捜腸九囘石路與風随袖入茒簷和月上窻來<pc n="lb"/>
<hi>謂暗香疎影</hi>幾畨客散庭空處獨倚寒梢更一杯<pc n="lb"/>
犯寒不怕雪䝉頭蹋石穿林不暫休千首詩成千首意<pc n="lb"/>
十分春瘦十分愁飛添宫額粧同艷斜挿鬢雲香共留<pc n="lb"/>
勉續清吟知筆弱苦無風度恐花羞<pc n="lb"/>
                    <pb n="46b"/>
雪皎花明夜不迷借光何假更然臍詠吟自我形長短<pc n="lb"/>
斟唱從渠付淺低誰識標梅詩什賦絶勝紅葉御溝題<pc n="lb"/>
明朝杖履山行去約束牛羊勿踐蹊<pc n="lb"/>
一樹纔開玉未殘忍些風雪耐些寒不須俗子聨翩去<pc n="lb"/>
政要幽人自在看白玉堂中春信早黄金琖裏酒㾗乾<pc n="lb"/>
後凋孰與堅盟約松竹青青共嵗䦨<pc n="lb"/>
㝷春山徑坐班荆食壘芳尊後乘并觴詠隨宜無限趣<pc n="lb"/>
塵囂不到有餘清風流天賦幽閒態寂寞霜明冷澹情<pc n="lb"/>
                    <pb n="47a"/>
若把春葩歸品藻此花端的冠羣英<pc n="lb"/>
<pc n="　"/>
                    <pc n="　"/>與政仲山行見梅偶成倂和其詩二首<pc n="lb"/>
巉巗石壁㨿崕嵬烟檻風篁十數栽約客偶成花外逕<pc n="lb"/>
舉頭俄見竹邉梅背陰寒谷無人問著句陽春有意裁<pc n="lb"/>
慚愧心腸非鐡石携壺遶樹日千囘<pc n="lb"/>
梅花端的記年芳每到開時趂一陽緑水湖邉和靖句<pc n="lb"/>
含章簷下夀陽妝昬昬澹月踈疎影緩緩清風細細香<pc n="lb"/>
不比芳春萬紅紫蕩人狂思費思量<pc n="lb"/>
                    <pb n="47b"/>
<pc n="　"/>
                    <pc n="　"/>水僊花分韻得鴻字<pc n="lb"/>
借水開花體態豐䕶畦寒日玉瓏璁素槃黄琖清尊並<pc n="lb"/>
緑箸青簮白髪同楚楚凌波明振鷺翩翩遵渚潔飛鴻<pc n="lb"/>
斷腸莫賦招魂句我政憐渠趣未窮<pc n="lb"/>
<pc n="　"/>
                    <pc n="　"/>次叔通見寄近作五首<pc n="lb"/>
把酒傷春暮何人慰寂寥才高融未薦魂斷玉空招賦<pc n="lb"/>
就青陽曲吟成白紵謠拊欄三太息幽憤幾磨消<hi>感事</hi>
                    <pc n="lb"/>
節物随時換朱明斗轉杓波肥溪鱮壯風暖谷鶯嬌青<pc n="lb"/>
                    <pb n="48a"/>
草溪頭岸紅欄水際橋懐人無數舍我欲致書招<hi>懐人</hi>
                    <pc n="lb"/>
煮醖青梅且共嘗逰蜂飛蝶為誰忙鞦韆綵索迷青草<pc n="lb"/>
車馬紅橋鎖緑楊春事戰囘蒲劒老詩腸結盡桞絲長<pc n="lb"/>
韶光賦别休悤遽疑佇東風更一觴<hi>送春</hi>
                    <pc n="lb"/>
積雨平田水接天乍晴雲日煥山川浄無餘馥延春艶<pc n="lb"/>
縟有繁陰長夏妍泛泛荷衣青倚葢輕輕桞絮白飛綿<pc n="lb"/>
一聲布穀催清曉節物驚心撓醉眠<hi>病酒</hi>
                    <pc n="lb"/>
雙眉不皺樂平生一㪷時能對客傾曉枕恰醒紅日上<pc n="lb"/>
                    <pb n="48b"/>
篆爐未歇紫烟明畵橋貼水輕飛燕緑牖依山静囀鶯<pc n="lb"/>
隨雨隨晴看天氣緩扶笻杖遶園行<hi>曉起</hi>
                    <pc n="lb"/>
<pc n="　"/>
                    <pc n="　"/>賔從集藕花堂分韻得園字二十韻<pc n="lb"/>
流金爍石火燎燔何地泄此畏暑袢草堂幸有茒三間<pc n="lb"/>
冷浸十畝泉有源泉音琮琤下空山金石戞擊聲潺湲<pc n="lb"/>
太華峰頭十丈蓮吾儂玉井親移根開華結實今幾年<pc n="lb"/>
紅幢緑葢風翻翻捲舒萬柄搖蒼烟香苞芳蕚錦綺緐<pc n="lb"/>
雲將急雨珠濺圓日焙晴酣香勝蓀龜魚竊廕鷗鷺眠<pc n="lb"/>
                    <pb n="49a"/>
勾致属玉棲雙鴛房青子碧甘剥鮮蕅白條翠冰堆盆<pc n="lb"/>
嚼之清泠醒醉魂猶可招邀慰文園君胡不聞李謫仙<pc n="lb"/>
聲名飄然譽開元忽傳詔草白蓮序一掃意到無餘言<pc n="lb"/>
又知蘓州韋不凡風清月曉之江樊形容委曲識花趣<pc n="lb"/>
妙語歴歴成訂論我今對花難著句挹取香氣臨忩軒<pc n="lb"/>
俱來亦有二三子將壇共築旗同攑捜吟速下一轉語<pc n="lb"/>
縮手無畏前輩尊但今取之二老間勿効碔砆亂璵璠<pc n="lb"/>
少需紅日西沉山從容特為開芳尊晚色婉静更麗娟<pc n="lb"/>
                    <pb n="49b"/>
詠到東方生曉暾<pc n="lb"/>
<pc n="　"/>
                    <pc n="　"/>外舅安撫逰東湖一聨云潤衣紅濕池荷雨拂面<pc n="lb"/>
<pc n="　"/>
                    <pc n="　"/>清泠檻竹風即席令足成之<pc n="lb"/>
庚伏人間暑氣隆納涼留客詠詩翁潤衣紅濕池荷雨<pc n="lb"/>
拂面清冷檻竹風沙觜舊㾗平不露野灣新漲曲相通<pc n="lb"/>
畫橈澹月人歸處萬葢翻翻湧翠筩<pc n="lb"/>
<pc n="　"/>
                    <pc n="　"/>楊戸曹用外舅二詩韻見寄和以酬之<pc n="lb"/>
得不知所止泛然乘風船正大辱啓䝉似欲駕我僊大<pc n="lb"/>
                    <pb n="50a"/>
哉周孔心異彼祇漆園講月琢以磨豈在耘人田<pc n="lb"/>
切問而近思進進在不已流光駒過隙遷變一彈指道<pc n="lb"/>
大無津涯詎作井蛙喜公私義利分亦各從其類<pc n="lb"/>
<pc n="　"/>
                    <pc n="　"/>請逰山之日於黎廣文二首寺有萬竹<pc n="lb"/>
此君原不俗幽趣逼蒼官濁世三庚熱空山六月寒何<pc n="lb"/>
憂懐抱隘便㩜水雲寛敬請逰盤日追隨杖屨看<pc n="lb"/>
聞説江隈裏雲藏古寺深不妨相喚集作意共登臨苦<pc n="lb"/>
茗供朝盌伊蒲饌晚鬵天風吹皓月歸路細披襟<pc n="lb"/>
                    <pb n="50b"/>
<pc n="　"/>
                    <pc n="　"/>上王通守傳易數<hi>名文孫王沂公後</hi>
                    <pc n="lb"/>
大哉皇羲古神聖八卦始畫天地闢乾效於天坤法地<pc n="lb"/>
六子運用眇難測天理人文一宣朗萬化昭然從此出<pc n="lb"/>
發明洊更三聖手動静機緘皎如日自從戰國周綱頽<pc n="lb"/>
是道亦幾乎暫息漢儒衆説徒專門後世可聞無幾及<pc n="lb"/>
傳流吾宋盛文物學老儒宗相繼述濓溪伊洛紹韋編<pc n="lb"/>
數至邵公精筭䇿祗今南渡九十年統㑹宗元孰探賾<pc n="lb"/>
恭惟先生藴其祕口不宣言藏以臆愚雖不敏敢敬請<pc n="lb"/>
                    <pb n="51a"/>
願執門牆灑掃役先生學識際天人先生手提六經筆<pc n="lb"/>
俯察仰觀闗鍵透虛激寸心参太極不鄙愚昧謂之進<pc n="lb"/>
啓廸狂迷窺奥閾他年衣鉢得親傳誓言力造神明德<pc n="lb"/>
<pc n="　"/>
                    <pc n="　"/>和<pc n="lb"/>
先天奥學果何傳造化機緘存闔闢精㣲惝恍入神範<pc n="lb"/>
天地謂可俄而測粤從二畫抉祕藴乾元庶物因首出<pc n="lb"/>
陽推陰盪六子成致用坎離為日月天人相與妙難詰<pc n="lb"/>
斯道豈容秦火息九家分𣲖流愈逺緯䜟紛紛非所及<pc n="lb"/>
                    <pb n="51b"/>
韋編三絶繫聖經微言尚切明作述我生苦晚心好古<pc n="lb"/>
謾索圖書考龜䇿浩如烟海無津涯自哂蓬心窺至賾<pc n="lb"/>
衆言淆亂析以理是非安敢决諸臆吉凶前定信可推<pc n="lb"/>
人事堪憐空役役優㳺姑樂環中趣黙参經世用皇極<pc n="lb"/>
較量得失心自知議論無用形於筆觀君氣宇元静定<pc n="lb"/>
何慮不優入聖閾不鄙謂予可相友願鑿渾沌以報德<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="52a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>方是閒居士小稿巻上<pc n="lb"/>
<pb n="52b"/>
                </p>
<p>
</p>
  </div>
<div>
<head>方是閒居士小稿巻下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>方是閒居士小稿巻下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>劉學箕<pc n="　"/>撰<pc n="lb"/>
<pc n="　"/>
                    <pc n="　"/>木犀賦<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>避世之士遯其光而弗耀巻其道而弗售雖不<pc n="lb"/>
<pc n="　"/>
                    <pc n="　"/>
                    <pc n="　"/>知於人弗遇於世澹泊沖和怡樂四時初何蘄<pc n="lb"/>
<pc n="　"/>
                    <pc n="　"/>
                    <pc n="　"/>於人之知世之遇哉然一經品題足以遺芳後<pc n="lb"/>
<pc n="　"/>
                    <pc n="　"/>
                    <pc n="　"/>代是山林巗谷所不能終汨没其身而無所表<pc n="lb"/>
                    <pb n="1a"/>
<pc n="　"/>
                    <pc n="　"/>
                    <pc n="　"/>暴於世也草木之生也亦然葢所謂知於人遇<pc n="lb"/>
<pc n="　"/>
                    <pc n="　"/>
                    <pc n="　"/>於世者亦有幸不幸時不時之嘆木犀為花高<pc n="lb"/>
<pc n="　"/>
                    <pc n="　"/>
                    <pc n="　"/>雅出類馨發而不淫清揚而不媚有隠君子之<pc n="lb"/>
<pc n="　"/>
                    <pc n="　"/>
                    <pc n="　"/>德嫓之籬菊江梅雖不同調而同其情其五桞<pc n="lb"/>
<pc n="　"/>
                    <pc n="　"/>
                    <pc n="　"/>孤山之朋儕乎然見於楚詞之後世或未賦之<pc n="lb"/>
<pc n="　"/>
                    <pc n="　"/>
                    <pc n="　"/>至如牡丹桃花橘柚槐桞抑何所長而皆著之<pc n="lb"/>
<pc n="　"/>
                    <pc n="　"/>
                    <pc n="　"/>賦頌獨於此花絶未有發幽光而出潛徳者豈<pc n="lb"/>
<pc n="　"/>
                    <pc n="　"/>
                    <pc n="　"/>闕典歟為作數語以廣之其詞曰<pc n="lb"/>
                    <pb n="1b"/>
對西風之摇落惨灝氣於素商憫百草之殄瘁驚木犀<pc n="lb"/>
之吐香緑葉扶疎髙枝蟠虬潤沐乎暁烟夕露清颺乎<pc n="lb"/>
皓月明秋崇岡之崕小山之幽黄英燦然宛其靚修可<pc n="lb"/>
援可攀可處可逰儼商山之隠士邈未可以晤語左揖<pc n="lb"/>
手兮素娥右拍肩兮青女青女兮拭妝素娥兮照袂散<pc n="lb"/>
十里之清芬揚郁烈而不媚茲葢與菊英兮齊驅並梅<pc n="lb"/>
花於伯季者也彼春風穠華非不緐嘉爛然紅紫燦若<pc n="lb"/>
朝霞嗟美麗之過眼等委氣於泥沙惟此叢生雅有深<pc n="lb"/>
                    <pb n="2a"/>
致獨抱明哲逺屏聲利託根雲林絶跡朝市飽三秋之<pc n="lb"/>
風霜復優㳺以卒嵗韜葉底之輕明類有徳者之避世<pc n="lb"/>
迨夫冰雪沍寒晚節彌厲雖零落於山樊之間蒼苔之<pc n="lb"/>
上有騷人雅士申之以無斁之歌亦既見止不忍遐棄<pc n="lb"/>
收其朽腊暇日而爇之明忩浄几猶足返其魂而續其<pc n="lb"/>
遺味也耶<pc n="lb"/>
<pc n="　"/>
                    <pc n="　"/>畫壁賦<pc n="lb"/>
<pc n="　"/>
                    <pc n="　"/>
                    <pc n="　"/>方士李畫松竹梅蘭山石於南堂之照壁方是<pc n="lb"/>
                    <pb n="2b"/>
<pc n="　"/>
                    <pc n="　"/>
                    <pc n="　"/>閒主人見而賦之其詞曰<pc n="lb"/>
彼方外之士兮能卓犖而不羣登吾南堂兮運乎中書<pc n="lb"/>
之君心役手兮倐然前陳枝與條兮生意若神染墨寫<pc n="lb"/>
真兮豪釐莫差其形松老而夀兮歴世故之舊兮竹清<pc n="lb"/>
而瘦兮中立而不疚兮梅偃蹇而横枝兮吐歲寒之芳<pc n="lb"/>
姿蘭滋芳於水涯兮美不蘄人之知介於石兮黝而醜<pc n="lb"/>
兮合四花兮成五爻兮客至顧瞻心齎咨兮忽清風之<pc n="lb"/>
來兮儼芳馨之紛披過日華之西兮亂雲影之参差聊<pc n="lb"/>
                    <pb n="3a"/>
延佇以終晷兮撚髯鬚而吟思方其火雲張<hi>去聲</hi>空袢暑<pc n="lb"/>
金液散髪舒嘯氣息吁吸面之以揚清泠挹之而傲泉<pc n="lb"/>
石及其遐想𤣥陸霰雪交集北風呼號萬木凍立吾不<pc n="lb"/>
知松竹梅蘭之為畫耶意其真是而相錯乎山之隙也<pc n="lb"/>
余曰噫嘻世固有之萬物變幻子奚不思彼林林縂縂<pc n="lb"/>
之衆兮與之形質而不卑小大之齊人不可得而推之<pc n="lb"/>
兮又烏能妙結而全窺惟天地造物之巧兮有非人力<pc n="lb"/>
之所能為今摹狀而傳真兮乃工於畫筆之所移是人<pc n="lb"/>
                    <pb n="3b"/>
力足以奪造化之權而造物者果不勝人力之巧思者<pc n="lb"/>
耶且夫瀛洲之僊兮名昭於前兮千古不泯兮託筆墨<pc n="lb"/>
以傳兮凌烟之像兮勲業相望兮顔範具瞻兮炳丹青<pc n="lb"/>
以狀兮此其是耶色非丹雘抑猶非耶宛其林壑理固<pc n="lb"/>
𢎞深言求博約客惟唯唯俯不見答畵耶真耶一笑而<pc n="lb"/>
作<pc n="lb"/>
<pc n="　"/>
                    <pc n="　"/>昔蔡公孚有偃松賦王公曽有矮松賦學箕得老<pc n="lb"/>
<pc n="　"/>
                    <pc n="　"/>松狀如倚葢因作倚松賦<pc n="lb"/>
                    <pb n="4a"/>
嘉定紀年丁丑維嵗就盈日月壬子之未仡然三夫呀<pc n="lb"/>
吸來詣戴負古松結蒼疊翠囘翔婉娩跛倚靚毅寘彼<pc n="lb"/>
庭隅屏植清閟廼相與莞爾一笑歛襟揚袂而言曰此<pc n="lb"/>
木衍迤非杉非檜涉歴春秋疇話代世生於括蒼之深<pc n="lb"/>
山老於人跡所不到之地斷崕巉巉矗壁厲厲猿猱愁<pc n="lb"/>
其嶮巇鼪狖畏其銛鋭跂而望之心乎愛矣廼因採<pc n="lb"/>
藥謀發雅計於是壑萬丈以闖頫綆千㝷之縋繫志惕<pc n="lb"/>
神驚汗流浹背是斸是鋤於寶於衞亦既得之忘餐失<pc n="lb"/>
                    <pb n="4b"/>
寐不逺乎千里之程貿然而來來葢將以遺夫人之好<pc n="lb"/>
事也方是閒主人喜而受之與之金而食乎稲飲乎酒<pc n="lb"/>
而肉以彘分命長鬚易莒以斛沐以靈泉植以壤沃遷<pc n="lb"/>
卑堂所娛翫不足循除而睨之盤旋以撫之又賦之於<pc n="lb"/>
辭曰夫何挺特之操兮託根崕㟴雲深路奥兮晦迹韞<pc n="lb"/>
匱隠淪之抱道兮潛伏彌竒羞側足以躅<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>兮寒往<pc n="lb"/>
暑來幾何年兮時移事易幾推遷兮期守故節久彌堅<pc n="lb"/>
兮癯橋山澤泯無傳兮吁嗟若人貪婪之深兮移根紅<pc n="lb"/>
                    <pb n="5a"/>
塵不保其清兮命之不偶籍之萌為利之心兮吾將陳<pc n="lb"/>
之不能究其情之所由以<hi>闕</hi>也且夫孤髙之姿挺特之<pc n="lb"/>
質騐之於今考之在昔大夫之封處士之節嵗寒不凋<pc n="lb"/>
霜沍逾潔直聳雲烟浄延風月或擬之森森或對之烈<pc n="lb"/>
烈或取樂一丘或邀榮雙闕或然以讀書或掉以陳説<pc n="lb"/>
茲殆以人而見諸又烏識堅剛之竒絶者哉其有美之<pc n="lb"/>
為讃詠之於辭著之成賦取之於詩影搖千尺青貫四<pc n="lb"/>
時既食其實又啖其脂且愛其聲復憐其姿亦騷人雅<pc n="lb"/>
                    <pb n="5b"/>
士之有感寓之意而不能忘其私也嗚呼地産珍材天<pc n="lb"/>
毓粹媺髙不數尺大僅盈軌翩翩帷葢之傾卓卓車輪<pc n="lb"/>
之倚亭亭巗谷之秀楚楚山林之偉乃今磐互夫軒楹<pc n="lb"/>
超越乎煙水一根立兮雙幹輪囷百修蕃兮萬枝紛委<pc n="lb"/>
皮鱗鱗兮幡蒼虬鬛針針兮團刺蝟飛鳯兮來儀囘鸞<pc n="lb"/>
兮翔跱風吟兮春濤鳴空日射兮雲影覆地連蜷兮森<pc n="lb"/>
瑶瑛婆娑兮擁幢旞此實目之所未覩亦人之競託<pc n="lb"/>
以為異也嗟夫名稱百木之長用為一世之竒烟阬陂<pc n="lb"/>
                    <pb n="6a"/>
陁雲嶺委蛇合抱昻空何地無之旦旦而伐力不知疲<pc n="lb"/>
舟車所求棟梁是資此葢以其材而適於用知於人而<pc n="lb"/>
遇於時今汝以跼蹐傴僂蚴虬離披世不汝醜反頌汝<pc n="lb"/>
竒似子不才山樊水湄終焉允臧謙以自卑永畀天年<pc n="lb"/>
相與逰嬉斧斤何戕塵鞅何縻廼其幸歟抑又何悲<pc n="lb"/>
<pc n="　"/>
                    <pc n="　"/>中秋翫月記<pc n="lb"/>
中秋翫月古今所同者也雖古今所同然故實所始騷<pc n="lb"/>
人雅士不多見於載籍後世未嘗無遺恨焉惟唐四門<pc n="lb"/>
                    <pb n="6b"/>
助教歐陽公貞元十二年與邰楚長林藴陳詡客長安<pc n="lb"/>
邸中修厥翫事賦詩叙景曲盡其妙且謂月之為翫冬<pc n="lb"/>
則繁霜太寒夏則蒸雲蔽月雲蔽月霜侵人蔽與侵俱<pc n="lb"/>
害乎翫秋之於時後夏先冬八月之於秋季始孟終十<pc n="lb"/>
五於夜又月之中稽於天道則寒暑均取於月數則蟾<pc n="lb"/>
兎圓况埃壒不流太空悠悠芳菲裵徊桂華上浮升東<pc n="lb"/>
林入西樓肌骨與之疏涼神魂與之清泠斯古人所以<pc n="lb"/>
為翫也每一讀之未嘗不捲巻三復其説古今同翫是<pc n="lb"/>
                    <pb n="7a"/>
月獨歐陽公情思宛曲形容詳盡不出此數十語是古<pc n="lb"/>
今翫者幾何人而播傳於後者止見於是序何翫之多<pc n="lb"/>
多而筆之鮮鮮也辛未月夕予與猶子康廟庾庲席飲<pc n="lb"/>
於屏山故廬之北溪集賔友劉中友直孫溶柯君衡江<pc n="lb"/>
漢吳澤浩歌持白盡宵而罷夜漏既深溪光摇蕩表裏<pc n="lb"/>
澄澈仰視霄漢無纎雲之留俯顔清影若明鑑之燭雖<pc n="lb"/>
平生夢寐蓬萊廣寒之逰疑不是若也况復露氣清潤<pc n="lb"/>
巗桂馥郁穠浸肌骨幽情無奈其翫雖與昔人是同而<pc n="lb"/>
                    <pb n="7b"/>
清香溢琖<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>霑襟䄂不知長安之翫有是乎方其長安<pc n="lb"/>
之翫有瑣瑣之悲故鄉之念尊酒千里恨不同風今諸<pc n="lb"/>
公與予無在客之憂懐土之痛唱而和勸而酬優㳺夷<pc n="lb"/>
愉樂縱其極吾又料昔人之翫必無是也已而復自念<pc n="lb"/>
言人生悲樂之不常天宇陰晴之靡定後之中秋如吾<pc n="lb"/>
之十二人者果能無悲歡聚散以復集於此乎藉曰同<pc n="lb"/>
之天宇高髙果能無陰晴之變乎蟾兎光滿果能常皎<pc n="lb"/>
皎如斯夕乎天時人事是未可期也臨文嗟悼政古人<pc n="lb"/>
                    <pb n="8a"/>
所以常興感愴之歎吾曹其獨能恝然於懐而無所繫<pc n="lb"/>
於心哉既而尊傾月落坐客霑醉友直請余記其事余<pc n="lb"/>
揖客以歸命章子執燭援筆書其顛末為來嵗故事是<pc n="lb"/>
不可不記<pc n="lb"/>
<pc n="　"/>
                    <pc n="　"/>一枝堂壁記<pc n="lb"/>
劉氏一枝堂太子太保公元豐三年所營也建炎初燬<pc n="lb"/>
於兵火淳熈二年伯父忠肅公嗣建於潭溪祖居規模<pc n="lb"/>
甫就弗克興創而薨我先君七者翁不忘先志九年乃<pc n="lb"/>
                    <pb n="8b"/>
重建於翠壁之下翁殁諸兄逰宦四方復頺廢於十六<pc n="lb"/>
年廢後又二十八年元孫學箕再建於南山溪上一枝<pc n="lb"/>
葢取荘周鷦鷯深林之義事具先君記文中嗚呼惟我<pc n="lb"/>
髙祖及我先人作述之意有不可揜者在昔我祖以文<pc n="lb"/>
章器業聞於四方以經術為先師學者至數百千人傳<pc n="lb"/>
道解惑凡五上春官不合而歸築室屏居養親適懐示<pc n="lb"/>
無當世榮望意不枉其進而恬其退髙風凜然猶可想<pc n="lb"/>
見我先人承累世焜燿之澤傳德行道藝之懿登進仕<pc n="lb"/>
                    <pb n="9a"/>
路致君澤民何往不濟廼甘退處奉祠於家抱道以致<pc n="lb"/>
嗚呼是固有過人者矣且天下之所慕者富貴耳天下<pc n="lb"/>
之所不屑為者隠約耳今也捨人之所慕而從人之所<pc n="lb"/>
不屑為是不有大過人者其孰能與於此哉古者固有<pc n="lb"/>
遜千乘之國辭卿相之位而不為髙耕寛閒之野釣寂<pc n="lb"/>
寞之濵而不為怨二者榮悴雖不同其為憂樂亦有異<pc n="lb"/>
使遂樂富貴而悲貧賤希勢利而忘隠淪其立志也為<pc n="lb"/>
矯其潛處也為偽進退出處兩非其道吾知其必不然<pc n="lb"/>
                    <pb n="9b"/>
也不然則豈不謂之遭有時逹有命歟雖然命固懸乎<pc n="lb"/>
天身固遭乎時大丈夫不識保身亷遜之明哲髙偉洞<pc n="lb"/>
澈之機鑒安命俟時以樂其心將使後世疑其得一而<pc n="lb"/>
失一也惟知命者不然世之言曰根大者枝必茂膏沃<pc n="lb"/>
者明必熾遺於彼而得於此嗇於身而昌於後不在其<pc n="lb"/>
身必在其子孫此又理之顯然者天地昭著福善禍淫<pc n="lb"/>
若數計符合若燭照龜卜無少差舛吾家自五季末來<pc n="lb"/>
居此鄉逮今十二世矣田園粗供伏臘二百餘年祖孫<pc n="lb"/>
                    <pb n="10a"/>
相承不替其業詩書足以傳家父詔兄命守而無違圭<pc n="lb"/>
組軒裳接聨於世一枝之安抑可謂得其所安矣且此<pc n="lb"/>
堂之建由我宫保公而下太師忠顯公興焉秉節不屈<pc n="lb"/>
光照千古少傅秘閣屏山先生三公繼焉勲業道德載<pc n="lb"/>
在方册忠肅公又繼焉立朝行已為時名臣所謂根之<pc n="lb"/>
茂者其實遂膏之沃者其光曄豈虛語哉我先人經之<pc n="lb"/>
營之歴年滋淺故未有發潛德而繼前躅者予小子不<pc n="lb"/>
敏何足以當之惟不敢遺先美不敢墜厥緒茲營南山<pc n="lb"/>
                    <pb n="10b"/>
新居復建此堂且祠我宫保公及我先人於其中庸見<pc n="lb"/>
命堂之意以致其景仰之思抑所謂不在其身而在其<pc n="lb"/>
子孫者當勉之諸子不肖亦不敢不自勉飭祠成因志<pc n="lb"/>
於壁以告我後人嘉定八年臘月十有八日元孫學箕<pc n="lb"/>
記<pc n="lb"/>
<pc n="　"/>
                    <pc n="　"/>寓室記<pc n="lb"/>
始予讀莊周禦冦書謂人有生直一世之寓耳故其以<pc n="lb"/>
存為附贅懸疣以死為潰癰决疣忘肝膽遺耳目視世<pc n="lb"/>
                    <pb n="11a"/>
之富貴利逹流行坎止而逰乎天地之一氣聴其自逝<pc n="lb"/>
信其所止曷嘗繫憂愉於心哉嘗反復其説固知大塊<pc n="lb"/>
載之以形勞之以生佚之以老息之以死是為一世之<pc n="lb"/>
寓而不知其所以真寓者何如也比壯東西南北區區<pc n="lb"/>
而之秦僕僕而適楚乃稍曉解其理逮夫更歴滋多事<pc n="lb"/>
情益熟然後真識寓之所以為寓也故嘗為之説曰使<pc n="lb"/>
人心安於所寓縱流離困苦視世之變遷若不釋然者<pc n="lb"/>
凡志慮所接皆為勝境矣使人心不能安汝所止雖日<pc n="lb"/>
                    <pb n="11b"/>
享髙堂邃館以華其居媌娥鍾鼎以悦其意吾知其弗<pc n="lb"/>
以為樂而祗益動安土重遷之歎爾予以嘉定癸酉中<pc n="lb"/>
秋抵安康館於漢東書院屋宇靚深梅竹茂宻前通州<pc n="lb"/>
治之東㕔接以過廊後有堂甚閎壯榜以平心左史劉<pc n="lb"/>
公某所書也堂側即書院所環列明窻爽潔特甚後架<pc n="lb"/>
廊以接厨廥前創亭以趨東㕔後廡周囘繚曲不類官<pc n="lb"/>
廨若東西王侯第宅而又不與有治相混雜葢舊史君<pc n="lb"/>
家侯某所營也凡予㳺息日徜徉其間明年秋九月始<pc n="lb"/>
                    <pb n="12a"/>
劈竹為疎櫺就障後廡為小室方圓不過㝷丈琴書堆<pc n="lb"/>
案畫圖張壁若坐廣厦若居髙明以之室處以之御冬<pc n="lb"/>
葢深知為寓之樂矣因自念言萬物賦形宇宙間小大<pc n="lb"/>
飛走蠢然何知有知且靈者惟人爾夫以蠢類無知之<pc n="lb"/>
物若蜂之牖於房螘之國於垤蛛之都於簷螟蛉之室<pc n="lb"/>
於壁一不完其居適其性知整葺焉孰謂靈者反不若<pc n="lb"/>
蠢者之有能乎哉故予感其事述寓言因榜曰寓室一<pc n="lb"/>
日客至坐甫定莞爾而笑曰子形甚偉子志甚大巻其<pc n="lb"/>
                    <pb n="12b"/>
才而弗施抱其道而弗售今廼跼蹐於斗大之地以傲<pc n="lb"/>
睨一世自謂得於所寓吾見其隘爾未見其大也予曰<pc n="lb"/>
是固然矣抑不知子之所謂大而寓者將以鴻荒太極<pc n="lb"/>
為寓耶以汗漫六合為寓耶以丈夫四方之志而安事<pc n="lb"/>
一室耶抑亦為人生去來之無常而不必以泥其跡也<pc n="lb"/>
且予來為寓公安此寓室可謂幸㑹况家山在念歸興<pc n="lb"/>
浩蕩一日揚舲東下此室存之與否所不能知而予偉<pc n="lb"/>
形大志固自若也子何哂焉使後之同志者見葺而新<pc n="lb"/>
                    <pb n="13a"/>
之必曰斯人也處小而志不卑存大而用不迂其安於<pc n="lb"/>
義命者矣安於福分者矣茍或撤而去之滅蹤削跡又<pc n="lb"/>
豈其數也歟豈其寓也歟子為我言之客不能對既出<pc n="lb"/>
追其語以記之子月十有八日寓室主人記<pc n="lb"/>
<pc n="　"/>
                    <pc n="　"/>菖蒲記<pc n="lb"/>
蒲為品不一生谿磵者謂之蓀植池沼者謂之蒲皆麤<pc n="lb"/>
壯豐碩恐韓子所謂昌陽者是也惟煙崕雲谷間自有<pc n="lb"/>
一種葉森而細瘠而堅脊若劒狀若髪丰茸蓬鬱根脉<pc n="lb"/>
                    <pb n="13b"/>
盤錯一寸十餘節本草謂久服輕身延年益心智可入<pc n="lb"/>
藥者疑此也余前年經廬阜過洞口見居人貨山石竒<pc n="lb"/>
甚意可種此以助小軒幽雅至南康適遇賣者提携傍<pc n="lb"/>
余舟扶疎緑浄可愛可翫以金易二十斛以歸然尚恨<pc n="lb"/>
蒲肥不與石稱雖不若蓀之偉亦未至髪之細今夏物<pc n="lb"/>
色數本修矗若緑絲森峭若霜劒真竒秀也未幾僧志<pc n="lb"/>
瑛又將其禪房所養者為寄清波漪漪白石齒齒瑛於<pc n="lb"/>
石之前後植為首尾蹲伏偃踞宛類卧猊余寘之衆斛<pc n="lb"/>
                    <pb n="14a"/>
之中以冠其首其餘髙下有次環列坐隅乃易其斛而<pc n="lb"/>
記之河北青瓷盆者一福唐夀山石為斛者二劍津玳<pc n="lb"/>
瑁石為盆者三番陽白瓷方斛者四龍泉碧青盆者一<pc n="lb"/>
崇安紺色花鼓者十有六南康舊烏瓦缶者八合計二<pc n="lb"/>
十四盆斛嗚呼亦可以為富矣余嘗為作讃賦詩云茸<pc n="lb"/>
其髪劍其脊露葉凝泉雲根絡石英英塵俗之表濯濯<pc n="lb"/>
丰神之特稜稜林壑之秀戢戢澗溪之質茲葢飽九秋<pc n="lb"/>
之烟霏擅千巗之叢碧者也詩云沙石一杯水憐渠長<pc n="lb"/>
                    <pb n="14b"/>
養勤几間生谷岫座上得烟雲九節蒼龍瘠千莖緑髪<pc n="lb"/>
紛山房<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>牖浄閒澹我同君又云掬水仍盛露晨忩日<pc n="lb"/>
日看為渠黄葉剪如我白鬚刪龍蟄盤根古蠶冰痩節<pc n="lb"/>
寒杜門無俗客幽事政相闗然余疇昔無所嗜好少日<pc n="lb"/>
有書畫之癖中年酷愛書籍邇日乃玩意於菖蒲此皆<pc n="lb"/>
幽人逸士之常態較之留意他物豈不萬萬相遼逺哉<pc n="lb"/>
昔人之有愛石者愛琴者愛山水者愛菊愛蓮者愛竹<pc n="lb"/>
愛梅者其標致品格如何則余之愛書畫愛典籍愛菖<pc n="lb"/>
                    <pb n="15a"/>
蒲亦猶是耳是未可以為冗長嗤今竹<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>松几朝吟暮<pc n="lb"/>
坐列數百軸畫對數千巻書羅數十斛菖蒲時開一軸<pc n="lb"/>
時讀一巻意倦則徙倚伸欠於菖蒲之間亦足以樂此<pc n="lb"/>
生矣朋舊過臨能同此樂則清心宴坐坐至於忘言可<pc n="lb"/>
也不能呼樵青煮茶茶罷揖之使去云嘉定十年五月<pc n="lb"/>
十有六日種春子劉學箕記<pc n="lb"/>
<pc n="　"/>
                    <pc n="　"/>紫芝頌<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>辛未嵗七月某日予於故廬之前見有執紫芝<pc n="lb"/>
                    <pb n="15b"/>
<pc n="　"/>
                    <pc n="　"/>
                    <pc n="　"/>而過者就觀焉繼求其餘焉人曰此公祖塋之<pc n="lb"/>
<pc n="　"/>
                    <pc n="　"/>
                    <pc n="　"/>所産者盡以授予予得之喜甚即往省諸墳塋<pc n="lb"/>
<pc n="　"/>
                    <pc n="　"/>
                    <pc n="　"/>山之上下皆芝也一莖一葉者有之一莖九葉<pc n="lb"/>
<pc n="　"/>
                    <pc n="　"/>
                    <pc n="　"/>十葉而成房者有之其莖若漆之瑩其葉則紫<pc n="lb"/>
<pc n="　"/>
                    <pc n="　"/>
                    <pc n="　"/>而浄槁而不枯榮而不華扣之而有聲携之而<pc n="lb"/>
<pc n="　"/>
                    <pc n="　"/>
                    <pc n="　"/>歸人之疑信者相半予之自信則不疑也然芝<pc n="lb"/>
<pc n="　"/>
                    <pc n="　"/>
                    <pc n="　"/>也不種於人不恒有於世人雖遇之孰知其為<pc n="lb"/>
<pc n="　"/>
                    <pc n="　"/>
                    <pc n="　"/>芝乎林者吾知其為木葉者吾知其為竹松栢<pc n="lb"/>
                    <pb n="16a"/>
<pc n="　"/>
                    <pc n="　"/>
                    <pc n="　"/>蓬蒿蕭艾吾知其為松栢蓬蒿蕭艾惟芝也不<pc n="lb"/>
<pc n="　"/>
                    <pc n="　"/>
                    <pc n="　"/>可知不可知則其謂之非芝也亦可矣雖然芝<pc n="lb"/>
<pc n="　"/>
                    <pc n="　"/>
                    <pc n="　"/>之生必有禎祥昌其後芝為端世物也芝之果<pc n="lb"/>
<pc n="　"/>
                    <pc n="　"/>
                    <pc n="　"/>不為禎祥也夫世之疑者不足恠也恠其弗識<pc n="lb"/>
<pc n="　"/>
                    <pc n="　"/>
                    <pc n="　"/>也識則無所疑矣余感其事故為之頌<pc n="lb"/>
維芝雋潔兮非眷之力兮毓無種裔兮是為芝之德兮<pc n="lb"/>
維芝敷生兮非人之耘兮特見挺出兮是為芝之神兮<pc n="lb"/>
惟芝緐茂兮靡候耕耨兮抽蔚擢秀兮是為芝之夀兮<pc n="lb"/>
                    <pb n="16b"/>
維芝突萌兮固守其貞兮槁而實腴兮是為芝之靈兮<pc n="lb"/>
適山而採之雲根連野兮㧞不滯茹兮伊人之取捨兮<pc n="lb"/>
採之盈篚兮人莫知已兮吾其與爾兮自信而不恥兮<pc n="lb"/>
<pc n="　"/>
                    <pc n="　"/>長生頌<hi>夀吳太尉</hi>
                    <pc n="lb"/>
猗歟吳侯肅振貔貅克壯其猷丹桂黄華壁月綺霞秋<pc n="lb"/>
今益佳初度剛辰維嶽降神生甫及申英烈磅渹氣節<pc n="lb"/>
鏗鈜文武並更剪除姦兇紹復疆封績用彌隆帝悉忠<pc n="lb"/>
勤委寄専城民事詳明頌聲洋洋課最孔彰燕寢凝香<pc n="lb"/>
                    <pb n="17a"/>
外間持權倚重三邉號令整嚴烽燧宵沉鼓鉦晝清元<pc n="lb"/>
戎治成凡厥所難弊流多端革不憚煩是創是懲既安<pc n="lb"/>
且寧綱維舉行勲在王廷澤在生民天上麒麟麻宣制<pc n="lb"/>
除詔驛在塗齋壇紫樞鳴鼉奏璈胙土分茅夀極崧髙<pc n="lb"/>
福昌子孫鼎彛石存功崇位尊山巍川流八千春秋與<pc n="lb"/>
國同休<pc n="lb"/>
<pc n="　"/>
                    <pc n="　"/>止酒頌<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>嘉定三年余寓止南徐與三山陳惟定逰每邂<pc n="lb"/>
                    <pb n="17b"/>
<pc n="　"/>
                    <pc n="　"/>
                    <pc n="　"/>逅次上而江山寺觀下而市樓客邸必相與論<pc n="lb"/>
<pc n="　"/>
                    <pc n="　"/>
                    <pc n="　"/>詩論詩未嘗不醉嵗暮余將歸閩惟定連夕過<pc n="lb"/>
<pc n="　"/>
                    <pc n="　"/>
                    <pc n="　"/>余徘徊凄惻不忍遽别一日惟定容色惨戚若<pc n="lb"/>
<pc n="　"/>
                    <pc n="　"/>
                    <pc n="　"/>有不自釋然者口若有説而未宣<hi>闕</hi>
                    <pc n="lb"/>
                    <pc n="　"/>
                    <pc n="　"/>語而<pc n="lb"/>
<pc n="　"/>
                    <pc n="　"/>
                    <pc n="　"/>復囁嚅覺其意切而情甚專也予感其心請其<pc n="lb"/>
<pc n="　"/>
                    <pc n="　"/>
                    <pc n="　"/>言惟定乃舉首揚眉揎腕掀髯旁引曲喻舉後<pc n="lb"/>
<pc n="　"/>
                    <pc n="　"/>
                    <pc n="　"/>證前葢謂予之多飲勉予節止之是先繼念予<pc n="lb"/>
<pc n="　"/>
                    <pc n="　"/>
                    <pc n="　"/>獨力以當世事復相憫終鮮之無兼予深感夫<pc n="lb"/>
                    <pb n="18a"/>
<pc n="　"/>
                    <pc n="　"/>
                    <pc n="　"/>意之蹇諤荷其眷之勤拳念别去之經嵗徒負<pc n="lb"/>
<pc n="　"/>
                    <pc n="　"/>
                    <pc n="　"/>負以未悛豈無他人情吐肺肝酒食徴逐孰能<pc n="lb"/>
<pc n="　"/>
                    <pc n="　"/>
                    <pc n="　"/>告焉念益友之警誨誠藥石之鍼砭今而後兮<pc n="lb"/>
<pc n="　"/>
                    <pc n="　"/>
                    <pc n="　"/>愓厲敬佩服以勉旃<pc n="lb"/>
厥初生民求全真淳麯米囘春緩酌輕歌衰顔紅酡毓<pc n="lb"/>
養天和後世肆忽爛腸腐脇縱情敗德溢以池渑相以<pc n="lb"/>
肉林忘國殞身彼髠自累一石致醉徒多為貴逮夫劉<pc n="lb"/>
伶五㪷解酲曷若獨醒竹林謂賢羣飲謂僊淪胥忘年<pc n="lb"/>
                    <pb n="18b"/>
白也興發醉狂莫遏采石捉月皇天無親禍福在人沉<pc n="lb"/>
湎是懲靖節逹理日泰厥㫖斷以真止予何人斯倒壺<pc n="lb"/>
<hi>闕平  聲</hi>巵不覺其迷銘紳書盤持戒静專期無負朋友之<pc n="lb"/>
言<pc n="lb"/>
<pc n="　"/>
                    <pc n="　"/>節酒銘<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>方是閒居士心固好客以多飲廢事而又獨力<pc n="lb"/>
<pc n="　"/>
                    <pc n="　"/>
                    <pc n="　"/>既為頌以止之朋舊之來訪者不能飲茶即退<pc n="lb"/>
<pc n="　"/>
                    <pc n="　"/>
                    <pc n="　"/>必為開樽每執琖客獨飲居士以立戒辭客意<pc n="lb"/>
                    <pb n="19a"/>
<pc n="　"/>
                    <pc n="　"/>
                    <pc n="　"/>甚不樂飲雖醉情頗不<graphic n="KR2617" url="https://raw.githubusercontent.com/kanripo/KR-Gaiji/master/images/KR2617.png" mimeType="image/png"/>
                    <hi>音含</hi>往往不察居士心<pc n="lb"/>
<pc n="　"/>
                    <pc n="　"/>
                    <pc n="　"/>遂以為孤介傲物然居士之赴親舊之招者亦<pc n="lb"/>
<pc n="　"/>
                    <pc n="　"/>
                    <pc n="　"/>復以止為請坐是取詞速譴不獲已間<hi>去聲</hi>或破<pc n="lb"/>
<pc n="　"/>
                    <pc n="　"/>
                    <pc n="　"/>戒纍纍杯勺不知一杯復一杯也且惡居士之<pc n="lb"/>
<pc n="　"/>
                    <pc n="　"/>
                    <pc n="　"/>執徳不囘反極其飲顛頓過量有甚於未戒之<pc n="lb"/>
<pc n="　"/>
                    <pc n="　"/>
                    <pc n="　"/>初徒視所頌為虛文而不能必其止也因自念<pc n="lb"/>
<pc n="　"/>
                    <pc n="　"/>
                    <pc n="　"/>言與其沉湎以敗德喪生不若真止之為愈與<pc n="lb"/>
<pc n="　"/>
                    <pc n="　"/>
                    <pc n="　"/>其獲誚於交友朋舊孰若絶交之是<hi>闕</hi>
                    <pc n="lb"/>
                    <pc n="　"/>又自<pc n="lb"/>
                    <pb n="19b"/>
<pc n="　"/>
                    <pc n="　"/>
                    <pc n="　"/>為之説曰止酒既獲罪於人絶交尤獲罪於人<pc n="lb"/>
<pc n="　"/>
                    <pc n="　"/>
                    <pc n="　"/>止酒且不可况於絶交乎止與絶二者誠介傲<pc n="lb"/>
<pc n="　"/>
                    <pc n="　"/>
                    <pc n="　"/>事世所不可行者孰謂居士之倜儻而可行乎<pc n="lb"/>
<pc n="　"/>
                    <pc n="　"/>
                    <pc n="　"/>哉今酌以中道取斷於心每遇把杯不得踰三<pc n="lb"/>
<pc n="　"/>
                    <pc n="　"/>
                    <pc n="　"/>爵庶幾釋交逰之議而有以全居士之生其或<pc n="lb"/>
<pc n="　"/>
                    <pc n="　"/>
                    <pc n="　"/>不亮而終困之是又不近人之情也其可乎節<pc n="lb"/>
<pc n="　"/>
                    <pc n="　"/>
                    <pc n="　"/>酒之銘於是乎作<pc n="lb"/>
嗚呼噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>狂藥之害生兮彼儀狄之不仁兮戕天下後<pc n="lb"/>
                    <pb n="20a"/>
世之人兮嗚呼噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>世競飲之莫知其非子不爾思將<pc n="lb"/>
殘其體肢頌焉止之曷不守之流連沉迷覆蹈前輗崇<pc n="lb"/>
飲貪杯謂畏親友之譏君子愛人以徳兮獨不堅其懇<pc n="lb"/>
辭辭而弗獲兮胡不節而省之心之匪石兮人將亮之<pc n="lb"/>
藉弗能亮兮豈人之情兮亮而弗悛兮子將復奚為願<pc n="lb"/>
凡今而後兮毋絶人之好兮去訑訑之色兮黽勉而從<pc n="lb"/>
之從容中道兮不越乎三巵兢兢惟念兮勿弛乎操持<pc n="lb"/>
申孫武之令兮斷斷乎無違子其違之兮是誠小人之<pc n="lb"/>
                    <pb n="20b"/>
歸<pc n="lb"/>
<pc n="　"/>
                    <pc n="　"/>瘞鶴銘<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>甲子嵗自都梁携二鶴歸戊辰冬斃其一所獨<pc n="lb"/>
<pc n="　"/>
                    <pc n="　"/>
                    <pc n="　"/>存者悲唳不食引吭長鳴若失侣者每竊悲之<pc n="lb"/>
<pc n="　"/>
                    <pc n="　"/>
                    <pc n="　"/>乙亥嵗予逰安康於故人任叔厚寧復得一隻<pc n="lb"/>
<pc n="　"/>
                    <pc n="　"/>
                    <pc n="　"/>間闗水陸由漢渚下大江轉番陽凡六千里而<pc n="lb"/>
<pc n="　"/>
                    <pc n="　"/>
                    <pc n="　"/>後至家涉歴山川與予相從不為不久翔舞清<pc n="lb"/>
<pc n="　"/>
                    <pc n="　"/>
                    <pc n="　"/>唳霜清月曉助予雅致不為不多在彼有得朋<pc n="lb"/>
                    <pb n="21a"/>
<pc n="　"/>
                    <pc n="　"/>
                    <pc n="　"/>之懽於吾遂閒居之適可謂得其所矣丙子七<pc n="lb"/>
<pc n="　"/>
                    <pc n="　"/>
                    <pc n="　"/>月十八日為僕陳七戕其亢而殞其一丁丑正<pc n="lb"/>
<pc n="　"/>
                    <pc n="　"/>
                    <pc n="　"/>月十九日又為練十㳺蕩致饑餓而并絶其二<pc n="lb"/>
<pc n="　"/>
                    <pc n="　"/>
                    <pc n="　"/>予悲念惡劇情所不勝雖撻之逐之不足以償<pc n="lb"/>
<pc n="　"/>
                    <pc n="　"/>
                    <pc n="　"/>僊禽之非命而釋予之憤懣也既作詩以悼念<pc n="lb"/>
<pc n="　"/>
                    <pc n="　"/>
                    <pc n="　"/>復作銘以瘞之<pc n="lb"/>
嗚呼鶴之夀不知其紀兮千六百年鸞鳯同止兮引茲<pc n="lb"/>
員吭抗纎趾兮感彼簫聲舞清徴兮囘翔金穴鍾秀美<pc n="lb"/>
                    <pb n="21b"/>
兮蕙帳蘭巗怨何以兮胡不一舉飛千里兮乃隨穆王<pc n="lb"/>
化君子兮厄於僮奴命枉死兮氣填胸臆彈厥指兮豈<pc n="lb"/>
非尸解離塵澤兮假託世緣歸弱水兮縞衣𤣥裳棄敝<pc n="lb"/>
屣兮九皋從茲掩雙耳兮終不劈琴薦羞匕兮幣裹纁<pc n="lb"/>
黄塟山屺兮世無還丹不復起兮作銘見情於以誄兮<pc n="lb"/>
<pc n="　"/>
                    <pc n="　"/>為方外陳敬叟題墨序<pc n="lb"/>
楮郡平章徳懋九封之錫黒松使者精騰萬嵗之呼未<pc n="lb"/>
多祖氏之䧺誇豈俾張金之獨歩惟方外士實人中英<pc n="lb"/>
                    <pb n="22a"/>
粤收異方於此酷好既絳人託宗盟之舊與石侯堅雲<pc n="lb"/>
水之交鹿角螺丸精見隃麋犀紋玉質妙超易水惟是<pc n="lb"/>
久淪二頃不樂<hi>音見毛詩</hi>一貧藏廬阜之十年膠乎安在製<pc n="lb"/>
天峰之一劑法亦徒然欲効葛僊翁賣薪之為恐有王<pc n="lb"/>
方翼致富之譙是皆俗子小見烏識逹人大觀必有指<pc n="lb"/>
廪捐金助之掃煤㸃漆固難俟磨休王斮髓以書佛語<pc n="lb"/>
豈弗遇金溪子針魚以寫離騷石室觀書載美文嵩之<pc n="lb"/>
有傳東齋注易更求曹植之吟篇聊慿序文覬遇知者<pc n="lb"/>
                    <pb n="22b"/>
謹序<pc n="lb"/>
<pc n="　"/>
                    <pc n="　"/>送畵士張道人序<pc n="lb"/>
侔揣萬類揮翰染素雖畫家一藝然眸子無鑒裁之精<pc n="lb"/>
心胸有塵俗之氣縱極工妙而鄙野村陋不逃明眼是<pc n="lb"/>
徒窮思盡心適足以資世之話靶不若不畫之為愈今<pc n="lb"/>
觀昔之人以一藝彰彰自表於世皆文人才士非以人<pc n="lb"/>
物山川佛象鬼神著則以樓觀花竹翎毛走獸顯葢未<pc n="lb"/>
有獨任一見而得萬物之情兼備諸體而擅衆作之美<pc n="lb"/>
                    <pb n="23a"/>
雖張僧繇吳道子閻立本諸公不能之况萬萬不及比<pc n="lb"/>
者自謂能之可乎古之所謂畫士皆一時名勝涵泳經<pc n="lb"/>
史見識髙明襟度灑落望之飄然知其有蓬萊道山之<pc n="lb"/>
丰俊故其發為毫墨意象蕭爽使人寶玩不寘今之畫<pc n="lb"/>
士祗人役耳視古之人又萬萬不啻也亦有廹於口體<pc n="lb"/>
之不充俛就世俗之所強問之能彼乎曰能之能此乎<pc n="lb"/>
曰能之及其吮筆運思茫昧失措鮮不刻烏成鵠畫虎<pc n="lb"/>
類狗其視古人神竒精妙每不逮之所以若然者未可<pc n="lb"/>
                    <pb n="23b"/>
悉尤之畫工畫工雖志在阿堵而亦有不専在夫阿堵<pc n="lb"/>
也道人張生畫虎探三昧摹寫形狀蹲踞出伏横行妥<pc n="lb"/>
尾不下色貴父子世以張畫虎目之逺來訪予留半嵗<pc n="lb"/>
為予作虎圖花木毛翎數十軸綽有竒趣予嘗為攷之<pc n="lb"/>
自唐迄今名流固多而張其姓者獨不少如僧繇詢南<pc n="lb"/>
本騰賛景思質圖玫元昉翼戡經璪素卿道陵者得十<pc n="lb"/>
有七人出於神僊出於大夫士俱非庸俗輩工佛像者<pc n="lb"/>
有之翎毛者有之風林水石者又有之皆曲盡奥妙表<pc n="lb"/>
                    <pb n="24a"/>
表傳於今今張生豈其逺裔歟不然何其多能仍兼其<pc n="lb"/>
伎也一日辭去求詩於予予病酒不暇作特序畫之所<pc n="lb"/>
以然而送之繼為之説曰夫畫之多品均是藝也鮮有<pc n="lb"/>
精其能焉葢有精於此而粗於彼得其偏而遺其全今<pc n="lb"/>
子遂并有之殆造化者私於子矣然未審子之致精措<pc n="lb"/>
慮果有合於前古無粗彼遺全之譏而一唱三歎果得<pc n="lb"/>
意外不傳神彩飛動之㫖不乎今予所得者畫爾神聖<pc n="lb"/>
工妙則有世之鑒别者在予不得而知也子姑行挾是<pc n="lb"/>
                    <pb n="24b"/>
以養身助道不患人之不我知若猶未能皆偶也子其<pc n="lb"/>
遲之毋怨皇宋嘉定丁丑重陽後十日序<pc n="lb"/>
<pc n="　"/>
                    <pc n="　"/>耕隠上梁文<pc n="lb"/>
屈信進退人生孰不求其安榮寤寐歗歌賢者乃欲退<pc n="lb"/>
而窮處繄先廬南山之下得隙地西麓之隅姑從隠淪<pc n="lb"/>
以事耕鑿方是閒居士家傳儒業身服聖言語彼世紛<pc n="lb"/>
全茲天性功名浪語嗟壯志之未酹軒紱儻來念此日<pc n="lb"/>
之足惜雖䄂山林之手不忘畎畝之忠春雨鳴蓑負耒<pc n="lb"/>
                    <pb n="25a"/>
耜錢鎛之噐寒烟濕履滋稲粱黍稷之苖植杖或耘或<pc n="lb"/>
耔荷蕢且疆且理矧在昔之君子猶下同於埜夫卧南<pc n="lb"/>
陽廬耕有莘野以樂堯舜之道以誦周孔之書不以獨<pc n="lb"/>
善而肆厥身終期兼濟以行其志識其大遯世無悶非<pc n="lb"/>
斯人將誰與歸久慕前修今希遺躅况有青山遶屋更<pc n="lb"/>
疏緑水循除樹牆下以桑已辦一區之宅種渭川之竹<pc n="lb"/>
未饒千戸之侯修棟初扶㣲情是𫐠<pc n="lb"/>
<pc n="　"/>
                    <pc n="　"/>
                    <pc n="　"/>東襏襫牛衣曬曉紅伊呂不逢湯武聖等閒閒<pc n="lb"/>
                    <pb n="25b"/>
<pc n="　"/>
                    <pc n="　"/>
                    <pc n="　"/>却兩翁翁<pc n="lb"/>
<pc n="　"/>
                    <pc n="　"/>
                    <pc n="　"/>西春水秧鍼緑葉齊不見昌黎垂訓戒起身公<pc n="lb"/>
<pc n="　"/>
                    <pc n="　"/>
                    <pc n="　"/>相自鋤犁<pc n="lb"/>
<pc n="　"/>
                    <pc n="　"/>
                    <pc n="　"/>南稼穡秋成已作甘㪷酒東皐相勞苦盈疇吹<pc n="lb"/>
<pc n="　"/>
                    <pc n="　"/>
                    <pc n="　"/>動碧䰐鬖<pc n="lb"/>
<pc n="　"/>
                    <pc n="　"/>
                    <pc n="　"/>北伊欲服田須力穡惰農自安不作勞囷㕓胡<pc n="lb"/>
<pc n="　"/>
                    <pc n="　"/>
                    <pc n="　"/>取禾三百<pc n="lb"/>
<pc n="　"/>
                    <pc n="　"/>
                    <pc n="　"/>上山疊雲屏開畫障梁鴻逸去人不知兾缺耨<pc n="lb"/>
                    <pb n="26a"/>
<pc n="　"/>
                    <pc n="　"/>
                    <pc n="　"/>時妻為饟<pc n="lb"/>
<pc n="　"/>
                    <pc n="　"/>
                    <pc n="　"/>下櫛比黄雲嵗多稼小臣憂國願年豐勿闖饑<pc n="lb"/>
<pc n="　"/>
                    <pc n="　"/>
                    <pc n="　"/>凶待髙價<pc n="lb"/>
伏願上梁之後人安盤谷詩詠<graphic n="KR1793" url="https://raw.githubusercontent.com/kanripo/KR-Gaiji/master/images/KR1793.png" mimeType="image/png"/>川鬼神呵禁不祥龜<pc n="lb"/>
筮恊從廸吉雞豚蕃息虎豹遁潛倉積坻京繭肥甕盎<pc n="lb"/>
式謹三時之務請言四體之勤落日長鑱草軟牛羊之<pc n="lb"/>
夕西風短笠波平鴻鴈之秋多釀榨頭春以延方外士<pc n="lb"/>
<pc n="　"/>
                    <pc n="　"/>五峰新居上梁文<pc n="lb"/>
                    <pb n="26b"/>
竊以還山弄明月厭城市之囂塵㑹圃臨清風擅林塘<pc n="lb"/>
之雅趣昔聞妙語今得賞音方是閒居士志本歸田心<pc n="lb"/>
非傲世惟迺祖廼父嘗求志以隠居豈為子為孫敢謀<pc n="lb"/>
身於利逹念自幼㷀苦每操孤孽之心而稍壯益艱恥<pc n="lb"/>
徇鍥澆之俗半生浪走三徑殆荒一壑獨專五峯擢秀<pc n="lb"/>
左列清湖之嶂右峩白石之津後遶方池前縈長坂平<pc n="lb"/>
林逺岫氣象何啻千里煗翠浮嵐曉夕為之萬態望人<pc n="lb"/>
村之晻靄占田野之寛閒卜築告成抛梁是頌<pc n="lb"/>
                    <pb n="27a"/>
<pc n="　"/>
                    <pc n="　"/>
                    <pc n="　"/>東衣冠與世同在家常蚤起憂國願年豐<hi>杜</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>西時訪武陵溪畏人㝷卜築𥚹性合幽棲<hi>杜</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>南局束我何堪自昔愛幽賞今茲得縱貪<hi>蘓</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>北石壁横翠色漾楫怕驚鷗來竿待魚食<hi>李</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>上此樂清且放入峽喜巉巗出峽愛平曠<hi>李</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>下千篇陵鮑謝尊酒樂餘春棋局消長夏<hi>蘇</hi>
                    <pc n="lb"/>
伏願上梁之後金穰富溢玉燭陽明時和嵗豐家給人<pc n="lb"/>
足詩禮與盟之士詭譎潛銷里閭同社之人春秋逸豫<pc n="lb"/>
                    <pb n="27b"/>
樂朝廷之有道幸門館之無私租税蚤輸任縣官之督<pc n="lb"/>
廹役徭不到承先澤之庇庥得為天民生此王國謹因<pc n="lb"/>
考室備述斯文<pc n="lb"/>
<pc n="　"/>
                    <pc n="　"/>功德疏<hi>代外舅作</hi>
                    <pc n="lb"/>
天佑昌時朝生賢將桂花方盛得秋氣之正中菊蘂初<pc n="lb"/>
開覺涼颸之俶至皆以致椿松之祝敢輙修科籙之緣<pc n="lb"/>
伏願某官茂對休成永同宴喜九五福曰夀膺俾昌俾<pc n="lb"/>
熾之祥八千嵗為春伸善頌善禱之祝<pc n="lb"/>
                    <pb n="28a"/>
<pc n="　"/>
                    <pc n="　"/>宴吳侯致語<hi>代外舅作</hi>
                    <pc n="lb"/>
天朗氣清過重陽之五日地靈人傑生昭代之元戎式<pc n="lb"/>
啓華筵用伸善頌某官賦姿剛毅藴識䟽通六韜三略<pc n="lb"/>
之討論源流深逺三令五申之詳審號召嚴明粤從仗<pc n="lb"/>
鉞以來備見折衝之效山西勁氣天孕精神塞北飛塵<pc n="lb"/>
夜沉熢燧過中秋而甫經月瑞當世而届佳辰三夀作<pc n="lb"/>
朋百禄是荷不俟酒罌之恥亟膺樞筦之登某猥以賤<pc n="lb"/>
工逢茲勝事敢陳口號上奉清歡<pc n="lb"/>
                    <pb n="28b"/>
一昨初登大將壇弓刀旗幟簇雕鞍連營壯士心先服<pc n="lb"/>
並塞邊人膽已寒天上麒麟祥可卜人間日月老應難<pc n="lb"/>
明年樞府為公夀慷慨還知酒量寛<pc n="lb"/>
<pc n="　"/>
                    <pc n="　"/>李福佺化度牒疏<pc n="lb"/>
剪巫山兩叚之雲休勞夣想從天空三乘之教悉意皈<pc n="lb"/>
依比丘尼乆矣灰心䕶身符尚難入手若成剗草公案<pc n="lb"/>
必有捐金檀那庶幾念慮持戒於朝斯夕斯或使愚䝉<pc n="lb"/>
結緣於聞者見者既脱舞裙歌扇俾親經巻藥爐恩則<pc n="lb"/>
                    <pb n="29a"/>
有歸福豈無報<pc n="lb"/>
<pc n="　"/>
                    <pc n="　"/>三果説<pc n="lb"/>
前年經紀故園臺榭亭池一無存者先君子手植惟梅<pc n="lb"/>
棃櫻三木而已剥蝕於風露斧斤於樵牧肌理朽蠧憔<pc n="lb"/>
悴横道人多勸伐之余持三不可之説曰三果少而花<pc n="lb"/>
花而實人咸美之今其老瘠不充人之口不悦人之目<pc n="lb"/>
子欲伐之乎是不可者一也且物之生也由少而壯由<pc n="lb"/>
壯而老由老而衰理之常也子不記其少壯乃幸其衰<pc n="lb"/>
                    <pb n="29b"/>
朽而伐之乎是不可者二也以嵗月考之種在予之未<pc n="lb"/>
生今先君下世三十三年予亦年四十矣視之諸兄行<pc n="lb"/>
輩今父兄不可見見此果歎手澤之存焉憫孤形之㷀<pc n="lb"/>
然遐想典型宛其在是子欲伐之是不可者三也客不<pc n="lb"/>
能對相與抆淚芟剪枯槁剔除逺揚培養愛䕶便覺生<pc n="lb"/>
意發越是冬依然著花春子滿枝予與向之言者摘其<pc n="lb"/>
實飲其下而俱有感焉自爾勿剪勿拜尚可期保晚嵗<pc n="lb"/>
又奚止於斯也哉因為之説<pc n="lb"/>
                    <pb n="30a"/>
<pc n="　"/>
                    <pc n="　"/>金鯉説<pc n="lb"/>
凡人居第有水有竹而後為勝故予築室地方三十畝<pc n="lb"/>
流泉五脉室旁鑿池水居其半竹木半之二屋宇亭館<pc n="lb"/>
又二之一池種魚鰱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鯉鯽鱮隨地之宜者放之客<pc n="lb"/>
有以金鯉二十尾為饟者予目之竒甚曰此何自而來<pc n="lb"/>
哉曩客中都十年見貴戚豪右捜網此魚為佳玩每尾<pc n="lb"/>
不下數千錢何不往獻以求其贏今暗投於荒山之濵<pc n="lb"/>
拙亦甚矣客不顧縱之池而去明年春明波暖風酣日<pc n="lb"/>
                    <pb n="30b"/>
霽浮湛下上若黄鸝之穿楊金梭之織組其美無與方<pc n="lb"/>
者久之不見㳺泳䇿杖㝷究園丁笑為言曰疇昔飛鷺<pc n="lb"/>
雪立驅逐不驚是必為之捕食矣予曰嘻是固以竒以<pc n="lb"/>
色而自受其斃者也鱸鯽貴白鮎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貴青魚之正色也<pc n="lb"/>
故其沉潛容與去來莫測禽鳥亦未易肆其觜喙金鯉<pc n="lb"/>
尚黄色燦金物生反常暴眩太甚人猶愛之况鷺禽乎<pc n="lb"/>
然而人知愛而不忍食鷺忍食而不知愛愛之與食情<pc n="lb"/>
同而好異也亦物之反常有以招其尤而誨其食也豈<pc n="lb"/>
                    <pb n="31a"/>
特魚爾惟花木之反常者亦然惟人之反常眩世者亦<pc n="lb"/>
然為金鯉説<pc n="lb"/>
<pc n="　"/>
                    <pc n="　"/>雉説<pc n="lb"/>
養一雉馴甚次年又買一雉意其共類同籠貯之後雉<pc n="lb"/>
俱棲若有恐懼色若知先後次序略不敢鬬敵頫首下<pc n="lb"/>
氣聽命而已先雉昻藏自若頡頑恣傲有驕矜色有凌<pc n="lb"/>
忽狀予竊怪之不旬日先雉碎面折趐去死無幾後雉<pc n="lb"/>
洋洋有德色疑莫已敵者余然後知其懼也乃所以藏<pc n="lb"/>
                    <pb n="31b"/>
怒蓄怨也其退也乃所以求勝也雉耿介禽也不能柔<pc n="lb"/>
㢲者也今若此若奴僕之私為計者也若賔客之相驅<pc n="lb"/>
逐者也若同列之生傾忌者也不然則兵法所謂必姑<pc n="lb"/>
與之之術也其蔡澤之攘穰侯者也其蘇秦之取相六<pc n="lb"/>
國者也其張儀破蘇秦之縱者也吾於是乎有感作雉<pc n="lb"/>
説<pc n="lb"/>
<pc n="　"/>
                    <pc n="　"/>梅説<pc n="lb"/>
梅貴清瘦不貴敷腴雪後園林水邉籬落似全其真若<pc n="lb"/>
                    <pb n="32a"/>
處之名園上苑對之急管繁絃是四皓之去商山夷齊<pc n="lb"/>
之入瑶室矣古今賦之者何啻數千篇起於宋之鮑参<pc n="lb"/>
軍備於我朝之林處士近世洮湖陳希顔盡和古今梅<pc n="lb"/>
詩計三十六巻亦情鍾之甚者然世之詩愈多而和亦<pc n="lb"/>
多情益多而梅亦益多也曰紅曰白曰蠟曰香曰桃曰<pc n="lb"/>
杏曰緑蕚曰鵞黄曰紛紅曰雪頰曰千葉曰照水曰鴛<pc n="lb"/>
鴦者凡數十品不知参軍處士之所詠果何品耶荔枝<pc n="lb"/>
有譜牡丹亦有譜梅獨無譜乎予欲集之而梅與菊近<pc n="lb"/>
                    <pb n="32b"/>
世亦有譜矣尚何譜之云乎哉姑為之説<pc n="lb"/>
<pc n="　"/>
                    <pc n="　"/>水僊説<pc n="lb"/>
予酷愛水僊花以金華僊伯所賦八句櫽括作浣沙溪<pc n="lb"/>
詞云水上輕盈步月明凌波僊子韈生塵是誰招此斷<pc n="lb"/>
腸魂種作寒花愁絶意含香艶素欲傾城並芳難弟與<pc n="lb"/>
難兄對花把酒歌之無斁此花最難種多不著花惟建<pc n="lb"/>
陽園户植之得宜若葱若薤綿亘疇陌含香艶素想其<pc n="lb"/>
風味恨不醉卧花邉昨令健步買百十叢而來空手以<pc n="lb"/>
                    <pb n="33a"/>
返再三詰責但云有金琖銀臺而無水僊花其欺侮固<pc n="lb"/>
不在言然政憚於賫擎姑藉為辭耳殊不知水僊花即<pc n="lb"/>
世人所謂金琖銀臺者是也俗子敗思每每如斯世事<pc n="lb"/>
欺凌比比皆是豈獨水僊花筆之説似佳客<pc n="lb"/>
<pc n="　"/>
                    <pc n="　"/>鄭花説<pc n="lb"/>
鄭花染家取其木葉燒灰壓色若礬之能收色也山谷<pc n="lb"/>
名之山礬能言其用矣荆公以其花白比玉謂之瑒花<pc n="lb"/>
能言其體矣至其香韻後當有合體用而言其合者故<pc n="lb"/>
                    <pb n="33b"/>
唐人詩云一樹瓏璁玉刻成飄廊㸃地色輕輕女冠夜<pc n="lb"/>
覔香來處唯見堦前碎月明若謂此花為玉蘂則此花<pc n="lb"/>
不與此詩稱予逰京口招隠山時見一大藤盤互髙架<pc n="lb"/>
僧言是玉蘂花亭上題詠富夥惜乎逰之日乃重九節<pc n="lb"/>
不及見其花若以文饒詩攷之則又不同所謂玉蘂天<pc n="lb"/>
中樹金鑾昔共窺決非藤矣而禁林嘉花珍木尚不暇<pc n="lb"/>
顧問何為植此野樹山礬於彼時豈得别無佳名也哉<pc n="lb"/>
山間冬來野卉萌突香其花玉其色者數種豈獨山礬<pc n="lb"/>
                    <pb n="34a"/>
是則皆可謂之玉蘂矣一經品題便作佳士誠有幸不<pc n="lb"/>
幸者<pc n="lb"/>
<pc n="　"/>
                    <pc n="　"/>瓊花説<pc n="lb"/>
瓊花在蕃釐觀中庭舊經行維揚值花方盛為止宿焉<pc n="lb"/>
人謂若聚八僊者是耳有聞而目未之見也此花大如<pc n="lb"/>
盤旁遶雙白圓片或八或十多至十二中擁碎花圓潔<pc n="lb"/>
蔟萃香婉色瑩非聚八僊玉蝴蝶可伯仲但記花者云<pc n="lb"/>
渡江初敵騎徙移去矣今茲再盛不知自何得本花記<pc n="lb"/>
                    <pb n="34b"/>
又言當日尚留小根踰年重發若有神䕶此又妄也不<pc n="lb"/>
然何不䕶之於未徙之前乎時人好竒揚此抑彼立為<pc n="lb"/>
無雙之説每每誇世今閩中士大夫家此種亦多予嘗<pc n="lb"/>
用脱果法自后土祠移本來歸與諸公所植無<hi>闕</hi>
                    <pc n="lb"/>
<pc n="　"/>非一本也但瓊字若如元獻晏公引文選注以瓊為<pc n="lb"/>
赤玉謂殊不相類而蔡寛夫詩話載王元之始易玉蘂為<pc n="lb"/>
瓊花若然則詳一樹瓏璁玉刻成之詩非為山礬設也<pc n="lb"/>
言亦有理尚俟博物者詳之<pc n="lb"/>
                    <pb n="35a"/>
<pc n="　"/>
                    <pc n="　"/>愛説<pc n="lb"/>
建亭兩載而未名嘉定十年七月二十有四日獨坐其<pc n="lb"/>
上思索無與是亭稱者將歸焉歸而復止焉坐踰時風<pc n="lb"/>
鳴松竹蕭騷有韻聽之不足睨而視之又踰時若有得<pc n="lb"/>
焉曰我得其説矣將掲以雲濤雲濤謂松也詩云雲影<pc n="lb"/>
亂鋪地濤聲寒在空曰於松得矣如竹何不若掲之以<pc n="lb"/>
浄香浄香謂竹也詩云雨洗娟娟浄風吹細細香曰於<pc n="lb"/>
竹得矣松其謂我何然則棄竹取松竹將怨我退松進<pc n="lb"/>
                    <pb n="35b"/>
竹松無怨耶於是兩全之曰讀書取讀書松竹林之句<pc n="lb"/>
也繼自念言予築居此山有書室又有書樓養浩有堂<pc n="lb"/>
頥真有館胡不紬繹經史必㳺玩一亭然後可以讀古<pc n="lb"/>
人之書耶不覺抵掌大笑拂衣竟起俯顧山石數拳發<pc n="lb"/>
竒獻技予不忍去曰石其不可愛歟竒章公之所嗜者<pc n="lb"/>
予亦嗜之當以愛石名自謂得其似矣於石宜矣於亭<pc n="lb"/>
稱矣進撫是石見植者蒼者叢者秀者挺而立者直而<pc n="lb"/>
勁者無不可愛立而思之趨而就之走而摩拊之遶而<pc n="lb"/>
                    <pb n="36a"/>
盤桓之是誠足以為愛者子猷愛竹檻有竹焉元亮愛<pc n="lb"/>
菊籬有菊焉隠居愛松山有松焉君復愛梅亭有梅焉<pc n="lb"/>
茂實愛蓮池有蓮焉屈原愛蘭砌有蘭焉僧儒愛石山<pc n="lb"/>
有石焉禦冦愛泉川有泉焉夫以數弓之地而古之人<pc n="lb"/>
愛者萃聚無遺古人得其一亦足以樂其生我今兼之<pc n="lb"/>
是天與也地與也造物與也縂其與而受之合其愛而<pc n="lb"/>
名之使來者知我之愛者愛其所愛而不愛其所不愛<pc n="lb"/>
也勢要也爵禄也卿相也富貴利逹也其可愛乎作愛<pc n="lb"/>
                    <pb n="36b"/>
説<pc n="lb"/>
<pc n="　"/>
                    <pc n="　"/>哨遍<pc n="lb"/>
<pc n="　"/>
                    <pc n="　"/>
                    <pc n="　"/>長橋天下絶景也松江太湖舉目千里風濤不<pc n="lb"/>
<pc n="　"/>
                    <pc n="　"/>
                    <pc n="　"/>作水面砥平歸颿征棹相望於黄蘆煙草之際<pc n="lb"/>
<pc n="　"/>
                    <pc n="　"/>
                    <pc n="　"/>去來乎橋之左右者若非人世極畫工之巧所<pc n="lb"/>
<pc n="　"/>
                    <pc n="　"/>
                    <pc n="　"/>莫能形容每來維舟未嘗即去徜徉延佇意盡<pc n="lb"/>
<pc n="　"/>
                    <pc n="　"/>
                    <pc n="　"/>然後行至欲作數語以狀風景勝槩辭不意逮<pc n="lb"/>
<pc n="　"/>
                    <pc n="　"/>
                    <pc n="　"/>筆随句閣良可慨嘆己未冬自雲陽歸閩臘月<pc n="lb"/>
                    <pb n="37a"/>
<pc n="　"/>
                    <pc n="　"/>
                    <pc n="　"/>望後一日漏下一鼓檥舟橋西披衣登垂虹時<pc n="lb"/>
<pc n="　"/>
                    <pc n="　"/>
                    <pc n="　"/>夜將半雪月交輝水天一色顧影長嘯不知此<pc n="lb"/>
<pc n="　"/>
                    <pc n="　"/>
                    <pc n="　"/>身之寄於旅返而登舟謂偕行者周生曰佳哉<pc n="lb"/>
<pc n="　"/>
                    <pc n="　"/>
                    <pc n="　"/>斯景也詎可無樂乎於是相與破霜蟹斫細鱗<pc n="lb"/>
<pc n="　"/>
                    <pc n="　"/>
                    <pc n="　"/>持兩螯舉大白歌赤壁之賦酒酣樂甚周生請<pc n="lb"/>
<pc n="　"/>
                    <pc n="　"/>
                    <pc n="　"/>曰今日之事安可無一言以識之予曰然遂櫽<pc n="lb"/>
<pc n="　"/>
                    <pc n="　"/>
                    <pc n="　"/>括坡僊之語為哨遍一闋詞成而歌之生笑曰<pc n="lb"/>
<pc n="　"/>
                    <pc n="　"/>
                    <pc n="　"/>以公之才豈不能自寓意數語而乃綴緝古人<pc n="lb"/>
                    <pb n="37b"/>
<pc n="　"/>
                    <pc n="　"/>
                    <pc n="　"/>之辭章得不為名文疵乎余曰不然昔坡僊葢<pc n="lb"/>
<pc n="　"/>
                    <pc n="　"/>
                    <pc n="　"/>嘗以靖節之詞寄聲乎此曲矣人莫有非之者<pc n="lb"/>
<pc n="　"/>
                    <pc n="　"/>
                    <pc n="　"/>予雖不敏不敢自亞於昔人然捧心効顰不自<pc n="lb"/>
<pc n="　"/>
                    <pc n="　"/>
                    <pc n="　"/>知醜葢有之矣而寓意於言之所樂則雖賢不<pc n="lb"/>
<pc n="　"/>
                    <pc n="　"/>
                    <pc n="　"/>肖抑何異哉今取其言之足以寄吾意者而為<pc n="lb"/>
<pc n="　"/>
                    <pc n="　"/>
                    <pc n="　"/>之歌知所以自樂耳子何哂焉<pc n="lb"/>
木葉盡凋湖色接天雪月明江水凌萬頃一葦縱所之<pc n="lb"/>
若慿虛馭風僊子聽洞簫綿延不絶如縷餘音嫋嫋逰<pc n="lb"/>
                    <pb n="38a"/>
絲曵廼舉酒賦詩玉鱗霜蟹是中風味偏美任滿頭堆<pc n="lb"/>
絮雪花飛更月澹蓬窻凍雲垂山鬱蒼蒼槁卧沉沉夜<pc n="lb"/>
鵲驚起凍噫倚蘭槳兮我今恍惚遺身世漁樵甘放浪<pc n="lb"/>
蜉蝣然寄天地嘆富貴何時功名浪語人生寓樂雖情<pc n="lb"/>
爾知逝者如斯盈虛如彼則知變者如是且物生宇宙<pc n="lb"/>
各有司非已有纎毫莫得之委吾心耳目所寄用之而<pc n="lb"/>
不竭取則不吾禁自色自聲本非有意望東來孤鶴縞<pc n="lb"/>
其衣袂乘之從此僊矣<pc n="lb"/>
                    <pb n="38b"/>
<pc n="　"/>
                    <pc n="　"/>蝶戀花<hi>北津夜雪</hi>
                    <pc n="lb"/>
燈火已收正月半一夜東風吹得寒威轉怪得美人貪<pc n="lb"/>
睡暖飛瑛積玉千林變睡道是桞綿春尚淺比着梅花<pc n="lb"/>
花已都零亂漠漠一天迷望眼多情更把征衣㸃<pc n="lb"/>
<pc n="　"/>
                    <pc n="　"/>賀新郎<hi>代黄端夫</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>白牡丹京師妓李師師也畫者曲盡其妙輸棋<pc n="lb"/>
<pc n="　"/>
                    <pc n="　"/>
                    <pc n="　"/>者賦之<pc n="lb"/>
午睡鶯驚起鬢雲偏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆未整鳯釵斜墜宿酒殘粧無<pc n="lb"/>
                    <pb n="39a"/>
意緒春恨春愁似水誰共説厭厭情味手展流蘓腰肢<pc n="lb"/>
痩嘆黄金兩鈿香消臂心事逺仗誰寄<pc n="　"/>簾櫳漸是槐<pc n="lb"/>
風細對梧桐清陰滿院夏初天氣囘首春空梨花夢屈<pc n="lb"/>
指從頭暗記嘆薄倖抛人容易目斷孤鴻沉雙鯉恨蕭<pc n="lb"/>
郎不寄相思字幽恨積黛眉翠<pc n="lb"/>
<pc n="　"/>
                    <pc n="　"/>憶王孫<hi>清明病酒</hi>
                    <pc n="lb"/>
淑景韶光晴晝簾外雨欲無還有流鶯枝上轉新聲夢<pc n="lb"/>
初醒厭厭病酒<pc n="　"/>天連碧草凝情久思舊事不堪搔首<pc n="lb"/>
                    <pb n="39b"/>
懐人有恨水雲深又緑暗橋西桞<pc n="lb"/>
<pc n="　"/>
                    <pc n="　"/>戀繡衾<hi>閨怨</hi>
                    <pc n="lb"/>
桞絮風翻髙下飛雨籠晴香徑尚泥女伴笑踏青好鳯<pc n="lb"/>
釵偏花壓鬢垂<pc n="　"/>亂鶯雙燕春情緒攪愁心欲訴向誰<pc n="lb"/>
人問道因誰痩撚青梅閒斂黛眉<pc n="lb"/>
<pc n="　"/>
                    <pc n="　"/>惜分飛<hi>桞絮</hi>
                    <pc n="lb"/>
池上樓臺堤上路盡日悠揚飛舞欲下還重舉又隨蝴<pc n="lb"/>
蝶墻東去<pc n="　"/>糁逕飄空無定處來往緑窻朱戸却被春<pc n="lb"/>
                    <pb n="40a"/>
風妬送將蛛網留連住<pc n="lb"/>
<pc n="　"/>
                    <pc n="　"/>浣溪沙<hi>木犀</hi>
                    <pc n="lb"/>
天上僊人蕚緑華何年分種小山家九秋風露溢牕紗<pc n="lb"/>
<pc n="　"/>宻宻翠羅攅玉葉團團黄粟刻金花一枝歸挿鬢雲<pc n="lb"/>
斜<pc n="lb"/>
<pc n="　"/>
                    <pc n="　"/>賀新郎<pc n="lb"/>
<pc n="　"/>
                    <pc n="　"/>
                    <pc n="　"/>近聞敵國式微諸公未有勸上修飭内治以待<pc n="lb"/>
<pc n="　"/>
                    <pc n="　"/>
                    <pc n="　"/>攘者書生感憤不能已用辛稼軒金縷詞韻𫐠<pc n="lb"/>
                    <pb n="40b"/>
<pc n="　"/>
                    <pc n="　"/>
                    <pc n="　"/>懐此詞葢鷺鷥林寄陳同父者韻險甚稼軒自<pc n="lb"/>
<pc n="　"/>
                    <pc n="　"/>
                    <pc n="　"/>和凡三篇語意俱到捧心效顰輙不自揆同志<pc n="lb"/>
<pc n="　"/>
                    <pc n="　"/>
                    <pc n="　"/>毋以其迂而廢其言<pc n="lb"/>
往事何堪説念人生消磨寒暑謾營裘葛少日功名頻<pc n="lb"/>
看鏡緑鬢鬅鬙未雪漸老矣愁生華髪國恥家讎何年<pc n="lb"/>
報痛傷神遥望闗河月悲憤積付湘瑟<pc n="　"/>人心未可隨<pc n="lb"/>
時别守忠誠不替天意自能符合誤國諸人今何在囘<pc n="lb"/>
首怨深次骨歎南北久成離絶中夜聞雞狂起舞䄂青<pc n="lb"/>
                    <pb n="41a"/>
萍戞擊光磨鐡三太息眥空裂<pc n="lb"/>
<pc n="　"/>
                    <pc n="　"/>同前<hi>再韻賦梅</hi>
                    <pc n="lb"/>
東閣慿詩説對丰姿飄然杖屨澹然巾葛竹外一枝斜<pc n="lb"/>
更好玉質冰肌粲雪誰折向滿頭宣髪水驛雲忩烟庭<pc n="lb"/>
院更宜晴宜雨還宜月霜夜永景蕭瑟<pc n="　"/>孤芳夐與羣<pc n="lb"/>
芳别隴程遙攀條難寄碧雲驚合桃李漫山空春艶不<pc n="lb"/>
比仙風道骨有瀟灑清新竒絶我被幽香相懊惱宋廣<pc n="lb"/>
平豈但心如鐡飛暗度石吹裂<hi>東坡梅詩昨夜東風吹石裂暗隨飛雪度闗山</hi>
                    <pc n="lb"/>
                    <pb n="41b"/>
<pc n="　"/>
                    <pc n="　"/>同前<hi>再韻賦雪</hi>
                    <pc n="lb"/>
曉聽兒曹説道前村疎梅莫與蔽蕭纒葛急與呼童誅<pc n="lb"/>
剪盡趂此江天暮雪唤小艇漁翁鶴髪凜冽寒風吹酒<pc n="lb"/>
面與何人共泛山陰月歸浩歎御琴瑟<pc n="　"/>世寰恍惚山<pc n="lb"/>
川别望瓊樓玉宇相映爛銀環合冰柱雪車新句就不<pc n="lb"/>
療饑腸病骨奈野鳥千山飛絶我笑書生貧亦甚誦布<pc n="lb"/>
衾嵗久寒如鐡兒惡卧踏裏裂<pc n="lb"/>
<pc n="　"/>
                    <pc n="　"/>滿江紅<hi>避暑</hi>
                    <pc n="lb"/>
                    <pb n="42a"/>
午轉槐陰正炎暑侵肌似醉問何處披襟散髪解衣揚<pc n="lb"/>
袂傍沼茅亭楊桞綠倚崖草閣梧桐翠喚玉人纎手掬<pc n="lb"/>
清泉生涼意<pc n="　"/>開枕簟浮𤓰芰瓊液淺歌喉細對文禽<pc n="lb"/>
雪鷺助成幽致十頃碧蓮瀟灑國萬竿修竹清涼世筭<pc n="lb"/>
此時情緒有誰同吾儂自<pc n="lb"/>
<pc n="　"/>
                    <pc n="　"/>同前<hi>雙頭蓮</hi>
                    <pc n="lb"/>
一柄雙花低翠葢呈祥現美人正在薫風亭上滿襟如<pc n="lb"/>
水二陸比方誇俊少兩喬相並修容止雨初晴午永鬬<pc n="lb"/>
                    <pb n="42b"/>
紅酣真竒耳<pc n="　"/>雙白鷺雙頳鯉飛與泳俱來此綰雙鬟<pc n="lb"/>
天上侍香童子雙劒豐城雙孕秀雙鳬鄴縣雙趨起謾<pc n="lb"/>
空談國士本無雙今雙矣<pc n="lb"/>
<pc n="　"/>
                    <pc n="　"/>沁園春<hi>嘆世</hi>
                    <pc n="lb"/>
浮利虛名筭來何用蝸角蠅頭笑勞生一夢兩輪催逼<pc n="lb"/>
脆如朝露輕若春漚有限精神無窮世路刼刼忙忙誰<pc n="lb"/>
肯休堪驚嘆嘆癡人未悟終日營求<pc n="　"/>百年光景雲浮<pc n="lb"/>
把氣馬心猿須早收有真僊秘訣飱霞導引丹砂鈆汞<pc n="lb"/>
                    <pb n="43a"/>
早與身謀閒是閒非他強我弱一任從教風馬牛還知<pc n="lb"/>
道上蓬萊穏路八表神逰<pc n="lb"/>
<pc n="　"/>
                    <pc n="　"/>念奴嬌<hi>次韻范正之柳絮</hi>
                    <pc n="lb"/>
水軒沙岸午風輕飄動一天晴雪日色晶熒光眩眼細<pc n="lb"/>
逐逰絲明滅簾幕中間樓臺側畔渾是瑶瑛積綴松黏<pc n="lb"/>
竹恍然如對三絶<pc n="　"/>遥認髣髴飛花花非還似惱亂多<pc n="lb"/>
情客㸃染春衫無定處又轉沉香亭北宻宻疎疎斜斜<pc n="lb"/>
整整似雪難分别坡僊不見後人有口何説<pc n="lb"/>
                    <pb n="43b"/>
<pc n="　"/>
                    <pc n="　"/>同前<hi>次韻</hi>
                    <pc n="lb"/>
斷虹開霽浄秋容㸃㸃初收㣲雨夕下生陰山影澹縹<pc n="lb"/>
緲烟雲吞吐烏㡌風偏青鞵沙軟誤入桃谿塢多情鷗<pc n="lb"/>
鷺偶來忽又飛去<pc n="　"/>日暮修竹佳人霧綃瓊佩綽約疑<pc n="lb"/>
僊侣愧我禪心春盡絮不逐東風飛舞紅葉題詩紫雲<pc n="lb"/>
傳恨宻意渠能訴此情疎隔不闗樓外烟樹<pc n="lb"/>
<pc n="　"/>
                    <pc n="　"/>菩薩蠻<pc n="lb"/>
暮濤掀浪溪流急單衣未試春寒力是處緑陰穠春深<pc n="lb"/>
                    <pb n="44a"/>
楊桞風<pc n="　"/>人依溪岸住酒美忘歸去巢燕墮芹泥幽禽<pc n="lb"/>
花外啼<pc n="lb"/>
<pc n="　"/>
                    <pc n="　"/>同前<pc n="lb"/>
鴉兒學盡猶嫌醜佯羞步歩隨孃後春淺痩花枝凝愁<pc n="lb"/>
為阿誰<pc n="　"/>那囘筵畔見有意相留戀只恐後期愆章臺<pc n="lb"/>
飛桞綿<pc n="lb"/>
<pc n="　"/>
                    <pc n="　"/>鷓鴣天<hi>賦雪</hi>
                    <pc n="lb"/>
樓外銀屏入望賖樓前鷗鷺舞交加穿林淅瀝飛瓊屑<pc n="lb"/>
                    <pb n="44b"/>
度嶂繽紛過桞花<pc n="　"/>歌白雪醉流霞晚寒寒似夜來些<pc n="lb"/>
明朝酒醒掀簾幕簾幕依然賣酒家<pc n="lb"/>
<pc n="　"/>
                    <pc n="　"/>西江月<pc n="lb"/>
世事從來無據人生自古難慿茫如天水有雲萍聚散<pc n="lb"/>
任他形影<pc n="　"/>每恠東陽痩損常嗤騎省多情如今我也<pc n="lb"/>
痩稜稜却喜青青兩鬢<pc n="lb"/>
<pc n="　"/>
                    <pc n="　"/>水調歌頭<hi>飲垂虹</hi>
                    <pc n="lb"/>
三載役京口十度過松江垂虹亭下烟水長是暎篷忩<pc n="lb"/>
                    <pb n="45a"/>
釣得錦鱗成鱠快把霜螯浩飲豪氣未能降醉舞影零<pc n="lb"/>
亂心逐浪㫪撞<pc n="　"/>景蒼茫歌欸乃石空硿蒹葭深處適<pc n="lb"/>
意魚鳥自雙雙便擬輕舟短棹明月清風長共與世絶<pc n="lb"/>
紛哤嘉遯有真隠不羡鹿門龎<pc n="lb"/>
<pc n="　"/>
                    <pc n="　"/>醉落魄<hi>用范石湖韻</hi>
                    <pc n="lb"/>
江頭離席晚潮雙櫓催行色往來属玉雙飛白笑我多<pc n="lb"/>
情猶作未歸客<pc n="　"/>紅塵奔走何時息歸心還似投林翼<pc n="lb"/>
角巾醉裏從欹側獨立東風天際露岑碧<pc n="lb"/>
                    <pb n="45b"/>
<pc n="　"/>
                    <pc n="　"/>長相思<hi>西湖夜醉</hi>
                    <pc n="lb"/>
湖山横湖水平買箇湖船一葉輕傍湖隨桞行<pc n="　"/>秋風<pc n="lb"/>
清秋月明誰搗秋砧烟外聲悲秋無盡情<pc n="lb"/>
<pc n="　"/>
                    <pc n="　"/>鷓鴣天<hi>發舟安康朋逰見留往復三用韻</hi>
                    <pc n="lb"/>
芳草萋萋入眼濃一年花事又怱怱吐舒桃臉今朝雨<pc n="lb"/>
零落梅粧昨夜風<pc n="　"/>雲接野水連空畫欄十二倚誰同<pc n="lb"/>
兩眉新恨無分付獨立蒼苔數落紅<pc n="lb"/>
<pc n="　"/>
                    <pc n="　"/>同前<pc n="lb"/>
                    <pb n="46a"/>
夢遶天涯去意濃客愁春恨兩怱怱緑波初漲桃花浪<pc n="lb"/>
畫鷁輕隨桞絮風<pc n="　"/>無筆力判虛空闗山千里兩心同<pc n="lb"/>
魚書鴈字都休問只有啼痕翠袖紅<pc n="lb"/>
<pc n="　"/>
                    <pc n="　"/>同前<pc n="lb"/>
山色都如歸興濃春融融處客怱怱岸花影裏鶯吟霧<pc n="lb"/>
江閣陰中燕受風<pc n="　"/>凭畫檻睇層空情衷待説幾時同<pc n="lb"/>
不如且盡尊中緑圖得醄醄醉臉紅<pc n="lb"/>
<pc n="　"/>
                    <pc n="　"/>菩薩蠻<hi>杏花</hi>
                    <pc n="lb"/>
                    <pb n="46b"/>
昨日杏花春滿樹今晨雨過香填路零落軟臙脂濕紅<pc n="lb"/>
無力飛<pc n="　"/>轉頭春易去春色歸何處待宻與春期春歸<pc n="lb"/>
人也歸<pc n="lb"/>
<pc n="　"/>
                    <pc n="　"/>浣溪沙<hi>送連景昭歸三山</hi>
                    <pc n="lb"/>
來日江頭桞帶香去時籬下菊花黄人生離别幾凄涼<pc n="lb"/>
<pc n="　"/>拂面紅塵飛冉冉背人白日去堂堂尺書休負鴈南<pc n="lb"/>
翔<pc n="lb"/>
<pc n="　"/>
                    <pc n="　"/>眼兒媚<pc n="lb"/>
                    <pb n="47a"/>
十年不見桞腰肢契濶幾何時天遥地逺秋悲春恨只<pc n="lb"/>
在雙眉<pc n="　"/>鴈聲今夜樓西畔情愫眇難期杏花風景梧<pc n="lb"/>
桐夜月都是相思<pc n="lb"/>
<pc n="　"/>
                    <pc n="　"/>桃源憶故人<pc n="lb"/>
暮霞散綺西溪浦天上晴雲開絮清絶梅花幾樹惱亂<pc n="lb"/>
春愁處<pc n="　"/>小橋流水人來處沙岸浴鷗飛鷺誰畫江南<pc n="lb"/>
好處著我閒中屨<pc n="lb"/>
<pc n="　"/>
                    <pc n="　"/>糖多令<hi>登多景樓</hi>
                    <pc n="lb"/>
                    <pb n="47b"/>
何處浣離憂消除許大愁望長江滚滚東流一去鄉闗<pc n="lb"/>
能幾日纔屈指又中秋<pc n="　"/>蘆葉滿汀洲沙磯小艇收醉<pc n="lb"/>
歸來明月江樓欲把情懐輸冩盡終不似少年逰<pc n="lb"/>
<pc n="　"/>
                    <pc n="　"/>小重山<pc n="lb"/>
春水東流一葦杭春情剪不斷漢江長江花江草為誰<pc n="lb"/>
芳渾不似沙暖睡鴛鴦<pc n="　"/>且道不思量怕他知得後痛<pc n="lb"/>
肝腸路遥天濶水茫茫成病也教我怎禁當<pc n="lb"/>
<pc n="　"/>
                    <pc n="　"/>行香子<hi>鄱陽食魚</hi>
                    <pc n="lb"/>
                    <pb n="48a"/>
雪白肥鰜墨黒修鮎桞穿腮小大相兼金刀批臠鮮活<pc n="lb"/>
甘甜或時<graphic n="KR2057" url="https://raw.githubusercontent.com/kanripo/KR-Gaiji/master/images/KR2057.png" mimeType="image/png"/>或時煮或時醃<pc n="　"/>揎腕佳人玉手纎纎縷<pc n="lb"/>
銀絲取意無厭羮須澹煮滋味重添滴兒醯呷兒酒撮<pc n="lb"/>
兒鹽<pc n="lb"/>
<pc n="　"/>
                    <pc n="　"/>臨江僊<hi>富池岸下</hi>
                    <pc n="lb"/>
人在空江烟浪裏葉舟輕似浮漚此心無怨也無憂漢<pc n="lb"/>
江迷望眼衮衮直東流<pc n="　"/>兩岸荻蘆青不斷四山岡嶺<pc n="lb"/>
綢繆晚風吹袂冷颼颼誰知三伏暑全似菊花秋<pc n="lb"/>
                    <pb n="48b"/>
<pc n="　"/>
                    <pc n="　"/>漁家傲<hi>白湖觀捕魚</hi>
                    <pc n="lb"/>
漢水悠悠還蕩漾漁翁出没穿風浪千尺絲綸垂兩槳收<pc n="lb"/>
又放月明長在烟波上<pc n="　"/>釣得活鱗鯿縮項篘成玉液<pc n="lb"/>
香浮盎醉倒自歌歌自唱輕艤舫碧蘆紅蓼清灘傍<pc n="lb"/>
<pc n="　"/>
                    <pc n="　"/>菩薩蠻<hi>鄂渚岸下</hi>
                    <pc n="lb"/>
烟汀一抹蒹葭渚風亭雨下荷花浦月色漾波浮波流<pc n="lb"/>
月自留<pc n="　"/>若耶溪上女兩兩三三去眉黛斂羞娥採菱<pc n="lb"/>
隨櫂歌<pc n="lb"/>
                    <pb n="49a"/>
<pc n="　"/>
                    <pc n="　"/>烏夜啼<hi>夜泊揚子江</hi>
                    <pc n="lb"/>
長亭急管生愁楚天秋落日寒鴉飛盡水悠悠<pc n="　"/>紅蓼<pc n="lb"/>
岸白蘋洲浴輕鷗人在碧雲深處倚髙樓<pc n="lb"/>
<pc n="　"/>
                    <pc n="　"/>虞美人<pc n="lb"/>
寒來暑往何時了世故催人老一人口挿幾張匙何用<pc n="lb"/>
波波刼刼没休時<pc n="　"/>饑來喫飯困來睡莫把身為累誰<pc n="lb"/>
能較短與量長落葉西風一夢熟黄粱<pc n="lb"/>
<pc n="　"/>
                    <pc n="　"/>賀新郎<hi>送鄭材卿</hi>
                    <pc n="lb"/>
                    <pb n="49b"/>
莫向愁人説嘆人生不如意事十常七八是則中年傷<pc n="lb"/>
懐抱客裏何堪送客又添取一襟悽咽岸桞凋零秋容<pc n="lb"/>
澹黯銷凝怎忍輕攀折重㑹面甚時節<pc n="　"/>杏花麗日梅<pc n="lb"/>
花雪記當時一觴一詠楚雲湘月别後君休勞逺夢轉<pc n="lb"/>
眼江南塞北莫謾被閒愁縈結且判離筵今夕醉霎<pc n="lb"/>
時間便見蘭舟發空悵望水雲濶<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="50a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>方是閒居士小稿巻下<pc n="lb"/>
<pb n="50b"/>
                </p>
<p>
</p>
  </div>
<div>
    <p>
<pc n="lb"/>
                    
方是閒居士小稿䟦<pc n="lb"/>
疇昔之日郴與先生把酒論文揮金結客慨然有志天<pc n="lb"/>
下之事功是所謂交逰者也今之日先生浩然之氣充<pc n="lb"/>
塞宇宙學問文章出處議論與古人齊驅並駕而郴學<pc n="lb"/>
日益荒文日益退所養之氣且又休於時而不能屈伸<pc n="lb"/>
葢今吾非故吾矣吁可嘆哉謂之交逰可乎不可也是<pc n="lb"/>
當以師事之先生英雄人也號種春子而隠於耕莘野<pc n="lb"/>
渭濵其同者歟豈真隠哉少需時耳暇日發為詩文㳺<pc n="lb"/>
                    <pb n="1a"/>
戯翰墨亦豈徒云乎哉識者當自知之此集二百餘篇<pc n="lb"/>
凡三萬言郴親授先生之前而手編之朝而誦暮而誦<pc n="lb"/>
歸而語諸同志曰我得師矣行者遇焉先生以為然乎<pc n="lb"/>
幸終教之季秋中澣學生㳺郴書<pc n="lb"/>
世興之友吳介父一日出諸公所賦專壑七詠數巨軸<pc n="lb"/>
謂世興曰仁夫屢見此詩矣君詩人也幸毋泛觀之世<pc n="lb"/>
興領其誠旬餘始得之其間獨方是閒劉公傑出衆作<pc n="lb"/>
展觀敬誦愈誦愈髙如太羮元酒具有真味恨不多見<pc n="lb"/>
                    <pb n="1b"/>
之季僊近自立夫還㑹晤之初未暇他語首出公詩文<pc n="lb"/>
世興始得縱觀熟讀愈多愈竒又恨其前者未瞻際之<pc n="lb"/>
季僊旦夕又從公逰世興又恨以係小子失丈夫不得<pc n="lb"/>
偕之詩云未見君子憂心忡忡既見君子我心則降季<pc n="lb"/>
僊幸為我誦此詩以道意季秋二十五日石溪癯翁周<pc n="lb"/>
世興仁夫書<pc n="lb"/>
季僊臨行復出此集如畫壁賦一枝堂記等六十餘篇<pc n="lb"/>
皆不在詩軸中文章公器季僊珍而不盡以示諸朋友<pc n="lb"/>
                    <pb n="2a"/>
意果何在焉得此集遍傳人間俾學者知所宗季僊不<pc n="lb"/>
得而私有之後一日周世興再書<pc n="lb"/>
真金良玉自有定價文章亦猶是也炳久矣聞方是閒<pc n="lb"/>
丈盛名惜未識之介觀其文章詞翰飄逸粹韻葢坡僊<pc n="lb"/>
復在人間矣季僊平時馳騁文筆應自知之不然安肯<pc n="lb"/>
甘拜下風而事之以師雖然師友之間又當求之於心<pc n="lb"/>
不必求之於迹作文之法季僊其得師之心乎季僊能<pc n="lb"/>
文其必有得於師之心矣炳過言之幸毋誚二十七日<pc n="lb"/>
                    <pb n="2b"/>
誠山丁炳文叔書<pc n="lb"/>
方是閒先生廼屏山先生之的孫其文章髙爽詞意閒<pc n="lb"/>
雅真可追配前作豈非所謂海之支流必鹹玉之棄屑<pc n="lb"/>
必潤者耶然先生生平志四方足跡半九州其胸中名<pc n="lb"/>
山大川收覽之富凡所以發越其性情膏潤其筆端者<pc n="lb"/>
又非必有所繇而後有所詣也日録詩稿至多今季僊<pc n="lb"/>
兄所受特其緒餘嘗鼎一臠㫖可知矣下澣日門士劉<pc n="lb"/>
友直伯益書<pc n="lb"/>
                    <pb n="3a"/>
淳納交於方是閒丈垂二十年矣觀其文辭玩味心服<pc n="lb"/>
起敬起歎疇昔之日葢未嘗傳示於人也季僊此來未<pc n="lb"/>
踰旬日慨然屈摳衣之禮手抄一集歸以示諸朋友季<pc n="lb"/>
僊之心公而且明淳所不逮然季僊之明惟知師之文<pc n="lb"/>
章典雅至於師之致知格物以及於絜矩之道季僊則<pc n="lb"/>
未之知也季僊未知而予何以知之葢公暇日與淳共<pc n="lb"/>
論性理之學且曰絜者度也當以斯義為正然後知公<pc n="lb"/>
之學以己之能而絜古人之所能斯文之作理與心契<pc n="lb"/>
                    <pb n="3b"/>
自合大方故香山之詩坡僊之文今古相望如出一手<pc n="lb"/>
者是皆絜矩中來也今季僊師事之固為得師矣然致<pc n="lb"/>
知格物之學季僊所未聞者又將次第而聞之孟冬一<pc n="lb"/>
日演平黄淳端夫書<pc n="lb"/>
方是閒先生立視之丈人行也少日和諸公梅詩有清<pc n="lb"/>
香貫鼻風傳信痩影横窻月冩真之句先君子嘗切歎<pc n="lb"/>
賞而文公亦云壓倒座客歸廼以語立輩曰此實未經<pc n="lb"/>
人語者迥出諸昆之右作者所不及異時必成名於當<pc n="lb"/>
                    <pb n="4a"/>
世然已為文公及先君稱賞如此今文公下世十有七<pc n="lb"/>
年而先君下世亦二十年矣而先生之文日進火然泉<pc n="lb"/>
逹駸駸不已平居暇日酧唱吟咏聨篇累軸積而成集<pc n="lb"/>
者富甚今㳺兄學詩於先生先生掲出詩文二百餘篇<pc n="lb"/>
以授之㳺兄將欲刋行諸公收置惟恐或後惜乎文公<pc n="lb"/>
與先君俱不及見之先生雖不汲汲於仕進但抱負如<pc n="lb"/>
是豈林泉所能久覊者耶殆將見諸事業摛辭玉堂待<pc n="lb"/>
詔金馬作為文章以歌誦朝家之盛德當與殷頌周雅<pc n="lb"/>
                    <pb n="4b"/>
争輝並美傳之後世又豈此而已哉東里先生溪翁劉<pc n="lb"/>
又皆先君之友當世之詩人也今軍行與先生逰且為<pc n="lb"/>
叙以冠其首刻梓有日立雖不肖敢書其末以表先君<pc n="lb"/>
子之知言云莆陽方立謹䟦<pc n="lb"/>
白也詩無敵飄然思不羣此少陵詩也李杜文章在光<pc n="lb"/>
焰萬丈長此昌黎詩也元微之白樂天之互相推明歐<pc n="lb"/>
陽公梅聖俞之逓相許可豈有他哉葢惟已之髙則足<pc n="lb"/>
以窺人之髙使我胸中之造化不足焉能發人之巧耶<pc n="lb"/>
                    <pb n="5a"/>
方是閒先生種德家庭天姿秀發沉浸醲郁溢為詩文<pc n="lb"/>
丱年賦梅花晦菴先生見而竒之其日煆月煉益久益<pc n="lb"/>
工敬觀是集所録愈讀而愈不厭趙東里以下諸公皆<pc n="lb"/>
嘗斸曹劉之壘拍李杜之肩者一見擊節而序之質之<pc n="lb"/>
古人無間然矣牧不能詩敢以私意評品追誦先生之<pc n="lb"/>
言載味諸公之序書數語於後不失為寄人籬落之下<pc n="lb"/>
幸毋哂焉枯山張牧書<pc n="lb"/>
洛陽少年論事不合一旦謫去弔湘賦鵩皆悲傷怨懟<pc n="lb"/>
                    <pb n="5b"/>
之辭君子許其才而不許其學至杜陵野老饑寒流落<pc n="lb"/>
一詩一詠未嘗忘君天下後世謂之詩史其以此耶大<pc n="lb"/>
丈夫不負所學不得自見於斯世則已何至於怨乎方<pc n="lb"/>
是閒居士忠顯聞孫西樞猶子機雲阿咸青紫滿家居<pc n="lb"/>
士合得一官而乃亷静退託毅然有隠約之志脱軒冕<pc n="lb"/>
而就薜蘿去廊廟而履巗壑此政與洗耳采薇謝故人<pc n="lb"/>
釣富春者同量孔子曰不怨天不尤人居士得之矣以<pc n="lb"/>
莊自登屏山之門見居士於縂角風韻豪爽有超軼絶<pc n="lb"/>
                    <pb n="6a"/>
塵凌厲宇宙之氣其後逰襄漢經蜀都寄湖淛歴覽名<pc n="lb"/>
山大川取友於天下自六經諸子史傳百家之書與夫<pc n="lb"/>
天文地理䜟緯之學古今文集典故之文歴世醫藥方<pc n="lb"/>
技異書竒字莫不研究所以其文富贍淵源其詩雄麗<pc n="lb"/>
清壯如長江大河波瀾起伏有優㳺自得之趣而無慘<pc n="lb"/>
戚無聊之意有疎曠自放之志而無怨怒不平之態方<pc n="lb"/>
且浚流為池疊石作山藝花行桞紉蘭賦梅種春釀泉<pc n="lb"/>
酌客終日清談不倦多識前言往行聽者聳然真有先<pc n="lb"/>
                    <pb n="6b"/>
世古君子之風其視功名利禄為何等物尚何怨乎雖<pc n="lb"/>
然抱負所學如此豈終窮者朝家旌忠褒節訪其子孫<pc n="lb"/>
之賢而録用之必有任其責者然於居士何所加損焉<pc n="lb"/>
以莊於居士既親且契逰從甚乆知之深悉其心姑叙<pc n="lb"/>
其風槩如此若夫品題之言猶在耳則有文公逺菴於<pc n="lb"/>
前序詩以名世傳逺則有東里溪翁於後使覽者有攷<pc n="lb"/>
焉方外士陳以莊敬叟書<pc n="lb"/>
季僊翫侮一世學恃家博才恃天稟搦筦占辭娓娓數<pc n="lb"/>
                    <pb n="7a"/>
百言不倦雖古作者復生不肯少辟其席而况北面乎<pc n="lb"/>
人今乃北面於方是閒居士者豈居士勢以壓之氣以<pc n="lb"/>
勝之耶且居士之文予丱角得而讀之有以知其薫班<pc n="lb"/>
馬之香摘屈宋之艷人皆服其追並吾知乆矣時季僊<pc n="lb"/>
未之服也今摳衣趨隅口誦心惟至於筆之書者非徒<pc n="lb"/>
服也昔沈諸梁之不識孔子陳了翁之不識伯淳俱不<pc n="lb"/>
免見譏於當世季僊之願師毋乃責沈之遺意歟幸多<pc n="lb"/>
以酒沃之毋使他時叛道如湜籍輩也叢亭劉璪書<pc n="lb"/>
                    <pb n="7b"/>
右方是閒居士小稿二集乃從髙祖種春公之所述也<pc n="lb"/>
舊已鏤板因燬於兵遂失其本近偶得於邑士家捧誦<pc n="lb"/>
欣喜如獲重寶葢居士厭珪組之榮樂林壑之勝得以<pc n="lb"/>
從容於文墨間信能振家學而衍遺芳者也今幸其詩<pc n="lb"/>
文猶存其可泯而無傳乎遂復授諸梓非敢必其行世<pc n="lb"/>
庶幾族之子弟得以諷詠想像有所感發而興起則世<pc n="lb"/>
業不墜書脈復續是所望也幸相與勉之時至正二十<pc n="lb"/>
二年嵗在辛丑暮春初吉從𤣥孫張百拜敬書<pc n="lb"/>
                    <pb n="8a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>方是閒居士小稿巻下<pc n="lb"/>
<pb n="8b"/>
                </p>
<p>
</p>
  </div>
<div>
    <p>
<pc n="lb"/>
                    
方是閒居士小稿自記<pc n="lb"/>
㳺季僊來山中相訪索予詩文不寘口辭拒不能為檢<pc n="lb"/>
尋舊唱和獨出一百首新作七十一首雜著二十七首<pc n="lb"/>
詞四十一首集成兩編以酧其雅志予語塵俗不足道<pc n="lb"/>
季僊先世文學彰彰在人口而季僊伯仲詞翰又皆稱<pc n="lb"/>
於朋儕今棄彼取此豈厭膏粱而思藜糗忘黄鐘而取<pc n="lb"/>
瓦缶者乎因書其後而歸之嘉定丁丑重陽後十日種<pc n="lb"/>
春子劉學箕習之父書於方是閒堂<pc n="lb"/>
<pb n="1a"/>
                </p>
<p>
</p>
  </div>
        </body>
</text>
</TEI>