<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>林外野言卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>林外野言卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>郭翼<pc n="　"/>撰<pc n="lb"/>
<pc n="　"/>
                    <pc n="　"/>精衛操<pc n="lb"/>
東海水雖大精衛心不移銜石填海有滿時有滿時海<pc n="lb"/>
有底吁嗟人心不如海<pc n="lb"/>
<pc n="　"/>
                    <pc n="　"/>花㳺曲<pc n="lb"/>
石池天地花溟濛芙蓉暖紅旗颭風錦艚兩帆出雲裏<pc n="lb"/>
玉艷搖溶養龍水寳坊壁堂山入門璚琚雜珮飄輕裙<pc n="lb"/>
                    <pb n="1a"/>
館娃愁絶行春歩青狐泣冷鴛鴦墓鉄蛟噴壑風雨來<pc n="lb"/>
花宫香送瓊英杯玉粒松膏粉雲椀小扇桃歌紫牙板<pc n="lb"/>
苧蘿烟斷東海西雙璫椷札近新題青鳥不來無信使<pc n="lb"/>
玉雁銜絲啼十四真珠字宻愁滿箋為君重賦花遊篇<pc n="lb"/>
<pc n="　"/>
                    <pc n="　"/>和顧子逹見寄二首<pc n="lb"/>
江上去年來避寇無家歸路轉淒迷桃花栁絮當三月<pc n="lb"/>
瘴雨蠻烟似五溪直見荒臺麋鹿走可憐無樹鳳凰棲<pc n="lb"/>
讀書支子橋邊宅瓦礫傷心暗蒺藜<pc n="lb"/>
                    <pb n="1b"/>
<pc n="　"/>
                    <pc n="　"/>其二<pc n="lb"/>
君住同丘似同谷閒身應是笑官忙梅花有興吟東閣<pc n="lb"/>
萱草無憂樹北堂謾省觀魚莊叟樂誰憐歌鳳接輿狂<pc n="lb"/>
相看馬困鹽車日何處悲鳴覔九方<pc n="lb"/>
<pc n="　"/>
                    <pc n="　"/>城南艸堂與顧仲瑛夜話<pc n="lb"/>
花發草堂風雨春青燈剪韭話情親亂離隔世今何夕<pc n="lb"/>
生死論交竟幾人城郭是非華表鶴蓬萊清淺海中塵<pc n="lb"/>
三千賔客馮驩在莫怪悲歌撫劔頻<pc n="lb"/>
                    <pb n="2a"/>
<pc n="　"/>
                    <pc n="　"/>聞吕敬夫移居五首<pc n="lb"/>
憶汝秋來信使稀移家未覩是耶非月星繞樹烏三匝<pc n="lb"/>
風雨橫江雁獨飛豈為故人居赤甲還從野老款荆扉<pc n="lb"/>
東西擾擾皆為客琴劔空慚坐不歸<pc n="lb"/>
<pc n="　"/>
                    <pc n="　"/>其二<pc n="lb"/>
詹尹何勞更决疑衡門之下可棲遲竹從少傅韋家覓<pc n="lb"/>
樹向果園坊裏移翡翠小堂巢窄窄鷗鶄近渚檻垂垂<pc n="lb"/>
主人一任懸徐榻更擬風流醉習池<pc n="lb"/>
                    <pb n="2b"/>
<pc n="　"/>
                    <pc n="　"/>其三<pc n="lb"/>
卜築因同野老居家貧猶有五車書從人更買青田鶴<pc n="lb"/>
入饌頻供丙穴魚謝朓能詩多警策嵇康嬾性且麤疎<pc n="lb"/>
江頭樹裏晴雲出日日看山候小車<pc n="lb"/>
<pc n="　"/>
                    <pc n="　"/>其四<pc n="lb"/>
餘暑醉人猶困酒秋風秋雨下朝朝頗聞蔣詡開三徑<pc n="lb"/>
未識將軍第五橋月裏芙蓉催放艇天頭鸞鶴待鳴簫<pc n="lb"/>
海鄉應訝文星聚莫以尋常折簡招<pc n="lb"/>
                    <pb n="3a"/>
<pc n="　"/>
                    <pc n="　"/>其五<pc n="lb"/>
雨映清秋解鬱陶無端舒嘯倚東皋終懷楚國屠羊肆<pc n="lb"/>
已媿江州食犬牢五夜新凉吹枕几十年舊夢落波濤<pc n="lb"/>
老來已慕歸耕好田屋芃芃黍豆髙<pc n="lb"/>
<pc n="　"/>
                    <pc n="　"/>巴湖春暮<pc n="lb"/>
巴城湖頭日欲曛巴王廟下水如雲漁船歸去打雙槳<pc n="lb"/>
鷗鳥飜迴飛一羣野曠天開秋歴歴霜清木落雨紛紛<pc n="lb"/>
杜陵飄泊誰知己搔首風塵正憶君<pc n="lb"/>
                    <pb n="3b"/>
<pc n="　"/>
                    <pc n="　"/>題景徳寺櫻桃<pc n="lb"/>
上人醉卧櫻桃發客至不知山日斜粲然五<hi>闕</hi>庭下雪<pc n="lb"/>
開作小白岩前花仙女吹笙<hi>闕</hi>
                    <pc n="lb"/>
                    <pc n="　"/>宻背痒欲倩麻姑爬<pc n="lb"/>
<hi>闕</hi>
                    <pc n="lb"/>
<pc n="　"/>
                    <pc n="　"/>書聲齋<pc n="lb"/>
幽人一室開風露坐想瀛洲玉為署把書夜誦秋滿空<pc n="lb"/>
徘徊花影蟾蜍樹蓮葉艇子風泠泠太乙下照藜火青<pc n="lb"/>
笙簧塞耳洗不醒漻哉太音誰得聽<pc n="lb"/>
                    <pb n="4a"/>
<pc n="　"/>
                    <pc n="　"/>雪後逰華藏寺<pc n="lb"/>
快雪時晴西日㣲隂隂碧殿鎖林扉山中白雲好留客<pc n="lb"/>
枝上野梅寒拂衣經床無風花自落瓊田如海鶴爭飛<pc n="lb"/>
諸郎授簡皆能賦况復東林此會稀<pc n="lb"/>
<pc n="　"/>
                    <pc n="　"/>登文筆峰<pc n="lb"/>
借得登山靈運屐乾坤眺望倚巑岏上方日落樓臺碧<pc n="lb"/>
積雨春深艸木寒戰馬中原連萬國風檣巨海隔三韓<pc n="lb"/>
寥寥宇宙懷今古墮泪之碑幾度㸔<pc n="lb"/>
                    <pb n="4b"/>
<pc n="　"/>
                    <pc n="　"/>寄于彦成兼柬玉山<pc n="lb"/>
匡廬道士三尺强手援北斗酌桂漿露氣朝開瑪瑙甕<pc n="lb"/>
丹光夜落芙蓉牀崆峒仙人廣成子鑑湖狂客賀知章<pc n="lb"/>
主人種梅已成屋憶爾看雲眠艸堂<pc n="lb"/>
<pc n="　"/>
                    <pc n="　"/>漫興<pc n="lb"/>
三月既望出北郭艸堂樽爼特風流戴花一任巾幘岸<pc n="lb"/>
酌酒且將車轄投骯髒倚門徒自惜慵疎與世豈無謀<pc n="lb"/>
青春正好莫嫌晚取次習家池上遊<pc n="lb"/>
                    <pb n="5a"/>
<pc n="　"/>
                    <pc n="　"/>春日有懷二首<pc n="lb"/>
二月作客楊家巷東望滄浪眼欲醒雲樓吐氣蛟蜃紫<pc n="lb"/>
海户送色蓬萊青也知奔走非我事直以疎慵任性靈<pc n="lb"/>
别後憶君兼日夜滿江風雪况如馨<pc n="lb"/>
<pc n="　"/>
                    <pc n="　"/>其二<pc n="lb"/>
客裏青春愁不禁月頭月尾雨隂隂海棠結巢花匼匝<pc n="lb"/>
楊柳滿門江淺深竟日笙囊寒未解臨池盤醆晚纔斟<pc n="lb"/>
諸郎怕有乘舟興怪煞喧喧鵲報音<pc n="lb"/>
                    <pb n="5b"/>
<pc n="　"/>
                    <pc n="　"/>玉山草堂<pc n="lb"/>
玉山草堂誰比數風流不減浣溪頭碧梧翠竹一箇箇<pc n="lb"/>
鷺絲鸂鶒兩悠悠吹笙子晉尋常過愛酒山公爛熳㳺<pc n="lb"/>
但道幽棲嫌早計須君更上鳳麟洲<pc n="lb"/>
<pc n="　"/>
                    <pc n="　"/>再題<pc n="lb"/>
玉山草堂趣絶殊風烟白石路縈迂寄詩未荅髙常侍<pc n="lb"/>
簇馬或迎嚴大夫花徑埽晴當晚雪榿林移雨接春湖<pc n="lb"/>
主人結搆知幽寂還約看山傍酒壺<pc n="lb"/>
                    <pb n="6a"/>
<pc n="　"/>
                    <pc n="　"/>澹香亭<pc n="lb"/>
别館閒時擲果車澹香亭下賞春華東闌恰好清明節<pc n="lb"/>
千樹都開爛漫花綺席霏霏吹雪暖霓裳疊疊舞風斜<pc n="lb"/>
魏公翰墨秦家得一字千金未足誇<pc n="lb"/>
<pc n="　"/>
                    <pc n="　"/>南湖有懷<pc n="lb"/>
玉山之詩尚清省草堂緗帙動星光兒郎箇箇荀文若<pc n="lb"/>
賔客入人馬季良月裏吹簫眠複閣花間移艇過漁莊<pc n="lb"/>
酒酣側近江頭别獨坐南湖意不忘<pc n="lb"/>
                    <pb n="6b"/>
<pc n="　"/>
                    <pc n="　"/>漫興一首<pc n="lb"/>
前月海寇入郡郭病裏移家愁殺人桃花野屋苦多雨<pc n="lb"/>
楊栁清江無好春誰似龎公居隴畆自慙杜老在風塵<pc n="lb"/>
草堂夢寐驚相見把酒論詩月色新<pc n="lb"/>
<pc n="　"/>
                    <pc n="　"/>拜石壇<pc n="lb"/>
偉兹秀石竒而雄億千萬年夀作朋何年天公召雷公<pc n="lb"/>
下驅六丁鑿濛鴻巨斧落手驚飛龍初疑帝遣神鼇首<pc n="lb"/>
戴海上之青峰又疑星蕋墮地變化為芙蓉神物之神<pc n="lb"/>
                    <pb n="7a"/>
固有馮一朝當變遷霹靂千丈崩左股臂折卧棘蓬虎<pc n="lb"/>
頭顛絶如南宫作壇置之衆不驚如在培塿視華嵩題<pc n="lb"/>
識况重仇池翁仇池雪浪空玲瓏丹丘白野拜下風嗟<pc n="lb"/>
哉天地生物功一成一毁無終窮人之顯晦靡不同吾<pc n="lb"/>
嘗視天唯夢夢貴賤夀夭初無定幽人采薇窮谷中石<pc n="lb"/>
也幸爾千載逢能令人拜壇再登洛陽丘墟牛李死甲<pc n="lb"/>
乙零落平泉空溝中之斷㸑下桐荆山玉氣吐長虹賀<pc n="lb"/>
爾遭也天所蒙賀爾遭也天所蒙<pc n="lb"/>
                    <pb n="7b"/>
<pc n="　"/>
                    <pc n="　"/>白雲海<pc n="lb"/>
青田生鶴子隨母青田飛母飛向天去𤣥裳縞其衣千<pc n="lb"/>
年歸來華表鶴鶴雛悲鳴西日落好將商墓寺前雲飛<pc n="lb"/>
還直過青山郭<pc n="lb"/>
<pc n="　"/>
                    <pc n="　"/>寄馬敬常<pc n="lb"/>
奈爾相如好賦何老懷猶得慰蹉跎五侯冠蓋殊皆貴<pc n="lb"/>
百世文章自不磨沙漠黃雲龍去逺江湖秋水雁飛多<pc n="lb"/>
旌旄海上重開府還擬扁舟雪夜過<pc n="lb"/>
                    <pb n="8a"/>
<pc n="　"/>
                    <pc n="　"/>寄青龍瞿惠夫博士<pc n="lb"/>
醉眠亭上追遊日為惜髙情對物華草港鬬飛花鴨雨<pc n="lb"/>
竹沙深映白鷴罝叢叢山影侵雲直一一人家落路斜<pc n="lb"/>
近報風流多著作門生若箇是侯芭<hi>著一作述</hi>
                    <pc n="lb"/>
<pc n="　"/>
                    <pc n="　"/>荷亭晚坐寄悦堂長老<pc n="lb"/>
海上無家來避冦行吟何處可銷憂㸔荷偶到東林寺<pc n="lb"/>
落日渾如丈八溝雲葉層隂青過㟁艸堂五月澹於秋<pc n="lb"/>
老子情深能愛客更擬花開一醉留<pc n="lb"/>
                    <pb n="8b"/>
<pc n="　"/>
                    <pc n="　"/>崑山即事寄友人<pc n="lb"/>
人家繞郭連鳬雁井落荒凉接野坰湓瀆雨來秋水暗<pc n="lb"/>
馬鞍雲盡暮峰青宿艸屢過劉君墓紫藤長倚范公亭<pc n="lb"/>
結鄰最晚還相並海上長嗟處士星<pc n="lb"/>
<pc n="　"/>
                    <pc n="　"/>過綽墩舟中奉寄玉山<pc n="lb"/>
綽墩樹色青如薺蕩裏張帆曉鏡開烏目峰髙雲北下<pc n="lb"/>
白沙湖濶水西來菰蔣打雨鳴還止鸂鶒迎船舞却迴<pc n="lb"/>
好入桃源張渥畫祇慙楊馬是仙才<hi>白沙湖濶一作沙湖波闊</hi>
                    <pc n="lb"/>
                    <pb n="9a"/>
<pc n="　"/>
                    <pc n="　"/>同敬常汎婁江<pc n="lb"/>
春江一畨㳺春艇澹沲青山東復東楊柳孤村寒食雨<pc n="lb"/>
流鶯百囀落花風卷題宫錦駝泥紫杯汎仙桃枸杞紅<pc n="lb"/>
鐵龍後夜來同聽擬借琴髙赤鯉公<pc n="lb"/>
<pc n="　"/>
                    <pc n="　"/>蒼筤竹軒<pc n="lb"/>
清風峽上蒼筤竹箇箇繞軒隂滿庭秋聲夜覺烟波逺<pc n="lb"/>
雲氣曉拂鑑湖清親題白野尚書額好勒金華太史銘<pc n="lb"/>
老去幾時探禹穴與子同躡鳳凰翎<pc n="lb"/>
                    <pb n="9b"/>
<pc n="　"/>
                    <pc n="　"/>緑隂亭<pc n="lb"/>
緑隂亭上夏五月瀛洲上客與俱來日出衆鳥繞屋語<pc n="lb"/>
竹深好花當户開鏡裏水涵萍似粟席間雲落酒如苔<pc n="lb"/>
更貪賀監清狂甚艇子朝朝暮暮迴<pc n="lb"/>
<pc n="　"/>
                    <pc n="　"/>放生池<pc n="lb"/>
放生池館信竒哉面面芙蓉夾坐開户外香烟浮翡翠<pc n="lb"/>
殿頭雲氣接蓬萊曽聞子晉吹笙過或遇安期送棗來<pc n="lb"/>
羽客歩虛明月夜珮環鏘玉下層臺<pc n="lb"/>
                    <pb n="10a"/>
<pc n="　"/>
                    <pc n="　"/>追和龍洲先生登多景樓詩就題其墓<pc n="lb"/>
黃鶴磯頭風雨秋中原一望使人愁東江風雨一斗酒<pc n="lb"/>
大地山河百尺樓羣臣誰决和戎議九廟猶銜誤國羞<pc n="lb"/>
慷慨魯連寜入海淒涼王粲重登樓荒岡四尺先生墓<pc n="lb"/>
再拜酧之雙玉舟<pc n="lb"/>
<pc n="　"/>
                    <pc n="　"/>省臣遣館士秦約陸仁祭龍洲先生墓因作詩送<pc n="lb"/>
<pc n="　"/>
                    <pc n="　"/>
                    <pc n="　"/>之<pc n="lb"/>
龍洲湖海士瘞玉崑山阿山川邈如昨喬木拱烟蘿偉<pc n="lb"/>
                    <pb n="10b"/>
哉二三子覽古發嘯歌披荆弔遺跡窆石臨嵳峩慨嗟<pc n="lb"/>
嵗月流奈此湮没何立闕表隧道大刻盤蛟鼉維時春<pc n="lb"/>
載陽好鳥鳴聲和麗牲拜墓下冠蓋相駢羅山僧出遺<pc n="lb"/>
墨保䕶百年多縱橫廿八字恍若龍騰梭緬懷攜彘酒<pc n="lb"/>
風雨渡江沱中原雖在望泪落如懸河安得起九泉執<pc n="lb"/>
手予婆挲歸憩𤣥館夕凉風水㣲波詩成想丰采寤寐<pc n="lb"/>
倘來過<pc n="lb"/>
<pc n="　"/>
                    <pc n="　"/>漁莊<pc n="lb"/>
                    <pb n="11a"/>
山色桃花裏漁莊信少雙鷗羣迴落日魚笱聚深矼楊<pc n="lb"/>
栁秋開屋蒹葭雨滿江野翁歸醉晚水没繫船椿<pc n="lb"/>
<pc n="　"/>
                    <pc n="　"/>春波曲<pc n="lb"/>
妾家紅蕖曲緑水春滿滿鸂鶒不肯飛雙棲落花暖<pc n="lb"/>
<pc n="　"/>
                    <pc n="　"/>桓王墓<pc n="lb"/>
客行古城下下有桓王墓古城多秋艸牛羊下來暮<pc n="lb"/>
<pc n="　"/>
                    <pc n="　"/>簫史趙信卿謁玉山昆季且欲登碧梧翠竹之堂<pc n="lb"/>
<pc n="　"/>
                    <pc n="　"/>
                    <pc n="　"/>詩以道其行<pc n="lb"/>
                    <pb n="11b"/>
金粟池頭花皜皜緑隂亭下樹𡨕𡨕一曲重聞簫史過<pc n="lb"/>
月明憶上鳳凰翎<pc n="lb"/>
<pc n="　"/>
                    <pc n="　"/>遊仙詞八首<pc n="lb"/>
銀流萬里海雲東只泛靈槎上碧空仙女踏歌星影裏<pc n="lb"/>
老龍吹笛浪花中<pc n="lb"/>
<pc n="　"/>
                    <pc n="　"/>其二<pc n="lb"/>
金粟天髙碧殿雲鏡中空影夜氤氲白鸞樹下三千女<pc n="lb"/>
一色龍綃玉雪裙<pc n="lb"/>
                    <pb n="12a"/>
<pc n="　"/>
                    <pc n="　"/>其三<pc n="lb"/>
令威化鶴已千春華表歸來是後身城郭悲歌荒塚在<pc n="lb"/>
到頭應媿學仙人<pc n="lb"/>
<pc n="　"/>
                    <pc n="　"/>其四<pc n="lb"/>
白鶴下啄瑶艸庭道士夜讀神農經問之長生有寳訣<pc n="lb"/>
授以松根千嵗苓<pc n="lb"/>
<pc n="　"/>
                    <pc n="　"/>其五<pc n="lb"/>
溪水流香飯熟麻洞中千樹玉桃花金盤日日飛仙供<pc n="lb"/>
                    <pb n="12b"/>
勅賜安期海上𤓰<pc n="lb"/>
<pc n="　"/>
                    <pc n="　"/>其六<pc n="lb"/>
鬱蕭臺上會羣仙龍燭飛光曉夜然玉殿歸來環珮冷<pc n="lb"/>
白雲猶䕶古苔篇<pc n="lb"/>
<pc n="　"/>
                    <pc n="　"/>其七<pc n="lb"/>
麟洲宫殿五雲髙夜赴瑤池宴碧桃借得仙人紅尾鳳<pc n="lb"/>
月中飛影拂波濤<pc n="lb"/>
<pc n="　"/>
                    <pc n="　"/>其八<pc n="lb"/>
                    <pb n="13a"/>
鈞天按樂樂蓬瀛手把芙蓉朝太清一曲霓裳羽衣舞<pc n="lb"/>
仙家只數董雙成<pc n="lb"/>
<pc n="　"/>
                    <pc n="　"/>柳塘春<pc n="lb"/>
隂隂覆地十餘畆嫋嫋迴塘二月風雨過鷗眠沙色裏<pc n="lb"/>
花飛鶯亂水聲中<pc n="lb"/>
<pc n="　"/>
                    <pc n="　"/>題雲間徐希哲竹庭卷<pc n="lb"/>
軒外閒亭百歩寛不栽桃李盡琅玕幽深自與塵氛逺<pc n="lb"/>
瀟洒偏禁雨雪寒湘浦夜濤欹枕聽渭川晴色卷簾看<pc n="lb"/>
                    <pb n="13b"/>
春來更愛兒孫長玉立森森擬謝蘭<pc n="lb"/>
<pc n="　"/>
                    <pc n="　"/>清真觀<hi>即宋放生池</hi>
                    <pc n="lb"/>
放生池上應五月爛熳花開坐夜長月出金盤擎露影<pc n="lb"/>
天髙玉井散秋香雲邊小溆瀛洲近鏡裏㣲波太液涼<pc n="lb"/>
准擬王喬借飛舄仙遊從此恣翺翔<pc n="lb"/>
<pc n="　"/>
                    <pc n="　"/>行路難七首<pc n="lb"/>
贈君葡萄之芳醇璚瑰玉佩之鏘鳴昆吾鹿盧之寳劔<pc n="lb"/>
空桑龍門之瑟琴紅顔暉暉不長盛流光欺人忽西沉<pc n="lb"/>
                    <pb n="14a"/>
願君和樂兮欣欣聽我再歌行路吟不見陸機華亭上<pc n="lb"/>
寥寥鶴唳詎可聞朝愁不能驅暮愁不可處中區何陿<pc n="lb"/>
隘乘雲汗漫瑤之圃爰從王母訪井公復約元君謁東<pc n="lb"/>
父靈桃花開銀露臺玉文棗熟青琳宇我願於焉此中<pc n="lb"/>
息錫以遐年永終古<pc n="lb"/>
<pc n="　"/>
                    <pc n="　"/>其二<pc n="lb"/>
君不見草木榮復凋青青摧折風霜朝人生寓一世何<pc n="lb"/>
異石火飛流猋貴賤夀夭百年殊死者前後孰可逃當<pc n="lb"/>
                    <pb n="14b"/>
年稱意即可樂烹羊炰羔召同僚莫令閒慮損汝神未<pc n="lb"/>
老面黧毛髪焦岡頭松栢多髙墳聲譽俱逐塵壤消令<pc n="lb"/>
人及此意沈菀上堂鼔瑟歌詩謠<pc n="lb"/>
<pc n="　"/>
                    <pc n="　"/>其三<pc n="lb"/>
門前十字街車輪馬脚不可遮馳名逐勢死不畏赤手<pc n="lb"/>
生拔鯨魚牙得之未足為身榮敗者顛倒紛若麻嗟予<pc n="lb"/>
無能守命分樂取意適不願奢諸君惘惘胡不思來日<pc n="lb"/>
苦少去日多丈夫闔棺事始定何用無益長怨嗟<pc n="lb"/>
                    <pb n="15a"/>
<pc n="　"/>
                    <pc n="　"/>其四<pc n="lb"/>
秦女卷衣咸陽宫蘭烟桂霰茱茰芳泥金爛爛輝五綵<pc n="lb"/>
新衣新賜蘇合房朝擁羣仙行羲和御車駕飛龍暮從<pc n="lb"/>
天女㳺月中吹笙鳳鳴空君恩恐移今已衰羞將淚滴<pc n="lb"/>
紅芙蓉寜作蓬池並翼鳥飛飛到死成匹雙<pc n="lb"/>
<pc n="　"/>
                    <pc n="　"/>其五<pc n="lb"/>
蹙蹙靡所騁出自城北門顧瞻荒丘中鬱鬱蹲石麟石<pc n="lb"/>
闕字漫漫不知何代貴者墳形骸已滅魑魅跡物化盡<pc n="lb"/>
                    <pb n="15b"/>
為狐兔塵吁嗟漢家陵闕荒無主青山落日秦川下猶<pc n="lb"/>
聞樗里有智人天子之宫夾其墓今日休論智與愚昔<pc n="lb"/>
人意氣復何如願借飄颻丹鳳舄與子鍊形入雲墟<pc n="lb"/>
<pc n="　"/>
                    <pc n="　"/>其六<pc n="lb"/>
庭前芳樹花參差嵗嵗争新滿舊枝開白開紅接芳葉<pc n="lb"/>
撩亂二月三月時昔日美人顔似花看花暮去朝復來<pc n="lb"/>
紅夾羅襦泫香露青天白日春風吹惋惋含悲思百年<pc n="lb"/>
何人得長好嘆息謂君君不知<pc n="lb"/>
                    <pb n="16a"/>
<pc n="　"/>
                    <pc n="　"/>其七<pc n="lb"/>
君不見流水泯泯去不還日月攪攪曽無閒人生長苦<pc n="lb"/>
死催促富貴早來開我顔飲酒飲不多直愛美人揚美<pc n="lb"/>
歌即今受樂亦已晚過眼百年能幾何<pc n="lb"/>
<pc n="　"/>
                    <pc n="　"/>送盧公武應召北上<pc n="lb"/>
前朝圖史已全收詔起丘園重纂修一道同風遵禮樂<pc n="lb"/>
大書特筆法春秋金壺墨㵼朝揮洒銀燭花消夜校讎<pc n="lb"/>
進卷内廷承顧問鵠袍端立殿西頭<pc n="lb"/>
                    <pb n="16b"/>
<pc n="　"/>
                    <pc n="　"/>漫興九首<pc n="lb"/>
瞿盧袁陸思清警要我題詩來鶴亭月下吹笙看舞影<pc n="lb"/>
竹中移柵䕶霜翎<pc n="lb"/>
<pc n="　"/>
                    <pc n="　"/>其二<pc n="lb"/>
廣平梅詞吐清婉惠連雪賦映嬋娟况有文章兼二美<pc n="lb"/>
吕家亭子得無傳<pc n="lb"/>
<pc n="　"/>
                    <pc n="　"/>其三<pc n="lb"/>
白雲滿地如白石明月窺江來近人最憶滎陽好兄弟<pc n="lb"/>
                    <pb n="17a"/>
著霜柿葉冩詩新<pc n="lb"/>
<pc n="　"/>
                    <pc n="　"/>其四<pc n="lb"/>
淮泗大水斷禾黍聞道居人巢樹頭漢武曽聞歌瓠子<pc n="lb"/>
老翁更儗賦黃樓<pc n="lb"/>
<pc n="　"/>
                    <pc n="　"/>其五<pc n="lb"/>
城南市中有楚客醉卧髙樓看月生兩兒共扶不肯下<pc n="lb"/>
紫簫吹度到天明<pc n="lb"/>
<pc n="　"/>
                    <pc n="　"/>其六<pc n="lb"/>
                    <pb n="17b"/>
側聞朝家置史館須得班馬出羣材掲公已老歐陽死<pc n="lb"/>
近者何堪為緫裁<pc n="lb"/>
<pc n="　"/>
                    <pc n="　"/>其七<pc n="lb"/>
北山一士禪宗秀爛漫交情只憶渠每與王郎傳詛楚<pc n="lb"/>
不同懷素學狂書<pc n="lb"/>
<pc n="　"/>
                    <pc n="　"/>其八<pc n="lb"/>
永嘉為儒有陳子更思文雅得曹髯麟趾鳳毛不復見<pc n="lb"/>
龍文虎脊有誰兼<pc n="lb"/>
                    <pb n="18a"/>
<pc n="　"/>
                    <pc n="　"/>其九<pc n="lb"/>
江上十月風日好小桃欲開春可憐絶勝龍沙三尺雪<pc n="lb"/>
雕弓射雁拂廬前<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>林外野言卷上<pc n="lb"/>
<pb n="18b"/>
                </p>
<p>
</p>
  </div>
<div>
                <head>林外野言卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>林外野言卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>郭翼<pc n="　"/>撰<pc n="lb"/>
<pc n="　"/>
                    <pc n="　"/>題張戡畫瘦馬圖<pc n="lb"/>
瘦骨鋒稜珠汗落卧痕半雜古苔烟未脱將軍金匼匝<pc n="lb"/>
又䭾兒女玉嬋娟蒼黄日色龍沙外慘淡秋聲塞雁前<pc n="lb"/>
神駿只今誰貌得開圖老眼一醒然<pc n="lb"/>
<pc n="　"/>
                    <pc n="　"/>燕婁東園分韻得五字<pc n="lb"/>
苕苕望瀛洲流雲下東渚笛教仙人借酒使文君取篔<pc n="lb"/>
                    <pb n="1a"/>
簹寫林緑菡蓞發江雨煌煌金閨姿天動星文聚華辭<pc n="lb"/>
播蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>繁價登瓊珇龍鍔秋濤淨鳳羽雲色五燕敖亦<pc n="lb"/>
云暢驩集那得屢驕驄蹋晚轡閣門凉月舉<pc n="lb"/>
<pc n="　"/>
                    <pc n="　"/>寄郯九成懷鐵崖且聞有挾璚花赴倪雲林之約<pc n="lb"/>
<pc n="　"/>
                    <pc n="　"/>
                    <pc n="　"/>就柬<pc n="lb"/>
府中從事近將書只道清狂事事無雪艇不來邀陸倩<pc n="lb"/>
雲林直去看倪迂醉時自舞銕如意愁裏休歌玉唾壺<pc n="lb"/>
揚子草堂頻有約速來滿眼為君酤<pc n="lb"/>
                    <pb n="1b"/>
<pc n="　"/>
                    <pc n="　"/>江水辭二章<pc n="lb"/>
江水一百里送君君去時丁寜桃葉渡莫唱渡江辭<pc n="lb"/>
<pc n="　"/>
                    <pc n="　"/>其二<pc n="lb"/>
江水一百里江流七十盤初三弦上月相憶照灣環<pc n="lb"/>
<pc n="　"/>
                    <pc n="　"/>題宋髙宗詩便面<pc n="lb"/>
康邸龍飛日中原不可支乘輿猶北狩淚濕畫中詩<pc n="lb"/>
<pc n="　"/>
                    <pc n="　"/>江南曲<pc n="lb"/>
江南暄新花月天美人盤㳺緩愁年翠環嬌春扶上船<pc n="lb"/>
                    <pb n="2a"/>
扶上船月如水霞蓋車度花裏<pc n="lb"/>
<pc n="　"/>
                    <pc n="　"/>㳺女曲<pc n="lb"/>
麝衣寳珞花氤氲芙蓉小釵金鵞裙流目艷艷思若雲<pc n="lb"/>
思若雲可憐嬌玉條脱金歩搖<pc n="lb"/>
<pc n="　"/>
                    <pc n="　"/>采蓮曲<pc n="lb"/>
青溪小姑雙嬋娟蓬蓬荷葉金槳船含情戱采並目蓮<pc n="lb"/>
並目蓮為郎喜刺滿莖傷玉指<pc n="lb"/>
<pc n="　"/>
                    <pc n="　"/>采菱曲<pc n="lb"/>
                    <pb n="2b"/>
湖灣小婦歌采菱盪舟曲曲去相迎花開鏡裏搖明星<pc n="lb"/>
搖明星妬華月郎不歸怨花發<pc n="lb"/>
<pc n="　"/>
                    <pc n="　"/>陽春曲<pc n="lb"/>
柳色青堪把櫻花雪未乾宫中裁白紵猶怯剪刀寒<pc n="lb"/>
<pc n="　"/>
                    <pc n="　"/>鳳臺曲<pc n="lb"/>
聞道嬴家女吹簫入紫雲如何鳳臺上不棲祖龍君<pc n="lb"/>
<pc n="　"/>
                    <pc n="　"/>淮南王曲<pc n="lb"/>
漢武好神仙淮南去不還徒令風雨客感慨茂陵阡<pc n="lb"/>
                    <pb n="3a"/>
<pc n="　"/>
                    <pc n="　"/>獨漉篇<pc n="lb"/>
求禄求禄清白不濁清白尚可貪汚殺我明明日月麗<pc n="lb"/>
乎太清明君當宁明臣在廷賞不虛功刑必當罰孰將<pc n="lb"/>
溷溷我寜察察濯乎不洿皭乎不緇暮夜之金弗替於<pc n="lb"/>
懷幸甚至哉歌以言志<pc n="lb"/>
<pc n="　"/>
                    <pc n="　"/>自君之出矣<pc n="lb"/>
自君之出矣花開又花謝思君如日月耿耿晝復夜<pc n="lb"/>
<pc n="　"/>
                    <pc n="　"/>其二<pc n="lb"/>
                    <pb n="3b"/>
自君之出矣徒守零落耳思君如車輪輾轉愁不已<pc n="lb"/>
<pc n="　"/>
                    <pc n="　"/>其三<pc n="lb"/>
自君之出矣琴瑟何曽御思君如落葉蕭瑟悲秋暮<pc n="lb"/>
<pc n="　"/>
                    <pc n="　"/>明鏡篇<pc n="lb"/>
開鏡珠璣匣盤龍百鍊金使君持照妾不解照君心<pc n="lb"/>
<pc n="　"/>
                    <pc n="　"/>蓮子曲<pc n="lb"/>
蓮子復蓮子苦心郎不嘗為郎剥蓮子蓮子憶空房<pc n="lb"/>
<pc n="　"/>
                    <pc n="　"/>汴隄曲<pc n="lb"/>
                    <pb n="4a"/>
已信隄名汴誰教柳姓楊龍舟行樂地不得復歸唐<pc n="lb"/>
<pc n="　"/>
                    <pc n="　"/>王孫曲<pc n="lb"/>
春來百種艸無那怨王孫迷却郎歸路萋萋不斷根<pc n="lb"/>
<pc n="　"/>
                    <pc n="　"/>夜夜曲<pc n="lb"/>
蕙花空帳不生春香壁泥紅墮網塵㣲歩珊珊燈影裏<pc n="lb"/>
金屏夜降李夫人<pc n="lb"/>
<pc n="　"/>
                    <pc n="　"/>題柯敬仲梅花竹石圖<pc n="lb"/>
夜寒起坐看龍影金閣罘罳小殿東夢覺香吹梅子樹<pc n="lb"/>
                    <pb n="4b"/>
玉文堂上月方中<pc n="lb"/>
<pc n="　"/>
                    <pc n="　"/>題李遵道小寒林圖<pc n="lb"/>
溪泉溪樹滿春青寫入桃源翡翠屏楊子風流那可得<pc n="lb"/>
為渠安箇銕厓亭<pc n="lb"/>
<pc n="　"/>
                    <pc n="　"/>題倪元鎮畫雲林圖<pc n="lb"/>
鬱鬱倦時燠雲漢雨如洗美人既云遘胡寜不忻喜㣲<pc n="lb"/>
烟升夕樹鮮月度秋水人生豈所適所適正在爾<pc n="lb"/>
<pc n="　"/>
                    <pc n="　"/>蹋踘篇和鐵厓韻四首<pc n="lb"/>
                    <pb n="5a"/>
簇花小銀雲作團雙尖繡襪星流丸金蟬束腰燕盤盤<pc n="lb"/>
燕盤盤綵門下第一名齊雲社<pc n="lb"/>
<pc n="　"/>
                    <pc n="　"/>其二<pc n="lb"/>
倡園小奴花箇箇蹋踘朝朝花裏過釵墜蜻蜓髻倭墮<pc n="lb"/>
髻倭墮玉瓏璁倚嬌樹雙臉紅<pc n="lb"/>
<pc n="　"/>
                    <pc n="　"/>其三<pc n="lb"/>
緑雲草色光如苔綵樓紅扇相當開美人凌波蹴月來<pc n="lb"/>
蹴月來不墮地袖回風動羅袂<pc n="lb"/>
                    <pb n="5b"/>
<pc n="　"/>
                    <pc n="　"/>其四<pc n="lb"/>
落花水流春滿路走紅踘踘羅塵歩繡襦鴛鴦暖香霧<pc n="lb"/>
暖香霧酒光獰紅暎肉太嬌生<pc n="lb"/>
<pc n="　"/>
                    <pc n="　"/>題仙山樓觀圖<pc n="lb"/>
五雲樓閣世間無日月龍光出綺疏王母衆中金羽蓋<pc n="lb"/>
雙成扶下紫雲轝<pc n="lb"/>
<pc n="　"/>
                    <pc n="　"/>題美人圖<pc n="lb"/>
上清宫殿五雲車降下仙人蕚緑華怪得雪衣無箇信<pc n="lb"/>
                    <pb n="6a"/>
只將條脱寄羊家<pc n="lb"/>
<pc n="　"/>
                    <pc n="　"/>題詩意圖<pc n="lb"/>
鬱金堂上春濃否薄薄羅襦杏子紅白日繡忩鸎不語<pc n="lb"/>
都縁詩思落花中<pc n="lb"/>
<pc n="　"/>
                    <pc n="　"/>題倪元鎮畫<pc n="lb"/>
不見草堂榿樹西早來雲氣忽相迷野老迴船怕風雨<pc n="lb"/>
竹雞柵裏莫教啼<pc n="lb"/>
<pc n="　"/>
                    <pc n="　"/>題秋山圖<pc n="lb"/>
                    <pb n="6b"/>
山上浮雲天幾重秋髙花散玉芙蓉好攜謝朓驚人語<pc n="lb"/>
醉裏來登落雁峯<pc n="lb"/>
<pc n="　"/>
                    <pc n="　"/>絶句六首<pc n="lb"/>
沙洲蘆葦如城郭水深門前百丈洪老漁曬網卧日裏<pc n="lb"/>
稚子捉船行水中<pc n="lb"/>
<pc n="　"/>
                    <pc n="　"/>其二<pc n="lb"/>
楊柳蓋江花蓋屋就中二月覺春多一雙白鵠浮新舫<pc n="lb"/>
窣迹紅雲踏艷歌<pc n="lb"/>
                    <pb n="7a"/>
<pc n="　"/>
                    <pc n="　"/>其三<pc n="lb"/>
髙桃花發江林裏蝶㺯鶯銜四散飛便開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>留連看<pc n="lb"/>
莫放青春造次歸<pc n="lb"/>
<pc n="　"/>
                    <pc n="　"/>其四<pc n="lb"/>
可惜清明雨也晴好春須看水東亭桃花如馬斑斑色<pc n="lb"/>
楊柳藏鴉樹樹青<pc n="lb"/>
<pc n="　"/>
                    <pc n="　"/>其五<pc n="lb"/>
芣苢新生蓋地面辛夷髙開滿上頭生憎雨惡兼風惡<pc n="lb"/>
                    <pb n="7b"/>
轉益朝愁復暮愁<pc n="lb"/>
<pc n="　"/>
                    <pc n="　"/>其六<pc n="lb"/>
雨多二月連正月草没南園與北園一向無情花片片<pc n="lb"/>
百般如怨鳥言言<pc n="lb"/>
<pc n="　"/>
                    <pc n="　"/>崑山謠送友人<pc n="lb"/>
吳東之州婁東江民廬矗矗如蠭房官車客馬交馳橫<pc n="lb"/>
紅塵軋投康與莊雞鳴閙市森開張珠犀翠象在道傍<pc n="lb"/>
吳艎越艦萬首驤大㠶雲落如山崩舟工花股百夫雄<pc n="lb"/>
                    <pb n="8a"/>
蠻音䝤語如吃羌水仙祠前海茫茫魚鼈作道虹作梁<pc n="lb"/>
龍堂貝闕當中央靈女媛歌吹笙簧馮夷伐鼓相鏗轟<pc n="lb"/>
或乘飛龍下滄浪大檣小檣火流光翠旓摩雲互低昻<pc n="lb"/>
左驅勾陳右攙搶天子錫命下南邦重臣下拜靈慈宫<pc n="lb"/>
太平無象躋成康吾州富庶文物昌厥田下下賦下上<pc n="lb"/>
歳貢天府民職恭君子誾誾講虞唐小人業業為工商<pc n="lb"/>
大夫從事舉賢明掌曹僚屬登其良王郎作掾材用長<pc n="lb"/>
理煩剸劇乃不蘉自少軒輊有父風穰穰學業盈囷倉<pc n="lb"/>
                    <pb n="8b"/>
乃翁七十鬚眉蒼二三昆季故昻藏中郎虎髯黠而彊<pc n="lb"/>
誠心懇懇愛其兄願汝忠謇為國禎子孫昭孝百禄將<pc n="lb"/>
願集中正以為裳願以仁義雜為珩願言揖子以為明<pc n="lb"/>
徳音秩秩亦孔章<pc n="lb"/>
<pc n="　"/>
                    <pc n="　"/>天台行送友人<pc n="lb"/>
吾聞天台山一萬八千丈赤霞壁立百雉城閶闔天開<pc n="lb"/>
勢摩蕩瓊臺雙闕雲幾重羣山俯伏華頂雄靈仙𤣥聖<pc n="lb"/>
所窟宅紫氣彷彿飛㳺龍滄溟直下但如沼青烟東望<pc n="lb"/>
                    <pb n="9a"/>
蓬萊小火珠光動金銀宫日月跳丸幾昬曉丹厓氣散<pc n="lb"/>
如飛霜草木冬夏涵天香羽人霄蓋擁旌節雨衣雲帶<pc n="lb"/>
雙翺翔石橋縹緲那可度憑雷躡雲天所怒不知方廣<pc n="lb"/>
今有無如何絶却人間路有客有客多好竒方舟明日<pc n="lb"/>
過靈溪青山之谷事幽討手援芝草歌我詩<pc n="lb"/>
<pc n="　"/>
                    <pc n="　"/>贈卜香印錢道人<pc n="lb"/>
吾聞軒轅師廣成仙成騎龍鼎湖升獨遺弓劍在人世<pc n="lb"/>
白雲冉冉連星辰崆峒之天三十六日月珠光照龍燭<pc n="lb"/>
                    <pb n="9b"/>
何年贈汝棗木盤玉字靈香勘神卜道人十口家一船<pc n="lb"/>
瓦盤沽酒有酒錢桃花洞洞紅滿烟塵流一隔三千年<pc n="lb"/>
<pc n="　"/>
                    <pc n="　"/>送道士遊武當<pc n="lb"/>
武當諸峰何壯哉大朶小朶青蓮開𤣥聖中居天地户<pc n="lb"/>
赤日下照金銀臺神龜六眼電光走山鬼一足雲頭來<pc n="lb"/>
道人再拜望北極應帶滿身星斗回<pc n="lb"/>
<pc n="　"/>
                    <pc n="　"/>奉同袁子英柬呈楊亷夫先生<pc n="lb"/>
楊子十年官不調如此永州文力何洞庭鐵笛龍吹得<pc n="lb"/>
                    <pb n="10a"/>
天上瓊書鶴寄多車子看花將一兩雪兒行酒艷雙歌<pc n="lb"/>
時時對客教弦索繡領單衫月色羅<pc n="lb"/>
<pc n="　"/>
                    <pc n="　"/>和讀李五峰集<pc n="lb"/>
先生住婁八十日金石遺音手自題人物風流擬江左<pc n="lb"/>
文章典雅重淮西鳳來山郭時稱瑞鯨破滄溟勢欲齊<pc n="lb"/>
著作新聞徴士詔天光久待照青藜<pc n="lb"/>
<pc n="　"/>
                    <pc n="　"/>桂花曲<pc n="lb"/>
花開沓沓金為粟葉宻藂藂翠蓋烟不分月中惟一樹<pc n="lb"/>
                    <pb n="10b"/>
要將秋色種諸天<pc n="lb"/>
<pc n="　"/>
                    <pc n="　"/>欸乃歌詞<hi>并序</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>呉與卜者浮舟為家遨逰往來具能道山水之<pc n="lb"/>
<pc n="　"/>
                    <pc n="　"/>
                    <pc n="　"/>勝請予言其狀如杜之歌䕫州禹錫之竹枝也<pc n="lb"/>
<pc n="　"/>
                    <pc n="　"/>
                    <pc n="　"/>因製欸乃新詞五章遺之言固鄙俚不能當古<pc n="lb"/>
<pc n="　"/>
                    <pc n="　"/>
                    <pc n="　"/>作者然或逺方懷其風俗使歌之亦足樂也<pc n="lb"/>
榻頭船子小如車賣卜狂逰屬當家直到年頭與年尾<pc n="lb"/>
不開看月即看花<pc n="lb"/>
                    <pb n="11a"/>
<pc n="　"/>
                    <pc n="　"/>其二<pc n="lb"/>
芙蓉秋裏遶城開溪月溪烟幾畨來駱駝橋頭有酒賣<pc n="lb"/>
鷗波亭下棹船回<pc n="lb"/>
<pc n="　"/>
                    <pc n="　"/>其三<pc n="lb"/>
道塲何山山最雄弁中形勝聞吳中七十二峰菡蓞緑<pc n="lb"/>
四月五月楊梅紅<pc n="lb"/>
<pc n="　"/>
                    <pc n="　"/>其四<pc n="lb"/>
上塘船行無斷頭下塘船少好安流兩岸青山天上坐<pc n="lb"/>
                    <pb n="11b"/>
看山吹笛上杭州<pc n="lb"/>
<pc n="　"/>
                    <pc n="　"/>其五<pc n="lb"/>
城東城西楊柳多女郎不唱本鄉歌那箇新傳欸乃曲<pc n="lb"/>
落花風裏奈春何<pc n="lb"/>
<pc n="　"/>
                    <pc n="　"/>江南采蓮曲<pc n="lb"/>
渉烟采芙蓉湖波秋影蕩天開明鏡入鳥下青菰蔣佳<pc n="lb"/>
人弭輕檝緑水歌兩兩江南有愁思落日空蒼莽<pc n="lb"/>
<pc n="　"/>
                    <pc n="　"/>春愁曲<pc n="lb"/>
                    <pb n="12a"/>
春陽動宫沼花色明闌薄文鶯穿柳過黃蜂粘絮落霓<pc n="lb"/>
裳久不舞叢簧愁未灼寜知色易衰秖念恩如昨<pc n="lb"/>
<pc n="　"/>
                    <pc n="　"/>無題和袁子英四首<pc n="lb"/>
雲中錦隊衛旌幢帝子乘舟思滿江不惜鳳弦閒寳瑟<pc n="lb"/>
却教龍女䕶瑤忩淚花筠竹坡千頃愁雨蒼梧玉一雙<pc n="lb"/>
萬古湘南遺廟在至今清怨未能降<pc n="lb"/>
<pc n="　"/>
                    <pc n="　"/>其二<pc n="lb"/>
瓊宫花發滿神臯花下吹笙紫繡袍不學鳳臺秦弄玉<pc n="lb"/>
                    <pb n="12b"/>
也歌樂府鄭櫻桃珊瑚舊夢留春枕椒桂新香暖夜醪<pc n="lb"/>
轆轆羊車過别院仰看星斗覺心勞<pc n="lb"/>
<pc n="　"/>
                    <pc n="　"/>其三<pc n="lb"/>
繞帳犀珠星影移銅華鋪首嚙雙螭守宫㸃臂斑斑血<pc n="lb"/>
結帶同心寸寸絲機上金梭迴艷錦篋中玉子卜靈棋<pc n="lb"/>
飛花解繫相思否莫倩韓家賦柳枝<pc n="lb"/>
<pc n="　"/>
                    <pc n="　"/>其四<pc n="lb"/>
紫殿長楊滿路塵驪山荒草没麒麟伶𤣥作傳追飛燕<pc n="lb"/>
                    <pb n="13a"/>
李白歌辭忤太真舞袖夜虛金掌月香囊魂墜紫丝茵<pc n="lb"/>
可憐傾國傾城曲一度秋風一愴神<pc n="lb"/>
<pc n="　"/>
                    <pc n="　"/>次陳敬初見寄二首兼懷張仲敏<pc n="lb"/>
至正天子明聖君早聞羔鴈聘陳羣河清地應千年瑞<pc n="lb"/>
星聚天囘五色文遂有青鸞鳴桂樹也憐黃鵠伴沙雲<pc n="lb"/>
詩筒坐得蘇臺使百過愁吟到落曛<pc n="lb"/>
<pc n="　"/>
                    <pc n="　"/>其二<pc n="lb"/>
論交長歎白頭新傾蓋相知定幾人照世豈無麟閣畫<pc n="lb"/>
                    <pb n="13b"/>
買田且卜艸堂隣南州人物皆零落西漢文章尚雅馴<pc n="lb"/>
好竹每懷張仲敏泠泠風骨水為神<pc n="lb"/>
<pc n="　"/>
                    <pc n="　"/>題娑羅室<pc n="lb"/>
娑羅樹下幽人室山氣因之與秋碧古色猶栖竺國雲<pc n="lb"/>
絶頂仰見扶桑日太隂垂地風雨會百尺撐空鬼神力<pc n="lb"/>
醉呼北海起九原為爾重鐫青石壁<pc n="lb"/>
<pc n="　"/>
                    <pc n="　"/>送僧歸江隂山寺<hi>昔葛洪騎狼入此山</hi>
                    <pc n="lb"/>
孰知揚子江頭寺寺門髙髙樹裏開仙翁巳乘白狼去<pc n="lb"/>
                    <pb n="14a"/>
古佛或騎青象來春動水流無底谷天晴雲覆散花臺<pc n="lb"/>
山中邑子正憶汝恰得飛空一錫迴<pc n="lb"/>
<pc n="　"/>
                    <pc n="　"/>寄陸良貴<pc n="lb"/>
堂館緑隂皆面水圖書烏几喜無塵㯶櫚交葉繞遮井<pc n="lb"/>
菡蓞傾花故向人世事從渠寜分拙交逰於爾覺情親<pc n="lb"/>
澧蘭沅芷秋風裏明日南雲别更新<pc n="lb"/>
<pc n="　"/>
                    <pc n="　"/>送趙季文之湖州知事<pc n="lb"/>
送子作官山水郡掾曹日日簿書稀放生池頭看花去<pc n="lb"/>
                    <pb n="14b"/>
浮玉山前載酒歸芙蓉入簾秋雨落䆉稏滿天寒雁飛<pc n="lb"/>
即聞善政歌賢徳還見清光照紫微<pc n="lb"/>
<pc n="　"/>
                    <pc n="　"/>天馬二首<pc n="lb"/>
佛郎獻馬真龍種六尺之髙脩倍之圖畫當今屬周朗<pc n="lb"/>
歌詩傳昔勅奚斯空聞市骨千金直不羡窮荒八駿馳<pc n="lb"/>
有客新來聞此事與君何惜滯明時<pc n="lb"/>
<pc n="　"/>
                    <pc n="　"/>其二<pc n="lb"/>
四年逺渉流沙道筋骨權竒舊肉騣曉秣龍堆寒蹙雪<pc n="lb"/>
                    <pb n="15a"/>
晚經月窟怒追風漢文千里知曽却曹覇丹青貌不同<pc n="lb"/>
拂拭金鞍被來好幸陪天廐玉花騘<pc n="lb"/>
<pc n="　"/>
                    <pc n="　"/>陸定之印為陸仲安賦<pc n="lb"/>
陸家漢印吁亦絶金窠籀文盤屈鐵斯文已矣世無傳<pc n="lb"/>
千載得之名不滅何用兵家虎作符空聞澤國龍為節<pc n="lb"/>
勗哉玩物古有言願子文章照前烈<pc n="lb"/>
<pc n="　"/>
                    <pc n="　"/>嵗盡寄瞿慧夫<pc n="lb"/>
瞿子作官無暇日南國臘盡未還家禁春㣲雪青青艸<pc n="lb"/>
                    <pb n="15b"/>
照眼疎枝細細花五兩即看飛落日屠蘇應待酌流霞<pc n="lb"/>
詩成無使能將意鳬雁寒雲滿白沙<pc n="lb"/>
<pc n="　"/>
                    <pc n="　"/>水閣書事寄鄭明齋<pc n="lb"/>
方橋匼匝小如亭山色傾江滃滃青雨裏芭蕉憐畫扇<pc n="lb"/>
花間鸚鵡惜金屏誰傳鴻寳中篇術自寫黃庭外景經<pc n="lb"/>
練水東頭三十里何人識得伍喬星<pc n="lb"/>
<pc n="　"/>
                    <pc n="　"/>荅吕維清兼柬鄭遂昌葛可久<pc n="lb"/>
滄洲解纜不十日相憶題詩寄闔閭常怪接輿歌鳳鳥<pc n="lb"/>
                    <pb n="16a"/>
因憐爾雅註蟲魚台州司户頻相問勾漏仙人好附書<pc n="lb"/>
况汝才華今亦盛五雲坊裏看徴車<pc n="lb"/>
<pc n="　"/>
                    <pc n="　"/>擬杜陵秋興八首<pc n="lb"/>
露下大江江鴈橫窮秋搖落喚愁生波濤百里風連海<pc n="lb"/>
砧杵千家月滿城佩劍衝衝龍匣動巢笙夜夜鳳臺清<pc n="lb"/>
還同使者將秋色一到銀河且濯纓<pc n="lb"/>
<pc n="　"/>
                    <pc n="　"/>其二<pc n="lb"/>
東過秦皇渡海矼波聲雲影落漎漎君平漫識支機石<pc n="lb"/>
                    <pb n="16b"/>
帝子應愁鼓瑟<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>鳳穴朝陽鳴好樹槎頭秋水釣空江<pc n="lb"/>
坐來清漏荒城斷愁絶飛蓬老鬢雙<pc n="lb"/>
<pc n="　"/>
                    <pc n="　"/>其三<pc n="lb"/>
海門八月雨清霜可怪殘雷未肯藏虹蜺斷江將雨映<pc n="lb"/>
鴐鵞背日與風翔羅含自老黃花宅裴度重來緑野堂<pc n="lb"/>
衰暮閉門懷故舊豈因吹笛滿山陽<pc n="lb"/>
<pc n="　"/>
                    <pc n="　"/>其四<pc n="lb"/>
巍巍北斗夜䦨干盛世無憂行路難轉粟帆檣遼海濶<pc n="lb"/>
                    <pb n="17a"/>
舞階干羽䝤夷安黃河正道流應復白月空江卧獨看<pc n="lb"/>
願借雙飛珠樹鶴清㳺一接鳳池翰<pc n="lb"/>
<pc n="　"/>
                    <pc n="　"/>其五<pc n="lb"/>
灤水秋風曉夜催上京宫殿䕶蓬萊扶桑日近龍波湧<pc n="lb"/>
閶闔天髙象駕迴綵仗齊迎千騎發翠旗遙接五雲來<pc n="lb"/>
揚雄漫有河東賦流落何人一薦才<pc n="lb"/>
<pc n="　"/>
                    <pc n="　"/>其六<pc n="lb"/>
江上青山接甬東離離禾黍館娃宫芙蓉舊苑長洲裏<pc n="lb"/>
                    <pb n="17b"/>
麋鹿荒臺落照中銀海鴈飛沉夜月金莖露冷擢秋空<pc n="lb"/>
可憐蕭瑟江關暮詞客哀吟思不窮<pc n="lb"/>
<pc n="　"/>
                    <pc n="　"/>其七<pc n="lb"/>
金陵佳麗帝王州今古登臨送客愁玉樹雲連鳷鵲觀<pc n="lb"/>
青山日落鳳凰丘荒城併與烟蕪没故國空餘漢水流<pc n="lb"/>
渺渺江湖頻入夢蕭蕭天地不勝秋<pc n="lb"/>
<pc n="　"/>
                    <pc n="　"/>其八<pc n="lb"/>
落日江南發棹歌楚王宫廟鬱嵯峨雨經巫峽朝雲濕<pc n="lb"/>
                    <pb n="18a"/>
木落洞庭秋水多璧月銀河空復在玉簫金管奈愁何<pc n="lb"/>
只今文藻悲遷客何處波濤弔汨羅<pc n="lb"/>
<pc n="　"/>
                    <pc n="　"/>春閨曲<pc n="lb"/>
緑樹鶯歌遍紅簷燕語頻所思猶逺道何用慰芳春<pc n="lb"/>
<pc n="　"/>
                    <pc n="　"/>寄衣曲<pc n="lb"/>
蠶嵗既已畢鸎時俄復換早製邊上衣秋來愁緒亂<pc n="lb"/>
<pc n="　"/>
                    <pc n="　"/>送逺曲二首<pc n="lb"/>
神京佳麗地萬户復千門看花三月裏慎莫過倡園<pc n="lb"/>
                    <pb n="18b"/>
<pc n="　"/>
                    <pc n="　"/>其二<pc n="lb"/>
七月發揚子八月渡黃河到京書便寄北來鴻鴈多<pc n="lb"/>
<pc n="　"/>
                    <pc n="　"/>送林尊師<pc n="lb"/>
共謁崑崙華蓋君芙蓉旌斾雨紛紛燭龍銜火朝飛海<pc n="lb"/>
笙鳳乘風夜入雲偷得玉桃如赤日孏將瓊笈校𤣥文<pc n="lb"/>
倘其歸去容成洞采拾金鵞幸見分<pc n="lb"/>
<pc n="　"/>
                    <pc n="　"/>次鄭明齋柬俞彦莊韻<pc n="lb"/>
萱草羅生已滿院篔簹初種欲遮鄰厨中雙魚好作鱠<pc n="lb"/>
                    <pb n="19a"/>
階下獨鶴長比人久欽陸賈為新語况以荀卿得大醇<pc n="lb"/>
白首相逢在江海紫薇終願召絲綸<pc n="lb"/>
<pc n="　"/>
                    <pc n="　"/>題沈君錫畫木<pc n="lb"/>
君不聞莊椿春秋八千嵗又不聞蟠桃一實三千齡不<pc n="lb"/>
知此木歴年幾百萬雲氣上下摩空青羲和馭日海<pc n="lb"/>
底出白銀宫闕搏桑暾嗟哉沈君筆力能扛百斛鼎旋<pc n="lb"/>
轉造化何其神蛟螭走壁白日動列缺御氣流風霆勇<pc n="lb"/>
如陸地盪舟子凛若漢廷折檻臣車行下走九折坂劍<pc n="lb"/>
                    <pb n="19b"/>
化躍入延平津大枝輪囷小枝偃千千百百子若孫六<pc n="lb"/>
月赤日天無雲珊瑚水屋嘗隂隂與君展席坐其下聽<pc n="lb"/>
我醉讀南華經<pc n="lb"/>
<pc n="　"/>
                    <pc n="　"/>懷張心田<pc n="lb"/>
若人清事也無涯客去談詩到日斜愛畫龍眠好頭赤<pc n="lb"/>
凌霄不埽落來花<pc n="lb"/>
<pc n="　"/>
                    <pc n="　"/>湘絃曲<pc n="lb"/>
竹啼非染露山暝乃疑雲靈瑟傳神語休令帝子聞<pc n="lb"/>
                    <pb n="20a"/>
<pc n="　"/>
                    <pc n="　"/>館娃曲<pc n="lb"/>
館娃催賜宴西子猶酣酒龍輿下雲旗鳳樂迎王母銀<pc n="lb"/>
橋星似燭翠扇花連牖歡樂殊未終鴉噪城頭栁<pc n="lb"/>
<pc n="　"/>
                    <pc n="　"/>夜起來<pc n="lb"/>
秋生臨水殿月過望仙臺歌吹無聊賴愁吟夜起來<pc n="lb"/>
<pc n="　"/>
                    <pc n="　"/>堤上行三首<pc n="lb"/>
碧水樓樓三月春蠻兒箇箇唱歌新通海坊中人作市<pc n="lb"/>
靈慈宫裡樂迎神<pc n="lb"/>
                    <pb n="20b"/>
<pc n="　"/>
                    <pc n="　"/>其二<pc n="lb"/>
四月南風海岸深青旗髙髙樹隂隂三江潮發來如馬<pc n="lb"/>
五兩風搖宻似林<pc n="lb"/>
<pc n="　"/>
                    <pc n="　"/>其三<pc n="lb"/>
髙麗女兒珠腕繩玉環穿耳坐船棚絲為帆繂朝朝颺<pc n="lb"/>
銅作琵琶嘖嘖鳴<pc n="lb"/>
<pc n="　"/>
                    <pc n="　"/>秋夜曲<pc n="lb"/>
玉階月下千愁色秋水秋波振草涼烏桕風髙吹斾斾<pc n="lb"/>
                    <pb n="21a"/>
紅蕖露冷墜房房<pc n="lb"/>
<pc n="　"/>
                    <pc n="　"/>櫂歌行<pc n="lb"/>
春江花柳月水色碧草滋嬋媛競遊盤棹歌樂芳時寳<pc n="lb"/>
珥薰麝蘭羽蓋翔鳬鷖臨流激遺響窈窕飄鶯辭竟欲<pc n="lb"/>
整輕橈泝洄往從之落日大江平愴然生逺思<pc n="lb"/>
<pc n="　"/>
                    <pc n="　"/>白頭吟<pc n="lb"/>
皚皚山上雪雪積還復滅皎皎雲間月月圓有時缺周<pc n="lb"/>
公大聖當國時流言况也讒間之結交以面心乃爾白<pc n="lb"/>
                    <pb n="21b"/>
頭不若新相知漢家宫闕長門道花發年年怨春草今<pc n="lb"/>
朝寵固色未衰明日怨多恩反少今人輕薄懷古人古<pc n="lb"/>
人轗軻常苦辛蘭陵廢死不歸楚嗚呼此意吾誰陳<pc n="lb"/>
<pc n="　"/>
                    <pc n="　"/>棄妾言<pc n="lb"/>
棄妾不足惜顧顧懷君深奉妾合歡帶繫君明日心<pc n="lb"/>
<pc n="　"/>
                    <pc n="　"/>連理樹<pc n="lb"/>
堂前好雙樹枝合葉交遮時有鴛鴦鳥來銜並蒂花<pc n="lb"/>
<pc n="　"/>
                    <pc n="　"/>征婦怨<pc n="lb"/>
                    <pb n="22a"/>
君久戍逺磧妾愁在空幃不得如春草隨春上君衣<pc n="lb"/>
<pc n="　"/>
                    <pc n="　"/>柳枝辭<pc n="lb"/>
濯濯金明柳年年照妾容飛花怨春盡落日渡江風<pc n="lb"/>
<pc n="　"/>
                    <pc n="　"/>精衛辭<pc n="lb"/>
海水水無底百谷流瀰瀰精衛銜木石之死心不移蓬<pc n="lb"/>
萊幾清淺會有揚塵時眼中恨與海水平鳥飛不惜翅<pc n="lb"/>
羽垂<pc n="lb"/>
<pc n="　"/>
                    <pc n="　"/>望夫石<pc n="lb"/>
                    <pb n="22b"/>
亭亭望夫石化石石作心丈夫無死節婦人那可輕山<pc n="lb"/>
花滿頭雲作衣日日望夫夫不歸夫不歸淚如水至今<pc n="lb"/>
水流流不止<pc n="lb"/>
<pc n="　"/>
                    <pc n="　"/>繫子詞<pc n="lb"/>
鄧家兒鄧家兒長繩誰繫髙樹枝父母各逃生兒死亦<pc n="lb"/>
孔悲弟亡一息不可棄兒雖當棄忍繫之鄧家兒哭奚<pc n="lb"/>
為天乎天乎豈無知<pc n="lb"/>
<pc n="　"/>
                    <pc n="　"/>次韻寄野航<pc n="lb"/>
                    <pb n="23a"/>
十日不見華州掾定是清迂在箇邊青壁縁雲題石閣<pc n="lb"/>
白沙留月繫湖船娟娟酒落杯香細闇闇梅堆雪色鮮<pc n="lb"/>
歸來且樂嵗年暮何問他儂識太𤣥<pc n="lb"/>
<pc n="　"/>
                    <pc n="　"/>宴吕敬夫水閣<pc n="lb"/>
暮春三月之佳日畫裏看花小閣杯一雙皓鶴廵池走<pc n="lb"/>
百葉緋桃映綬開卷幔不知雲亂入題詩應怪雨相催<pc n="lb"/>
武陵何處能忘世莫遣閒人取次來<pc n="lb"/>
<pc n="　"/>
                    <pc n="　"/>題野航壁<pc n="lb"/>
                    <pb n="23b"/>
大樹小樹屋東西癭頸鵓鴣來上啼明朝艓子坐天上<pc n="lb"/>
野水壓江江日低<pc n="lb"/>
<pc n="　"/>
                    <pc n="　"/>和李長吉馬詩十二首<pc n="lb"/>
騄驥連錢動金鞍鏤玉羈無人尋穆滿借與閬風騎<pc n="lb"/>
<pc n="　"/>
                    <pc n="　"/>其二<pc n="lb"/>
肉礧錦纒鬃流雲汗似紅太平無戰伐驂驔走沙蓬<pc n="lb"/>
<pc n="　"/>
                    <pc n="　"/>其三<pc n="lb"/>
龍性非凡質騰波出紫雲檀溪飛過日應識漢將軍<pc n="lb"/>
                    <pb n="24a"/>
<pc n="　"/>
                    <pc n="　"/>其四<pc n="lb"/>
龍印留官字霜花剥暗毛長鳴愁過影祇憶九方皋<pc n="lb"/>
<pc n="　"/>
                    <pc n="　"/>其五<pc n="lb"/>
霞口鏤金勒霜蹄削玉寒曉看經邏些暮已驀樓䦨<pc n="lb"/>
<pc n="　"/>
                    <pc n="　"/>其六<pc n="lb"/>
瘦骨如山立臨流飲渇虹誰憐中道棄苜蓿老秋風<pc n="lb"/>
<pc n="　"/>
                    <pc n="　"/>其七<pc n="lb"/>
神駿知無匹驍騰絶域來流沙一丈雪夜拂白龍堆<pc n="lb"/>
                    <pb n="24b"/>
<pc n="　"/>
                    <pc n="　"/>其八<pc n="lb"/>
天子飛黄馬牽花賜近臣玉階新雨過風衮落花塵<pc n="lb"/>
<pc n="　"/>
                    <pc n="　"/>其九<pc n="lb"/>
内廐玉花騘斑斑歕肉騣奚官新浴罷沙苑踏春風<pc n="lb"/>
<pc n="　"/>
                    <pc n="　"/>其十<pc n="lb"/>
佛郎通上國萬里進龍媒曉日開閶闔虹光射玉臺<pc n="lb"/>
<pc n="　"/>
                    <pc n="　"/>其十一<pc n="lb"/>
天馬誰能馭和鸞駕紫㣲年年清暑去霹靂逐龍飛<pc n="lb"/>
                    <pb n="25a"/>
<pc n="　"/>
                    <pc n="　"/>其十二<pc n="lb"/>
驥子大宛種房星夜降精漢家求不得兵壓貳師城<pc n="lb"/>
<pc n="　"/>
                    <pc n="　"/>襍詩三首<pc n="lb"/>
靡靡輕薄子沓沓肩相摩營營樊中蠅撲撲火上蛾趨<pc n="lb"/>
利不顧生是非搆讒邪所得不既少所喪良已多凄風<pc n="lb"/>
遍大野不久當如何<pc n="lb"/>
<pc n="　"/>
                    <pc n="　"/>其二<pc n="lb"/>
滔滔夏孟月桃李春已矣庭前兩支子其葉互相倚梧<pc n="lb"/>
                    <pb n="25b"/>
桐一髙蓋碧氣䕃清美曨曨屋東日連隂宻如齒當晝<pc n="lb"/>
無穿影西枝覆流水鋪床終日坐兒女且驩喜有酒輒<pc n="lb"/>
持飲聊樂我云耳貴者日以驕富者日以侈古人已云<pc n="lb"/>
亡誰下白屋士<pc n="lb"/>
<pc n="　"/>
                    <pc n="　"/>其三<pc n="lb"/>
京畿連大宅新賜公侯第桂樹夾道生臺觀迎風起歌<pc n="lb"/>
麐玉階側棲鳳金<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>裏秦娃當妙選趙舞飄輕軆大兒<pc n="lb"/>
尚書郎小兒參國議中兒權最隆出入侍天子七葉輕<pc n="lb"/>
                    <pb n="26a"/>
漢貂八逹哂周士馮唐亦何命白首賤如此<pc n="lb"/>
<pc n="　"/>
                    <pc n="　"/>題玉山雅集<pc n="lb"/>
愛汝西莊給事家繞屋山石何谽谺截江秀色發林壑<pc n="lb"/>
平地玉氣貫虹霞佳處如居子午谷望中開遍冬春花<pc n="lb"/>
夜深酒醒月在海應有仙人來繫槎<pc n="lb"/>
<pc n="　"/>
                    <pc n="　"/>與顧仲瑛書<hi>附</hi>
                    <pc n="lb"/>
九月初一日翼再拜向嘗見續志所書事蹟往往感於<pc n="lb"/>
卑下雜亂無取昔揚子雲作法言拒富者之金曰圈中<pc n="lb"/>
                    <pb n="26b"/>
之鹿闌中之羊何以名為而陳夀乃求米作佳傳尚得<pc n="lb"/>
為信史耶今必痛加繩削正其謬誤然後網羅漏失振<pc n="lb"/>
發幽潛為一代盛典豈不偉歟夫一才一善人所難能<pc n="lb"/>
生而積學白首而成者十無二三不幸老死岩谷又蔑<pc n="lb"/>
蔑無聞者良可憫哉然貴者可信而易云賤者隱而難<pc n="lb"/>
顯易云者人皆傳之難顯者人皆畧之此人之常情也<pc n="lb"/>
春秋美君子樂道人之善所以使天下皆去惡為善此<pc n="lb"/>
磊落喜事之人立言著書以垂後世蓋謂此也予自兒<pc n="lb"/>
                    <pb n="27a"/>
時目覩諸老先輩先生及歴歴耳聞者或仕或不仕其<pc n="lb"/>
才徳文章書法畫品雖髙下不齊要皆百年以來育徳<pc n="lb"/>
成材固非一朝一夕所能致也若方外之清流閨門之<pc n="lb"/>
貞節皆灼灼可書不可有忽畧而棄置也竊見崑山人<pc n="lb"/>
物之盛非他州可及有耆儒碩學若李季髙蓉月先生<pc n="lb"/>
衛培月山先生二山鄭漁溪陳愛山或典章老成或經<pc n="lb"/>
學博聞皆師儒之宗也有文章之流若俞翠峰之超逸<pc n="lb"/>
施林塘之風騷秦徳卿之厚重汪徳載之深沉文學古<pc n="lb"/>
                    <pb n="27b"/>
之竒放馬敬常之秀麗皆士林尤著者也若楊譓之著<pc n="lb"/>
述盧均華之教子朱翺之標格盧觀之淳古俞日强之<pc n="lb"/>
文學李簡之清介又不可以偏長而廢也士大夫之族<pc n="lb"/>
則朱次山之好古博雅朱仲髙之倜儻好客張心田之<pc n="lb"/>
能書能畫顧仁山之恬退守業馬廷玉君瑞之好文雅<pc n="lb"/>
楊仲元之世其家易兼山之吏隱顧善夫之墨妙及乎<pc n="lb"/>
朱都水妻茅氏之貞節殷大章葬其祖伯堂之盡禮書<pc n="lb"/>
之皆可以激厲流俗而有補於名教者也鼔琴之妙則<pc n="lb"/>
                    <pb n="28a"/>
宋尹文為之魁甲屠雲岩秦徳齊王彦明楊景文又皆<pc n="lb"/>
鏗鏘於浙操者也方外詩僧則大無外者省夢庵者理<pc n="lb"/>
獨間者唐西白者器大用者慶雲岡者皆齊已靈澈之<pc n="lb"/>
流也顔悦堂編蒲之有室栢子庭不繫之有舟寳雲海<pc n="lb"/>
之宗乘亮虛白之圖畫秉白雲之干林閣莊蒙泉之大<pc n="lb"/>
寳洲方之髙僧無與倫比道士則殷在山章句可推蔡<pc n="lb"/>
雲谷駢儷可法張虚谷之飄然髙舉楊春雲之多藝多<pc n="lb"/>
材是亦不可盡棄者也題咏記述則大成殿玉芝之有<pc n="lb"/>
                    <pb n="28b"/>
詩靈慈宫餉運之有記以至齋宫之銘塜墓之碣一言<pc n="lb"/>
一咏皆名流朝士聚精㑹神極其盛者又若袁子英之<pc n="lb"/>
髙節樓瞿惠夫之夀豈堂姚文奐之書聲秦文仲之鶴<pc n="lb"/>
塚張師賢之芝蘭堂吕敬夫之來鶴亭盧伯融觀雲之<pc n="lb"/>
軒陸良貴乾乾之室盧公武之鹿城隱居古人云境因<pc n="lb"/>
人勝此皆一時出羣之材其文章節槩固非泯泯黙黙<pc n="lb"/>
而已者又若顧伯衡顧子逹嚴孟賔項叔馭俞復初皆<pc n="lb"/>
進進而不已者誠非他郡所可彷彿也所謂不傳於今<pc n="lb"/>
                    <pb n="29a"/>
必傳於後萬萬無可疑者惟執事持至公之論去常人<pc n="lb"/>
之見念聖人才難之歎樂春秋與善之誠無一毫嫌疑<pc n="lb"/>
以自阻則舉讐舉子之事不得専美於前矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>林外野言卷下<pc n="lb"/>
<pb n="29b"/>
                </p>
<p>
</p>
  </div>
        </body>
</text>
</TEI>