<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>屏巖小稿</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>屏巖小稿<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>張觀光<pc n="　"/>撰<pc n="lb"/>
<pc n="　"/>古風<pc n="lb"/>
<pc n="　"/>
                    <pc n="　"/>擬古五首<pc n="lb"/>
畹中有幽蘭風露飽清抱含章不求聞坐見九秋老夫<pc n="lb"/>
君日已逺佩飾為誰好何如歛餘芳山林養枯槁<pc n="lb"/>
驪龍有明珠竒氣久磅礴一為鮫人采夜半泣海若至<pc n="lb"/>
                    <pb n="1a"/>
寳諒難得珍藏思逺託如何賤所貴用之以彈雀彈雀<pc n="lb"/>
亦何惜一去恐流落<pc n="lb"/>
名門有貞女始結絲蘿盟嬿婉席未温良人已逺行逺<pc n="lb"/>
行何時歸妾身不自輕空幃守寂寞誓以終此生雖云<pc n="lb"/>
受恩淺耿耿懐至情<pc n="lb"/>
山中怪物變草木自四時秋水照短髪血氣日以衰寒<pc n="lb"/>
藤不知枮青青上疎籬繁隂縱有託已迫風霜期餘生<pc n="lb"/>
方自憐孤吟欲何為<pc n="lb"/>
                    <pb n="1b"/>
徂徠有嘉木薿薿髙連天脩柯濯雨露沃葉藏雲煙根<pc n="lb"/>
蟠九地暖聲落四壁寒由來所養貴不與春相干歲久<pc n="lb"/>
産茯苓土色腴且堅山人劚為藥至味通靈仙願言事<pc n="lb"/>
服餌身可三千年<pc n="lb"/>
<pc n="　"/>
                    <pc n="　"/>旦景<pc n="lb"/>
雞鳴起濯髪披衣出户牖自汲古澗泉落月猶在手三<pc n="lb"/>
漱吞朝霞餘光散花柳兹意難語人延竚忽良久<pc n="lb"/>
<pc n="　"/>
                    <pc n="　"/>至後<pc n="lb"/>
                    <pb n="2a"/>
道人坐茅宇獨抱無絃琴對此景物異夕雲散還隂雨<pc n="lb"/>
氣一簾潤雲意千山深新陽暢㣲暄疎花㸃孤林芳時<pc n="lb"/>
坐消歇孰同歲寒心孤梅發清夜庭樹驚棲禽<pc n="lb"/>
<pc n="　"/>
                    <pc n="　"/>故相賈秋壑舊府<pc n="lb"/>
當年構華屋權勢傾衛霍堂宇窮斧斤天氣煥丹雘花<pc n="lb"/>
石擬平泉水陸致兹壑惟聞丞相嗔肯後天下樂朱門<pc n="lb"/>
鎖荆榛花木巳蕭索蒼生顛墮崖國亡身孰托空悲上<pc n="lb"/>
蔡犬不返華表鶴丈夫保勲名風采照麟閣胡為一聲<pc n="lb"/>
                    <pb n="2b"/>
鉦聚鐵鑄此錯囘頭暮煙昏不能掩餘怍<pc n="lb"/>
<pc n="　"/>
                    <pc n="　"/>九日㑹王脩竹西樓預坐者七人以落霞與孤鶩<pc n="lb"/>
<pc n="　"/>
                    <pc n="　"/>齊飛分韻予得落字即席走筆<pc n="lb"/>
冉冉五雲深山西日光薄登樓集羣賢縱目天宇廓落<pc n="lb"/>
木悲徂年寒光照杯酌浩歌興悠然意行非澗谷緬懐<pc n="lb"/>
龍山逰此樂久寂寞胡為落帽人白首戀賓幕醉餘發<pc n="lb"/>
詩情分韻盡佳作吾愛漉酒巾西風吹不落<pc n="lb"/>
<pc n="　"/>
                    <pc n="　"/>緑珠<pc n="lb"/>
                    <pb n="3a"/>
娉婷石家姝榮顯晉朝使斛珠不論貲得備巾櫛侍一<pc n="lb"/>
笑金谷春粉黛皆歛避豈知步障中乃復為愁地念主<pc n="lb"/>
愛妾深因妾為主累樓頭風月愁殘花抱春墜<pc n="lb"/>
<pc n="　"/>
                    <pc n="　"/>燕子樓<pc n="lb"/>
繁華隨逝水日暮髙樓空哀哀徐陵妾事主不及終空<pc n="lb"/>
房輟膏沐明粧為誰容春風燕子來秋風燕子去去來<pc n="lb"/>
影帶雙孤鸞抱憔悴囘首醉嬌時百花不敢媚<pc n="lb"/>
<pc n="　"/>
                    <pc n="　"/>潘淑妃<pc n="lb"/>
                    <pb n="3b"/>
二八入宫掖一笑輕三千雲階𣺌何許步步生金蓮繡<pc n="lb"/>
鞋不勝春風若凌波仙榮華一囘首荆棘生我前君恩<pc n="lb"/>
花上露妾心井中泉井泉誓不波下照青青天<pc n="lb"/>
<pc n="　"/>
                    <pc n="　"/>秋胡妻<pc n="lb"/>
陌上桑葉稀家中蠶正飢妾心知採桑安知使君誰結<pc n="lb"/>
髮為人婦㡬年守空幃婦義不移天黄金欲何為老姑<pc n="lb"/>
倚門久不待盈筐歸為妾謝使君風化闗庭闈<pc n="lb"/>
<pc n="　"/>
                    <pc n="　"/>紀夢是歲大旱<pc n="lb"/>
                    <pb n="4a"/>
老年屏人事北窻寄髙眠夢魂御風去金闕開九天虎<pc n="lb"/>
豹獰不嗔知予有仙縁玉座擁五雲香爐飛紫煙青衣<pc n="lb"/>
兩童子舉手導我前下土蟣虱臣愚衷欲敷宣兵戈幸<pc n="lb"/>
休息饑饉方連綿洪惟大生徳實司水旱權願言囘哀<pc n="lb"/>
眷與世解倒懸上帝允臣請乃曰賜豐年再拜謝闕下<pc n="lb"/>
囘飇墮林泉夜雷聲殷殷甘澤朝滿田沉思喜且驚異<pc n="lb"/>
夢非偶然士懐當世憂膏澤期無愆貞觀有房杜斗米<pc n="lb"/>
三文錢<pc n="lb"/>
                    <pb n="4b"/>
<pc n="　"/>
                    <pc n="　"/>夜後謝友人顧問<pc n="lb"/>
索居坐孤陋却掃甘隱淪荒徑無轍迹蓬藋方蓁蓁風<pc n="lb"/>
雨撼四壁一榻寄屈伸誰念相如病豈堪原憲貧友人<pc n="lb"/>
隔河梁懐思賦停雲柴車忽過我問勞何殷勤促膝話<pc n="lb"/>
契濶道合情更親語言邁流俗意氣含至真興懐談不<pc n="lb"/>
盡浣我胸中塵盤蔬與束脯草草為爾陳瓦盆煮新酒<pc n="lb"/>
味有太古春非徒洗磊塊亦足消鬰陻北窻坐終日薄<pc n="lb"/>
暝生秋旻斜陽戀客影把袂不忍分此去歲月邁何時<pc n="lb"/>
                    <pb n="5a"/>
復相親我輩重道義勢利何足云榮華易消歇徳齒久<pc n="lb"/>
彌新願言保名節努力配古人<pc n="lb"/>
<pc n="　"/>
                    <pc n="　"/>逰謝仙巖飛霞觀巖下李參政墓<pc n="lb"/>
鬼工鑿山骨何年驅六丁飛霞遶石洞縹緲開珠庭永<pc n="lb"/>
懐謝仙伯坐斷山水城我來事幽雅登臨委客情松風<pc n="lb"/>
驅溽暑自覺毛骨清猿鶴亦仙意人生空營營石麟卧<pc n="lb"/>
荒草問是誰家塋野老對我言其人昔公卿金玉埋黄<pc n="lb"/>
壤送日冠盖傾興衰異百年所重非脩名乃知鐘鼎貴<pc n="lb"/>
                    <pb n="5b"/>
不如芝薇馨所以世外人返老還孩嬰倚杖空嘆息洞<pc n="lb"/>
口雲冥冥<pc n="lb"/>
<pc n="　"/>
                    <pc n="　"/>約王琴所不來舟中偶成<pc n="lb"/>
清颷捲炎埃碧水出秋素迢迢見山亭囘首隔烟霧酒<pc n="lb"/>
帘颺漁邨笳鼓響軍戍倚篷問舟人云是三江路籬落<pc n="lb"/>
鷄欲棲野水牛已渡釣翁炊荻烟稚子收漁具抱琴人<pc n="lb"/>
不來殘陽在髙樹<pc n="lb"/>
<pc n="　"/>
                    <pc n="　"/>種松<pc n="lb"/>
                    <pb n="6a"/>
去年種松樹未有蒿與蓬今年松漸長埋没蓬蒿中老<pc n="lb"/>
髯何蒼蒼嵗華不改容囘視蒿與蓬零落悲秋風<pc n="lb"/>
<pc n="　"/>
                    <pc n="　"/>題三月梅花巻<pc n="lb"/>
紛紛姚魏家顔色競嫵媚人方眩春華東皇出古意素<pc n="lb"/>
花飭鼎實縞袂立蒼翠猶如喧啾中孤鳯忽呈瑞巋然<pc n="lb"/>
山林尊坐使衆芳愧<pc n="lb"/>
<pc n="　"/>
                    <pc n="　"/>讀文相吟嘯稿<pc n="lb"/>
埀垂大厦顛一木支無力精衛悲滄海銅駞化荆棘英<pc n="lb"/>
                    <pb n="6b"/>
風傲几碪濵死猶鐵脊血洒沙塲秋寒日亦為碧惟留<pc n="lb"/>
吟嘯編千載光奕奕<pc n="lb"/>
<pc n="　"/>
                    <pc n="　"/>雲間有懐<pc n="lb"/>
風流懐二陸才名動三呉荒塚今何許千載空煙蕪當<pc n="lb"/>
時逞文筆萬象争先驅有如明月璧美價傾洪都世運<pc n="lb"/>
有飜覆韞匵空良圖惜哉去就輕喪此千金軀人生各<pc n="lb"/>
有死百年同須㬰獨遺文字芳乃與天壤俱凄凄九山<pc n="lb"/>
塞冉冉谷水枯白鶴久巳寂黄犬不復呼斯人今巳矣<pc n="lb"/>
                    <pb n="7a"/>
弔古空嗟吁<pc n="lb"/>
<pc n="　"/>
                    <pc n="　"/>偶書<pc n="lb"/>
百歲集孤夜山樓起呼月秋蟲聲轉悲感此衆芳歇人<pc n="lb"/>
身非金石青鬢忽已雪逾淮橘心秋出山泉水汨猗蘭<pc n="lb"/>
抱香死不受蓁莽没<pc n="lb"/>
鳯徳嗟已衰宣尼欲浮海頼有載道經神功補元宰刪<pc n="lb"/>
詩挽風變繫易憂世駭春秋筆削嚴西秦書乃采㣲義<pc n="lb"/>
將繼周逆悲大運改悠悠千古心後死文書在<pc n="lb"/>
                    <pb n="7b"/>
<pc n="　"/>
                    <pc n="　"/>古意<pc n="lb"/>
庭前有髙樹風撓無停枝寒烏噤不鳴夜半環樹飛託<pc n="lb"/>
身未得所三匝情依依髙飛犯霜露低飛觸茆茨乾坤<pc n="lb"/>
豈不容振羽將安之徘徊戀明月顧影徒傷悲<pc n="lb"/>
<pc n="　"/>
                    <pc n="　"/>感懐<pc n="lb"/>
入山採芝薇豺虎據我丘入海尋蓬萊鯨鯢掀我舟山<pc n="lb"/>
海俱有礙瞻望凝逺愁乾坤如許大此身常浮漚依託<pc n="lb"/>
豈無地皇皇將安求何當跨鳯鵬相從安期逰<pc n="lb"/>
                    <pb n="8a"/>
<pc n="　"/>
                    <pc n="　"/>白酒歌為巖翁賦<pc n="lb"/>
火雲燒空日色烈暑氣著人方鬰結巖翁宴客水亭東<pc n="lb"/>
竹色蕖香獻清絶𤓰削水晶蓮剖珠象箸犀盤盛陳列<pc n="lb"/>
銀罌捧出白醖醅透鼻香濃風味别傳來未到心已寒<pc n="lb"/>
灧灧瓊光瑩而潔初疑炎帝行冬令壺結氷凘洗袢熱<pc n="lb"/>
又疑仙掌流沆瀣破甕傾來和玉屑誰向藍田拾瑶英<pc n="lb"/>
釀成竒液色澄澈恐是太華井中溢脩綆銅缾汲不竭<pc n="lb"/>
又恐夜半雷破山石髓分流乳泉裂既非西貉綿羊酥<pc n="lb"/>
                    <pb n="8b"/>
又非緱山仙鶴血胡為照眼光陸離藥玉盤中色難别<pc n="lb"/>
令人敢嚥不敢潄怕有飛霜寒齒頰一盃一盃復一盃<pc n="lb"/>
肺腑盡化為氷雪憶昔曾誦坡仙詩白酒無聲㵼油滑<pc n="lb"/>
開編自覺饞泉流詎謂今朝得親啜主人醖藉如此酒<pc n="lb"/>
氣味清醇韻芳冽糟<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>六經抱負特施設<pc n="lb"/>
君王作醴思用賢應向商巖求麯蘖<pc n="lb"/>
<pc n="　"/>
                    <pc n="　"/>侍郎亭<pc n="lb"/>
東鄰花圃栽雙松一朝煨燼枝葉空侍郎亭前有雙松<pc n="lb"/>
                    <pb n="9a"/>
至今古色摩蒼穹此木受命本千載扶持若有神始終<pc n="lb"/>
天留真質表文獻柯葉蕃茂根本豐百年培植飽雨露<pc n="lb"/>
虬枝風撼鳴笙鏞掀髯相視雪貿貿擁盖對立雲童童<pc n="lb"/>
不知天地有黄落𤣥冥失柄春無功雲孫峩冠立亭下<pc n="lb"/>
典刑如侍乾淳翁昻藏自是廊廟具夭矯亦有山林風<pc n="lb"/>
稜稜鐵面不可犯麾去秦爵如飛蓬諸孫奉酒立松下<pc n="lb"/>
森森頭角皆虬龍<pc n="lb"/>
<pc n="　"/>
                    <pc n="　"/>題東山翫月圖<pc n="lb"/>
                    <pb n="9b"/>
斜陽紅盡暮雲碧一片天景涵水色海濤擁出爛銀盤<pc n="lb"/>
千里嬋娟共今夕主人領客登東山踏碎寒光看秋液<pc n="lb"/>
星河倒影浸空明露華漙玉夜氣清馮夷激水水欲立<pc n="lb"/>
海若辟易天呉驚孤舟捲㠶泊煙嶼古木撼壑生秋聲<pc n="lb"/>
憑髙人在金鼇背閒看潮生煙渚外老龍翻海雲氣寒<pc n="lb"/>
長鯨捲雪浪花碎茫茫萬頃滄浪中屹立孤峰鎖蒼翠<pc n="lb"/>
山顛掃石羅樽罍賔主傳杯不放杯騷客掀髯賦詩去<pc n="lb"/>
山童踏月攜琴來劇談浩飲不知醉仰天大笑歡顔開<pc n="lb"/>
                    <pb n="10a"/>
倒著接䍦欲起舞乾坤清氣入肺腑天邊風月空四時<pc n="lb"/>
眼底江山自千古謝安躡屐逰東山袁宏登舟宴牛渚<pc n="lb"/>
庾亮南樓今在否坡仙赤壁知何許滿眼往事轉頭空<pc n="lb"/>
千年人物俱塵土人生光景若湍流霜痕易㸃雙鬢秋<pc n="lb"/>
胸中勿著塵俗事眉間休鎖名利愁我輩適意在行樂<pc n="lb"/>
古人所以秉燭逰月山追憶舊逰處盡寫風烟入縑素<pc n="lb"/>
我來見畫如見景想像髙唐猶可賦諸君後㑹應可期<pc n="lb"/>
雲萍合㪚今何之安得扁舟澉川去日與杖履相追隨<pc n="lb"/>
                    <pb n="10b"/>
登山把酒對明月共看此畫歌此詩<pc n="lb"/>
<pc n="　"/>
                    <pc n="　"/>醉時歌<pc n="lb"/>
茫茫古堪輿何日分九州封域如許大僅能著我胸中<pc n="lb"/>
愁澆愁須是如澠酒麴波釀盡銀河流貯以倒海千頃<pc n="lb"/>
黄金罍酌以傾江萬斛玻瓈舟天為青羅幕月為白玉<pc n="lb"/>
鈎月邊天孫織雲錦製成五色䝉茸裘披裘把酒踏月<pc n="lb"/>
窟長揖北斗相勸酬一飲一干石一醉三千秋髙卧五<pc n="lb"/>
城十二樓剛風冽冽吹酒醒起來披髮騎赤虬大呼洪<pc n="lb"/>
                    <pb n="11a"/>
崖拉浮丘飛上崑崙山頂頭下視塵寰一培塿揮斤八<pc n="lb"/>
極逍遙逰<pc n="lb"/>
<pc n="　"/>律詩<pc n="lb"/>
<pc n="　"/>
                    <pc n="　"/>漁隱為周仲明賦<pc n="lb"/>
一笠戴春雨扁舟寄此情世間塵網宻江上釣絲輕不<pc n="lb"/>
羡魚蝦利唯尋鷗鷺盟狂奴臺下水猶作漢時清<pc n="lb"/>
<pc n="　"/>
                    <pc n="　"/>九日偶書<pc n="lb"/>
水國雁已到山籬菊未開判吹頭上帽莫放手中杯暮<pc n="lb"/>
                    <pb n="11b"/>
雨滕王閣西風項羽臺人生能㡬屐惟恨付蒼苔<pc n="lb"/>
<pc n="　"/>
                    <pc n="　"/>秋晚山行<pc n="lb"/>
鏗然短䇿聲無事覺身輕落葉山行輭流泉澗飲清蟹<pc n="lb"/>
痕沙露濕雁影夕陽明歸路逢林叟班荆㰱隱盟<pc n="lb"/>
<pc n="　"/>
                    <pc n="　"/>夜坐即事<pc n="lb"/>
對景坐清夜蕭然鬢已華詩慳難就稿燈暗不成花易<pc n="lb"/>
醉愁邊酒頻歸夢裡家何時鋤舊圃學種卲平𤓰<pc n="lb"/>
<pc n="　"/>
                    <pc n="　"/>禹廟送春<pc n="lb"/>
                    <pb n="12a"/>
歌鼓滿湖濵傾城出送春波光明畫艇山色醉逰人書<pc n="lb"/>
穴靈何在梅梁迹已陳我來閒弔古囘首一霑巾<pc n="lb"/>
<pc n="　"/>
                    <pc n="　"/>晩窻即事<pc n="lb"/>
一枕紗窻下池塘草夢安炷雲金鴨煖滴露玉蜍寒晉<pc n="lb"/>
帖從頭寫唐詩著眼看晚來吟思倦和月凭闌干<pc n="lb"/>
<pc n="　"/>
                    <pc n="　"/>幽居<pc n="lb"/>
幽居少塵事贏得一身閒竹屋無人到柴門盡日闗斜<pc n="lb"/>
陽明晚浦落日瘦秋山隔水雙飛鷺忘機自往還<pc n="lb"/>
                    <pb n="12b"/>
<pc n="　"/>
                    <pc n="　"/>宿龍瑞山房次周雲隱韻<pc n="lb"/>
木葉秋容瘦客懐思故園淡雲㣲見月一去忽經年莎<pc n="lb"/>
草平詩屋江潮没釣船何時歸舊隱風雨對床眠<pc n="lb"/>
<pc n="　"/>
                    <pc n="　"/>翠峰庵即事<pc n="lb"/>
竟日尋幽處杖藜不憚遙客行黄葉路僧立碧溪橋巖<pc n="lb"/>
瀑飛寒雪松風吼夜潮是山皆可隱何用楚詞招<pc n="lb"/>
<pc n="　"/>
                    <pc n="　"/>王脩竹館舍即事<pc n="lb"/>
池館翠深處寛閒稱客居未仙猶閬苑不夢亦華胥竹<pc n="lb"/>
                    <pb n="13a"/>
净堪居鶴荷香欲醉魚心清無箇事長日一編書<pc n="lb"/>
<pc n="　"/>
                    <pc n="　"/>寄雲谷王府判<pc n="lb"/>
曾記還家日重來約夏初自從一别後又是十年餘原<pc n="lb"/>
憲非闗病嵇康嬾寄書無從問消息近况果何如<pc n="lb"/>
<pc n="　"/>
                    <pc n="　"/>餞越守<pc n="lb"/>
旌斾漲天飛江山慘夕暉傾城餞州牧别淚㸃朝衣人<pc n="lb"/>
指生祠説春隨祖帳歸自來言越瘠公去轉能肥<pc n="lb"/>
<pc n="　"/>
                    <pc n="　"/>别山隂諸友<pc n="lb"/>
                    <pb n="13b"/>
好風殘臘盡春意動園林柳色獨青眼梅花同素心江<pc n="lb"/>
湖方轉縱歲月自侵尋忍別山隂去徘徊憶舊吟<pc n="lb"/>
<pc n="　"/>
                    <pc n="　"/>贈葛秋嚴時寓能仁蘭若<pc n="lb"/>
蘭若分清隱秋牕飽看山風霜雙鬢老天地一身閒拄<pc n="lb"/>
杖穿雲去吟囊貯月還詩成誰與語時訪竹林間<pc n="lb"/>
<pc n="　"/>
                    <pc n="　"/>書懐<pc n="lb"/>
平生湖海氣老去歎飄蓬知命難求富安貧不送窮江<pc n="lb"/>
空思捉月天濶欲行風俗眼從渠白無人識此翁<pc n="lb"/>
                    <pb n="14a"/>
<pc n="　"/>
                    <pc n="　"/>寄菊坡呉府判<pc n="lb"/>
客懐原自惡非是為秋悲一别又三載百年能㡬時音<pc n="lb"/>
書無雁寄心事有鷗知遙想菊坡菊西風香滿籬<pc n="lb"/>
<pc n="　"/>
                    <pc n="　"/>夜坐即事呈脩竹<pc n="lb"/>
一室冷于氷秋髙夜氣清月牕參燭影風葉亂琴聲寡<pc n="lb"/>
慾知身健安貧覺累輕吟邊閒倚竹誰識此時情<pc n="lb"/>
<pc n="　"/>
                    <pc n="　"/>晚春即事<pc n="lb"/>
園林芳事歇風雨暗荒城轉眼青春過臨頭白髮生啼<pc n="lb"/>
                    <pb n="14b"/>
鵑亡國恨歸鶴故鄉情三逕多荒草東還許未成<pc n="lb"/>
<pc n="　"/>
                    <pc n="　"/>登寳林佛閣次韻<pc n="lb"/>
曳杖陟髙閣登臨思渺然閒身空歲月老眼㡬山川落<pc n="lb"/>
照明秋浦飛流濕暮煙倚闌悵今昔餘恨付吟篇<pc n="lb"/>
<pc n="　"/>
                    <pc n="　"/>夜坐讀書<pc n="lb"/>
寂寞寒牕下觀書勝苦吟青燈風雪夜黄巻聖賢心吾<pc n="lb"/>
老闗興廢斯文㡬古今鳯兮胡不至三歎淚霑襟<pc n="lb"/>
<pc n="　"/>
                    <pc n="　"/>春日西園晚步<pc n="lb"/>
                    <pb n="15a"/>
為愛園林好支笻伴獨行花香能醉蝶柳色欲迷鶯但<pc n="lb"/>
得青春在何妨白髮生斜陽紅盡處一抺暮山横<pc n="lb"/>
<pc n="　"/>
                    <pc n="　"/>書所寓<pc n="lb"/>
不厭茆廬小栖栖寄此身菊殘如倦客梅瘦似詩人有<pc n="lb"/>
地堪藏拙無醫可療貧并州故鄉夢長憶鑑湖春<pc n="lb"/>
<pc n="　"/>
                    <pc n="　"/>書懐寄呈諸友<pc n="lb"/>
寂寞茆簷下窮居更待時吾儕貧可忍餘子俗難醫風<pc n="lb"/>
月偏宜酒江山都是詩廣文無鄭老誰與共襟期<pc n="lb"/>
                    <pb n="15b"/>
<pc n="　"/>
                    <pc n="　"/>題義上人清虗閣<pc n="lb"/>
偶來成一宿便覺與禪通看塔月影盡捲簾秋色空因<pc n="lb"/>
知釋氏學亦有晉人風吟到忘言處悠然此意同<pc n="lb"/>
<pc n="　"/>
                    <pc n="　"/>秋夕和吕講師韻<pc n="lb"/>
誰彈招隱操雲外伴清幽午夜山林月一花天地秋經<pc n="lb"/>
牕凉影淡禪榻古香浮不作蟾宫夢凄然憶舊逰<pc n="lb"/>
<pc n="　"/>
                    <pc n="　"/>偶書<pc n="lb"/>
豪氣消磨盡攜書客海濵文章難遇主天地不憐貧家<pc n="lb"/>
                    <pb n="16a"/>
累依劉表妻兒笑買臣彼蒼還可問吾道㡬時春<pc n="lb"/>
<pc n="　"/>
                    <pc n="　"/>九日<pc n="lb"/>
茰節今朝是秋光又一年但教樽有酒休問篋無錢白<pc n="lb"/>
髮羞唐帽黄花識晉賢龍山𣺌何許囘首思凄然<pc n="lb"/>
<pc n="　"/>
                    <pc n="　"/>送别胡汲古<pc n="lb"/>
自憐身是客又送客登舟雖有重來約難禁一别愁風<pc n="lb"/>
煙迷柳驛草樹暗春洲後夜懐人處山空月滿樓<pc n="lb"/>
<pc n="　"/>
                    <pc n="　"/>西嶼即事<pc n="lb"/>
                    <pb n="16b"/>
松隂迷草徑緩步曳吟笻秋鶴有仙意寒光無冶容漁<pc n="lb"/>
洲煙浦笛僧寺夕陽鐘囘首來時路白雲㴱㡬重<pc n="lb"/>
<pc n="　"/>
                    <pc n="　"/>春日和韻<pc n="lb"/>
新晴天氣好老去倦尋芳桃李自春色園林又夕陽捲<pc n="lb"/>
簾通燕入掃徑惜花香寒食清明近松楸憶故鄉<pc n="lb"/>
<pc n="　"/>
                    <pc n="　"/>述懐<pc n="lb"/>
柴門閒掩晝雲䕶竹牕深茂草多生意枯松見古心有<pc n="lb"/>
書消白日無術化黄金客問生涯事長年只苦吟<pc n="lb"/>
                    <pb n="17a"/>
<pc n="　"/>
                    <pc n="　"/>對竹<pc n="lb"/>
門對南隣竹青青玉萬竿雖然無地種且得隔籬看露<pc n="lb"/>
葉晴猶濕風枝夏亦寒但教休翦伐日用報平安<pc n="lb"/>
<pc n="　"/>
                    <pc n="　"/>秋色<hi>山隂詩社中選</hi>
                    <pc n="lb"/>
憑髙望不極望斷動愁情落日凄凉處西風㸃染成丹<pc n="lb"/>
楓明野驛白水浸江城馬上人囘首戎戎黯客程<pc n="lb"/>
<pc n="　"/>
                    <pc n="　"/>幽居<pc n="lb"/>
結屋依山住幽牕與静宜藤花上疎竹苔石卧荒籬挈<pc n="lb"/>
                    <pb n="17b"/>
榼童沽酒敲門客送詩老慙生計拙役役又何為<pc n="lb"/>
<pc n="　"/>
                    <pc n="　"/>懐友<pc n="lb"/>
柴門春事盡未老故人來樹宻鳥相語山空花自開傾<pc n="lb"/>
心多日别屈指㡬時囘為問頻書札何時共酒杯<pc n="lb"/>
<pc n="　"/>
                    <pc n="　"/>夏夜小酌<pc n="lb"/>
小酌酬清興凭闌看月移分茶醒醉客添燭了殘碁螢<pc n="lb"/>
影明桐井蛙聲出草池荒城江漏逺試問夜何其<pc n="lb"/>
<pc n="　"/>
                    <pc n="　"/>王脩竹約觀打魚分韻得圓字<pc n="lb"/>
                    <pb n="18a"/>
隔岸呼漁伴輕篙破晚烟鳴榔舟葉聚撒網浪花圓饞<pc n="lb"/>
鷺窺髙樹驚鱗過别川洋洋聊付物生意自無邊<pc n="lb"/>
<pc n="　"/>
                    <pc n="　"/>新雁<pc n="lb"/>
來賔何太早嘹嚦過南樓數㸃乍離塞一聲初報秋行<pc n="lb"/>
行驚客恨字字寫鄉愁仗節人何在帛書能寄不<pc n="lb"/>
<pc n="　"/>
                    <pc n="　"/>病中<pc n="lb"/>
讀易牕間久多時不㸃硃研乾蟾渇水篋破蠧侵書氣<pc n="lb"/>
味如僧淡形容似鶴癯交逰空滿眼誰念病相如<pc n="lb"/>
                    <pb n="18b"/>
<pc n="　"/>
                    <pc n="　"/>月山書館<pc n="lb"/>
山色青邊屋幽深稱隱居瓶梅香筆硯牕雪冷琴書壁<pc n="lb"/>
有先賢像門無俗客車代耕惟舌在何必耦長沮<pc n="lb"/>
<pc n="　"/>
                    <pc n="　"/>秋夜獨坐<pc n="lb"/>
黄庭重讀罷掩巻對寒檠髮為憂時白心因學道清一<pc n="lb"/>
牕秋月色四壁夜蛩聲坐倦閒欹枕詩成夢不成<pc n="lb"/>
<pc n="　"/>
                    <pc n="　"/>九日書懐<pc n="lb"/>
客鬢同秋老鄉心逐雁飛重陽今日是三逕㡬時歸籬<pc n="lb"/>
                    <pb n="19a"/>
下多黄菊門前少白衣無人慰岑寂獨立對斜暉<pc n="lb"/>
<pc n="　"/>
                    <pc n="　"/>古松<pc n="lb"/>
夭嬌生寒翠髯蛟勢倚天喬隂無六月老氣已千年斸<pc n="lb"/>
藥人能夀巢枝鳥亦僊秋風響柯葉彷彿奏虞絃<pc n="lb"/>
<pc n="　"/>
                    <pc n="　"/>聽雪<pc n="lb"/>
撲簌敲牕紙寒齋剡水濵六花初落夜孤枕未眠人耳<pc n="lb"/>
静聲逾細心清趣自真愛梅情更苦恐壓一枝春<pc n="lb"/>
<pc n="　"/>
                    <pc n="　"/>石牕為明上人賦<pc n="lb"/>
                    <pb n="19b"/>
何年鑿山骨八面鎖蒼苔海月炤還白天風吹不開玲<pc n="lb"/>
瓏宜丈室明潔稱登臺眼界皆通透閒雲任去來<pc n="lb"/>
<pc n="　"/>
                    <pc n="　"/>對鏡<pc n="lb"/>
勲業夢不到曉牕時一看是非須内照妍醜付旁觀客<pc n="lb"/>
鬢從渠白詩肩本自寒儼然瞻視處頼爾整衣冠<pc n="lb"/>
<pc n="　"/>
                    <pc n="　"/>夜坐<pc n="lb"/>
世事等輕雲蘧廬寄此身青燈少年夢白髪異鄉人按<pc n="lb"/>
劍驚山鬼吞丹養谷神黄庭重讀罷吾得葆吾真<pc n="lb"/>
                    <pb n="20a"/>
<pc n="　"/>
                    <pc n="　"/>西州即事<pc n="lb"/>
一雨洗空碧江城獨倚樓山吞殘日没水挾斷雲流燈<pc n="lb"/>
影深村夜鐘聲古寺秋西州舊逰地十載此淹留<pc n="lb"/>
<pc n="　"/>
                    <pc n="　"/>春日即事<pc n="lb"/>
扶杖行幽徑園林欲暮天錦棠紅濯雨絲柳緑繰煙春<pc n="lb"/>
事忽三月風光又一年客懐正愁絶那復聽啼鵑<pc n="lb"/>
<pc n="　"/>
                    <pc n="　"/>採菊<pc n="lb"/>
籬東閒採菊三逕碧苔深曉露冷雙屐秋風香一襟餐<pc n="lb"/>
                    <pb n="20b"/>
英供小酌嗅蕋伴清吟㑹得悠然處方知靖節心<pc n="lb"/>
<pc n="　"/>
                    <pc n="　"/>春日<pc n="lb"/>
春色濃於酒何須醉玉觴柳疎鶯占影花雜蝶分香往<pc n="lb"/>
事隨流水閒愁付夕陽吟邊自歌舞猶學少年狂<pc n="lb"/>
<pc n="　"/>
                    <pc n="　"/>石門<pc n="lb"/>
羸馬東山路駸駸抵石門落花春夜雨流水暮煙村久<pc n="lb"/>
客悲行役清愁攪夢魂勞生多感慨餘恨付乾坤<pc n="lb"/>
<pc n="　"/>
                    <pc n="　"/>書山隂驛<pc n="lb"/>
                    <pb n="21a"/>
迢逓三山道重來感舊逰潮聲寒帶雨山色淡生秋寄<pc n="lb"/>
驛通鄉信題詩記旅愁江湖十年客兩度到西州<pc n="lb"/>
<pc n="　"/>
                    <pc n="　"/>江樓<pc n="lb"/>
凭髙閒眺望老眼倍增明林白山雲出潮紅海日生登<pc n="lb"/>
臨懐舊恨吟笑遣閒情客裏逢心友開樽叙昔盟<pc n="lb"/>
<pc n="　"/>
                    <pc n="　"/>竹杖<pc n="lb"/>
一枝蒼節瘦恰稱地行仙不但挑詩巻尤堪掛酒錢看<pc n="lb"/>
梅敲雪落引鶴卓苔穿莫近葛陂水化龍蜚上天<pc n="lb"/>
                    <pb n="21b"/>
<pc n="　"/>
                    <pc n="　"/>次韻書懐<pc n="lb"/>
風霜頭已白悔不早歸耕客路逺千里儒冠誤一生世<pc n="lb"/>
情雲共薄心事月同明老去便疎散逢人嬾送迎<pc n="lb"/>
<pc n="　"/>
                    <pc n="　"/>贈皎上人<pc n="lb"/>
破衲和雲著何時下赤城髙年頭未白得道骨全清詩<pc n="lb"/>
思秋空濶禪心夜月明何當捐世事來結逺公盟<pc n="lb"/>
<pc n="　"/>
                    <pc n="　"/>王直翁相過<pc n="lb"/>
芒鞋朝踏雨來自赤城山久别翻生面相看各老顔開<pc n="lb"/>
                    <pb n="22a"/>
樽茅屋裡煑茗竹林間此去須榮遇寧愁行路難<pc n="lb"/>
<pc n="　"/>
                    <pc n="　"/>鴛鴦梅<pc n="lb"/>
孤花忽嫵媚並蒂占春陽自有雙成意全勝姑射妝月<pc n="lb"/>
溪同浴影雪樹共棲香玉笛頻吹處交飛落野塘<pc n="lb"/>
<pc n="　"/>
                    <pc n="　"/>王琴所話别<pc n="lb"/>
羈懐不可述頼有古琴知客舍相逢日江楓正落時夕<pc n="lb"/>
陽村店酒秋色野橋詩别去呉江上悠悠動逺思<pc n="lb"/>
<pc n="　"/>
                    <pc n="　"/>除夜即事<pc n="lb"/>
                    <pb n="22b"/>
除夕無詩侣燈牕酒獨斟三更風雪夜一片嵗寒心衰<pc n="lb"/>
老常憂病清閒不廢吟明朝年八十晚景惜榆隂<pc n="lb"/>
<pc n="　"/>
                    <pc n="　"/>王可交昇仙臺四首<hi>臺在青龍鎮南</hi>
                    <pc n="lb"/>
人去臺猶在飛昇事可嘉神仙多變幻塵世總虚花煉<pc n="lb"/>
氣顔雖老勞心鬢已華千年留古跡題詠屬詩家<pc n="lb"/>
異人鍾秀氣草木亦精神見説為漁父誰知悟道真仙<pc n="lb"/>
家多勝景世路有迷津安得騎黄鶴相隨入昊旻<pc n="lb"/>
仙翁不可見惟有一空亭地冷春留雪林深晝見星松<pc n="lb"/>
                    <pb n="23a"/>
篁團秀色蘭蕙吐幽馨立盡斜陽影閒看鶴刷翎<pc n="lb"/>
我來閒弔古觸景覺凄凉踏石雲侵履捫蘿露濕裳森<pc n="lb"/>
森林木茂馥馥野花香寺近尋僧話譚禪坐竹床<pc n="lb"/>
<pc n="　"/>
                    <pc n="　"/>冬夜即事<pc n="lb"/>
獨寢書牕下其如寒夜何頭邊枕黄妳脚底踏湯婆紙<pc n="lb"/>
帳梅花暖布衾春意多道人無妄想夢不到南柯<pc n="lb"/>
<pc n="　"/>
                    <pc n="　"/>寄友人<pc n="lb"/>
相望咫尺地久不到蝸廬室邇人何處心親迹甚疎交<pc n="lb"/>
                    <pb n="23b"/>
游常念舊情意只如初我欲攜囊去相逢勝寄書<pc n="lb"/>
<pc n="　"/>
                    <pc n="　"/>偶書<pc n="lb"/>
老來驚歲晚愁裡度年華雲凍天將雪山寒樹未花曉<pc n="lb"/>
牕留客飯午寺覔僧茶歸路江村暝行行及暮鴉<pc n="lb"/>
<pc n="　"/>
                    <pc n="　"/>孤雁<pc n="lb"/>
長空獨嘹唳隱約背斜暉塞北離羣逺江南失侣歸度<pc n="lb"/>
雲憐隻影照水認雙飛却羡投林鳥相呼入翠㣲<pc n="lb"/>
<pc n="　"/>
                    <pc n="　"/>呈曾蒲澗提刑<hi>乃荼山後人茶山曾以活字詩授陸放翁</hi>
                    <pc n="lb"/>
                    <pb n="24a"/>
詩自茶山後如公世所稀特來參活字應肯授𤣥機寒<pc n="lb"/>
澗孤芳老秋雲獨鶴飛台山千萬丈望望未能歸<pc n="lb"/>
<pc n="　"/>
                    <pc n="　"/>和茅亦山韻二首<pc n="lb"/>
一生塲屋夢老去付悠悠始信功名事難將智力謀有<pc n="lb"/>
才如孔孟無命不伊周吾道今如此蒼天可問不<pc n="lb"/>
愛静吟成僻躭書近欲癡事多因錯省節不為貧移長<pc n="lb"/>
物新添畫生涯舊有詩窮通係天命知命復何疑<pc n="lb"/>
<pc n="　"/>
                    <pc n="　"/>題嚴子陵<pc n="lb"/>
                    <pb n="24b"/>
故人雖即位自不願為官天下事已定山中人可閒一<pc n="lb"/>
絲江月色千古客星寒㨗徑終南士聞風定赧然<pc n="lb"/>
<pc n="　"/>
                    <pc n="　"/>除夕<pc n="lb"/>
爆竹驚殘臘冬春此夕分且斟分歳酒嬾賦送窮文客<pc n="lb"/>
思愁簷雨鄉心逐海雲陽和在何處明日問東君<pc n="lb"/>
<pc n="　"/>
                    <pc n="　"/>和鄭梅深<hi>有錢塘十詠</hi>
                    <pc n="lb"/>
江湖新識面恰似舊相知腹貯三餘學才工十詠詩聲<pc n="lb"/>
名蘇太史家世鄭當時客路攜琴去終須遇子期<pc n="lb"/>
                    <pb n="25a"/>
<pc n="　"/>
                    <pc n="　"/>即事<pc n="lb"/>
雀羅門户静無客扣柴扄索句髭先白看書眼尚青雲<pc n="lb"/>
粘題石壁月浸汲泉瓶笑殺利名客沈酣死不醒<pc n="lb"/>
<pc n="　"/>
                    <pc n="　"/>對客<pc n="lb"/>
牕下篝鐙坐相看白髪新共談為客事同是異鄉人詩<pc n="lb"/>
寫梅花月茶煎穀雨春明朝愁逺别離思欲沾巾<pc n="lb"/>
<pc n="　"/>
                    <pc n="　"/>寒夜呈梅深<pc n="lb"/>
空齋對孤客寂寞似僧家爐冷頻燒葉燈昏不吐花夜<pc n="lb"/>
                    <pb n="25b"/>
長添睡思嵗晚憶年華吟倦推牕坐梅簷月未斜<pc n="lb"/>
<pc n="　"/>
                    <pc n="　"/>林霽山架閣同宿山中<pc n="lb"/>
秋風山館客移席近汀前共語忽深夜相看非少年斗<pc n="lb"/>
垂天末樹鱗出雨餘天亦有茆簷下飯牛人未眠<pc n="lb"/>
<pc n="　"/>
                    <pc n="　"/>逰東庵<pc n="lb"/>
庵連兠率寺三逕竹邊開林宻暑不到牕虛月自來暮<pc n="lb"/>
山啼鳥静雲樹嘯猿哀拂拭殘碑字年深半緑苔<pc n="lb"/>
<pc n="　"/>
                    <pc n="　"/>贈了上人抄化<pc n="lb"/>
                    <pb n="26a"/>
破衲巻秋雲入山深更深近聞營梵刹應不累禪心寒<pc n="lb"/>
瀑瀉蒼壁晚花生古林遙思明月夜誰聽頴師琴<pc n="lb"/>
<pc n="　"/>
                    <pc n="　"/>呈毛一齋先生<pc n="lb"/>
前輩彫零盡如公尚典刑為僧眉獨白見客眼長青教<pc n="lb"/>
子成三俊傳家有六經我來問竒字應許扣柴扄<pc n="lb"/>
<pc n="　"/>
                    <pc n="　"/>别徐敬菊<pc n="lb"/>
契濶又兩載光隂一擲梭秖因離别久不覺語言多安<pc n="lb"/>
得長留此其如欲去何詩盟終未冷早晚更相過<pc n="lb"/>
                    <pb n="26b"/>
<pc n="　"/>
                    <pc n="　"/>寄姜仕可<pc n="lb"/>
獨學苦無友年來媿廣文懐賢歌伐木憶别賦停雲病<pc n="lb"/>
後少出戸夢中多見君盍簮須有日却與共論文<pc n="lb"/>
<pc n="　"/>
                    <pc n="　"/>歲晚書懐呈月山太守<pc n="lb"/>
光隂催我去衰病亦堪憐殘臘不多日餘生能㡬年有<pc n="lb"/>
為俱是妄無事即成仙近得安心法蒲團學坐禪<pc n="lb"/>
<pc n="　"/>
                    <pc n="　"/>鶴林仙壇寺<pc n="lb"/>
古壇歸鶴杳野鹿自成羣嵐氣浮清曉鐘聲出白雲樹<pc n="lb"/>
                    <pb n="27a"/>
穿僧屋老水到寺門分人世無窮事山中了不聞<pc n="lb"/>
<pc n="　"/>
                    <pc n="　"/>枕易<hi>越中詩社試題都魁</hi>
                    <pc n="lb"/>
古鼎煙銷倦㸃朱翛然髙卧夜寒初四簷寂寂半床夢<pc n="lb"/>
兩鬢蕭蕭一卷書日月冥心知代謝隂陽囘首驗盈虚<pc n="lb"/>
起來萬象皆吾有收拾乾坤在草廬<pc n="lb"/>
<pc n="　"/>考官李侍郎應祈批詩題莫難於枕易自非作家大<pc n="lb"/>
<pc n="　"/>手筆詎能模寫盖以其不渉風雲雨露江山花鳥此<pc n="lb"/>
<pc n="　"/>其所以為難也予閲三十餘巻鮮有全篇純粹正如<pc n="lb"/>
                    <pb n="27b"/>
<pc n="　"/>披沙揀金使人悶悶忽見此作若紛紛盆盎中得古<pc n="lb"/>
<pc n="　"/>罍洗把玩不忍釋手此詩起句倦字便含睡意頷聨<pc n="lb"/>
<pc n="　"/>氣象優游殊不費力曲盡枕易之妙頸聨冥心囘首<pc n="lb"/>
<pc n="　"/>四字極其精到結句如萬馬横奔勢不可遏且有力<pc n="lb"/>
<pc n="　"/>量全篇體製合法度音調諧宫商三復降歎此必騷<pc n="lb"/>
<pc n="　"/>壇老手望見旗鼓已知其為大將也冠冕衆作誰曰<pc n="lb"/>
<pc n="　"/>不然<pc n="lb"/>
<pc n="　"/>
                    <pc n="　"/>棋聲<pc n="lb"/>
                    <pb n="28a"/>
何處仙翁愛手談時聞剥啄竹林間一枰子玉敲雲響<pc n="lb"/>
㡬度午牕驚夢殘緩著應知心路逺急圍不放耳根閒<pc n="lb"/>
爛柯人去收殘局寂寂空亭石几寒<pc n="lb"/>
<pc n="　"/>
                    <pc n="　"/>題李藍溪梅花吟巻<pc n="lb"/>
孤芳不與衆芳同肯媚東君事冶容寒苦一生蘇武雪<pc n="lb"/>
清髙千古伯夷風瓊瑶照樹偏宜晚鐵石盤根却耐冬<pc n="lb"/>
㡬度看花立霜曉斷腸都在角聲中<pc n="lb"/>
<pc n="　"/>
                    <pc n="　"/>秋夜<pc n="lb"/>
                    <pb n="28b"/>
博山香冷夜將闌紅影搖牕燭未殘庭樹露濃花氣濕<pc n="lb"/>
井梧風老葉聲乾世情冷暖知心少朋舊東西㑹面難<pc n="lb"/>
一段客愁吟不就無言背月倚闌干<pc n="lb"/>
<pc n="　"/>
                    <pc n="　"/>秋夜和月山韻<hi>任月山主人也</hi>
                    <pc n="lb"/>
寒夜殘燈照客愁衾單添盡鷫鸘裘半牕明月三更夢<pc n="lb"/>
一枕西風兩鬢秋吟骨棱棱寛帶眼歸心切切望刀頭<pc n="lb"/>
何如束篋家山去獨駕柴車訪伯休<pc n="lb"/>
<pc n="　"/>
                    <pc n="　"/>蘭亭㑹飲觀晉帖<pc n="lb"/>
                    <pb n="29a"/>
秖説清談晉業虚禊亭此樂後來無一時人物已陳迹<pc n="lb"/>
千古山林空畫圖鐘帶夕陽來逺寺碑和春雨卧平蕪<pc n="lb"/>
昭陵玉匣猶難保筆意從誰認鼠鬚<pc n="lb"/>
<pc n="　"/>
                    <pc n="　"/>春游次王脩竹監簿韻<pc n="lb"/>
天色新晴帶薄寒主人領客出城闗蘭亭觴詠尋羲帖<pc n="lb"/>
窆石衣冠弔禹山春水斷橋芳草碧曉風啼鳥落花閒<pc n="lb"/>
囊中詩句壺中酒何必仙人大小還<pc n="lb"/>
<pc n="　"/>
                    <pc n="　"/>脩竹宴客東園<pc n="lb"/>
                    <pb n="29b"/>
二月韶光潑眼濃攜樽宴客小亭東酒當半醉半醒處<pc n="lb"/>
春在輕寒輕煖中拂檻柳添吟鬢緑壓闌花妬舞衣紅<pc n="lb"/>
晚來聽唱梁州曲聲繞呉姬扇底風<pc n="lb"/>
<pc n="　"/>
                    <pc n="　"/>送張伯威提舉<pc n="lb"/>
人生聚㪚等浮漚憶昔過從與勝逰棋局敲殘清夜月<pc n="lb"/>
菊花吟老半牕秋客中送客難為别山外看山總是愁<pc n="lb"/>
囘首片㠶江路逺疎煙斜雨到西州<pc n="lb"/>
<pc n="　"/>
                    <pc n="　"/>春日即事<pc n="lb"/>
                    <pb n="30a"/>
園林芳事漸闌珊客思無聊午夢殘紅杏花繁蜂蜜飽<pc n="lb"/>
碧芹香老燕泥乾光隂有限髪已白勲業無成心尚丹<pc n="lb"/>
倚徧吟闌天欲暮一簾風雨捲春寒<pc n="lb"/>
<pc n="　"/>
                    <pc n="　"/>小酌<pc n="lb"/>
小酌園林酒半醺落紅影裡惜餘春插花歸去蜂隨帽<pc n="lb"/>
傍柳行來鶯避人白髪尚為千里客黄金難鑄百年身<pc n="lb"/>
何時歸賦滄浪水浣我征衣萬斛塵<pc n="lb"/>
<pc n="　"/>
                    <pc n="　"/>城南即事<pc n="lb"/>
                    <pb n="30b"/>
支笻破曉出南城古寺凄迷草自生㡬處亭臺空鎖鑰<pc n="lb"/>
百年人物盡丘塋雕梁語燕應無主廢圃殘花自有情<pc n="lb"/>
世事轉頭皆夢境浮生何用苦營營<pc n="lb"/>
<pc n="　"/>
                    <pc n="　"/>夜坐次林梅山韻<pc n="lb"/>
人倚幽牕夜未闌竹爐灰冷篆煙殘一天露氣星辰濕<pc n="lb"/>
萬壑風聲草木寒老去客懐多感慨年來世事轉艱難<pc n="lb"/>
何時歸隱孤山下明月梅花約共看<pc n="lb"/>
<pc n="　"/>
                    <pc n="　"/>有感<pc n="lb"/>
                    <pb n="31a"/>
自嘆文章不遇時平生壯志與心違十年湖海無家住<pc n="lb"/>
千里鄉闗有夢歸殘夜月寒燈暈淡髙秋天濶雁聲㣲<pc n="lb"/>
傷今思古愁無奈老淚斑斑濕客衣<pc n="lb"/>
<pc n="　"/>
                    <pc n="　"/>生朝自述<pc n="lb"/>
都道人生七十稀老逢初度嘆衰遲飛觴醉月貧無酒<pc n="lb"/>
走筆吟春富有詩憔悴自憐蒲柳質劬勞空起蓼莪思<pc n="lb"/>
門無賀客清如水獨對蘭花課楚辭<pc n="lb"/>
<pc n="　"/>
                    <pc n="　"/>雪<pc n="lb"/>
                    <pb n="31b"/>
片片隨風整復斜飄來老鬢覺添華江山不夜月千里<pc n="lb"/>
天地無私玉萬家逺㟁未春飛柳絮前邨破曉壓梅花<pc n="lb"/>
羔羊金帳應粗俗自掬氷泉煑石茶<pc n="lb"/>
<pc n="　"/>
                    <pc n="　"/>九日客懐<pc n="lb"/>
烏帽斜欹白髮侵老來空憶舊登臨一枝黄菊西風淚<pc n="lb"/>
數畆蒼苔故國心梧顫秋聲庭露冷雁傳寒信塞雲深<pc n="lb"/>
不須貰酒酬佳節只把陶詩細細吟<pc n="lb"/>
<pc n="　"/>
                    <pc n="　"/>舟次摴蒱廟<pc n="lb"/>
                    <pb n="32a"/>
短棹衝寒過浦東扁舟一葉載詩翁斷煙流水殘雲外<pc n="lb"/>
古木荒祠夕照中吟罷小樓何處笛酒醒孤枕半江風<pc n="lb"/>
潮生潮落朝還暮堪歎人生自轉蓬<pc n="lb"/>
<pc n="　"/>
                    <pc n="　"/>月夜登樓<pc n="lb"/>
玉宇澄清暮靄收吟邊怕倚仲宣樓寒蟾千里夜如晝<pc n="lb"/>
新雁一聲天欲秋湖海誰青豪傑眼風霜易白少年頭<pc n="lb"/>
更殘忽聽荒城角吹老梅花總是愁<pc n="lb"/>
<pc n="　"/>
                    <pc n="　"/>送慈川茅主簿入道<pc n="lb"/>
                    <pb n="32b"/>
儒冠不戴戴星冠人世榮華作夢看譜出三茅終得道<pc n="lb"/>
趣同五柳早休官月寒緱嶺來笙鶴春藹慈川憶枳鸞<pc n="lb"/>
笑指方壺最深處凌空霞珮玉珊珊<pc n="lb"/>
<pc n="　"/>
                    <pc n="　"/>月夜次脩竹韻<pc n="lb"/>
徙倚吟闌傍野塘古譙蓮漏滴更長月堦夜静蛩聲切<pc n="lb"/>
竹院秋深鶴夢凉坐挹水風侵袂冷眠分花露滿身香<pc n="lb"/>
浩歌欲向明河去醉喚天孫織錦囊<pc n="lb"/>
<pc n="　"/>
                    <pc n="　"/>寓浦東書懐<pc n="lb"/>
                    <pb n="33a"/>
子規聲裏已非春消遣光隂只苦吟肘後無方醫白髮<pc n="lb"/>
牀頭有易勝黄金年來不作功名夢老去全灰富貴心<pc n="lb"/>
獨抱焦桐逰海角紛紛俗耳少知音<pc n="lb"/>
<pc n="　"/>
                    <pc n="　"/>呈營田司杜希聖提領<pc n="lb"/>
行李擔書一鶴隨蓮香㡘幕政聲馳山川太史九州記<pc n="lb"/>
桑稼豳風七月詩如晦箕裘傳相種少陵衣鉢付孫枝<pc n="lb"/>
謀身儒術誰云拙堯舜君民正此時<pc n="lb"/>
<pc n="　"/>
                    <pc n="　"/>寄毛素軒宣慰<pc n="lb"/>
                    <pb n="33b"/>
旌麾曾駐鑑湖邊别去匆匆又兩年清夜夢分千里月<pc n="lb"/>
同鄉人各一方天素知心事有鷗在欲寄音書無雁傳<pc n="lb"/>
見説使星臨浙右明朝便買渡江船<pc n="lb"/>
<pc n="　"/>
                    <pc n="　"/>酒趣<pc n="lb"/>
濁醪妙理契心期小甕新篘香滿巵閒裡一生長是醉<pc n="lb"/>
飲中三昧有誰知幕天席地忘形處枕麯眠糟得意時<pc n="lb"/>
此味靈均應未觧獨醒到死欲何為<pc n="lb"/>
<pc n="　"/>
                    <pc n="　"/>秋懐<pc n="lb"/>
                    <pb n="34a"/>
雨裡西風已倦逰老懐悲感不禁秋世無阮籍誰青眼<pc n="lb"/>
今有杜陵人白頭雁擺行知兄弟義燕營巢為子孫謀<pc n="lb"/>
誰憐湖海飄蓬客隻影孤燈相對愁<pc n="lb"/>
<pc n="　"/>
                    <pc n="　"/>偶書<pc n="lb"/>
頻年蹤跡墜江湖三徑苔荒憶舊廬身老方知生計拙<pc n="lb"/>
家貧漸覺故人疎松薪拾去朝炊黍漁火分來夜讀書<pc n="lb"/>
怨鶴驚猿應待我台山何日賦歸歟<pc n="lb"/>
<pc n="　"/>
                    <pc n="　"/>觀史<pc n="lb"/>
                    <pb n="34b"/>
梧風蕭瑟雨初晴凉入書堂夜氣清耿耿蘭膏照千古<pc n="lb"/>
遲遲蓮漏轉三更力於興廢應難助氣為忠邪㡬不平<pc n="lb"/>
掩巻長嗟方就枕牕前吚喔又鷄鳴<pc n="lb"/>
<pc n="　"/>
                    <pc n="　"/>暮春<pc n="lb"/>
寂寞園林三月時客中㡬度見春歸柳眉緑皺鶯無語<pc n="lb"/>
花臉紅銷蝶嬾飛節物暗催雙鬢老功名長與寸心違<pc n="lb"/>
百年身世成何事囘首西山又落暉<pc n="lb"/>
<pc n="　"/>
                    <pc n="　"/>對月<pc n="lb"/>
                    <pb n="35a"/>
萬里無雲天宇寛十分秋色上樓看月浮滄海蟾光濕<pc n="lb"/>
星落明河象緯寒醉後儘教詩筆健吟邊莫放酒杯乾<pc n="lb"/>
一聲長笛知何處愁殺夜深人倚闌<pc n="lb"/>
<pc n="　"/>
                    <pc n="　"/>秋夜<pc n="lb"/>
十分秋色滿軒牕景物凄清夜氣凉篩月簾櫳金鎖碎<pc n="lb"/>
搗霜砧杵玉丁璫井梧葉脱無多影巖桂花彫不斷香<pc n="lb"/>
坐到更深吟興動研池滴露寫詩狂<pc n="lb"/>
<pc n="　"/>
                    <pc n="　"/>寓舍即事<pc n="lb"/>
                    <pb n="35b"/>
矮屋編茆槿縛籬詩人住處恰相宜萬間突兀夢不到<pc n="lb"/>
一室凄清心自知牕下無燈童睡早林間有月鶴歸遲<pc n="lb"/>
八荒便作庭除看南北東西任所之<pc n="lb"/>
<pc n="　"/>
                    <pc n="　"/>書懐奉簡蘭若提舉<pc n="lb"/>
十年湖海歎飄零晚景投閒百念輕看水看山真有味<pc n="lb"/>
學書學劍恨無成竹風吟曉詩情動梧雨敲秋客夢驚<pc n="lb"/>
老傍人門非久計不如歸去學淵明<pc n="lb"/>
<pc n="　"/>
                    <pc n="　"/>登寳飛來峰<hi>有井通海在塔下龜公墓越王臺在側</hi>
                    <pc n="lb"/>
                    <pb n="36a"/>
乗風飛步碧崔嵬萬壑千巖入眼來古甃直穿滄海破<pc n="lb"/>
浮圖髙拂白雲開龜公埋没今無塚烏喙登臨舊有臺<pc n="lb"/>
立盡斜陽欲歸去一聲孤雁過蓬萊<pc n="lb"/>
<pc n="　"/>
                    <pc n="　"/>題呉實齋北山别業<pc n="lb"/>
北山佳景勝南山乗興登臨眼界寛樵斧伐雲春谷暗<pc n="lb"/>
漁榔敲月夜溪寒一區池占林泉勝四面天開圖畫看<pc n="lb"/>
竹屋數間塵不到主人日日凭闌干<pc n="lb"/>
<pc n="　"/>
                    <pc n="　"/>書館<pc n="lb"/>
                    <pb n="36b"/>
池館深深鎖翠凉課餘多暇日偏長屋連湖水琴書潤<pc n="lb"/>
牕近花隂筆研香吾道尚存貧亦樂客身長健老何妨<pc n="lb"/>
十年心事閒搔首厭聽蟬聲送夕陽<pc n="lb"/>
<pc n="　"/>
                    <pc n="　"/>依緑亭<pc n="lb"/>
數椽瀟洒瞰清漪蕩漾煙霏欲濕衣闌角寒光搖翡翠<pc n="lb"/>
簷牙倒影浸琉璃荷邊鼓瑟游魚聽柳外敲棋睡鷺飛<pc n="lb"/>
洗盡紅塵青眼客臨流何惜賦新詩<pc n="lb"/>
<pc n="　"/>
                    <pc n="　"/>秋思<pc n="lb"/>
                    <pb n="37a"/>
天容凝碧換秋容殘暑冷然一洗空梧葉多應愁夜雨<pc n="lb"/>
葛衣漸覺怯西風十分淡冷砧聲外一片凄凉雁影中<pc n="lb"/>
興動蓴鱸欲歸去季鷹心事恰相同<pc n="lb"/>
<pc n="　"/>
                    <pc n="　"/>題四暢圖<pc n="lb"/>
四暢圖中四散人藤床對坐遣閒情搔頭真有爬梳態<pc n="lb"/>
搐鼻應無噴嚏聲捫蝨未聞談世事撚鬚元不為科名<pc n="lb"/>
一時快意皆真樂誰把丹青寫得成<pc n="lb"/>
<pc n="　"/>
                    <pc n="　"/>登寳林塔<pc n="lb"/>
                    <pb n="37b"/>
屹立浮圖可摘星吟邊喜與客同登闌干六曲又六曲<pc n="lb"/>
梯級一層髙一層極目江山無礙障著身霄漢欲飛騰<pc n="lb"/>
鴈來疑是題名處拂拭殘碑問寺僧<pc n="lb"/>
<pc n="　"/>
                    <pc n="　"/>偶述<pc n="lb"/>
漂泊江湖秖自憐人生窮達信闗天老難干禄心灰矣<pc n="lb"/>
貧不求人氣浩然五斗豈能留靖節一瓢亦足樂顔淵<pc n="lb"/>
客來問我生涯事閉戸開書對聖賢<pc n="lb"/>
<pc n="　"/>
                    <pc n="　"/>凉夜即事<pc n="lb"/>
                    <pb n="38a"/>
凉入虚堂睡思濃夜深翦盡燭花紅光搖珠箔梧桐月<pc n="lb"/>
香透紗厨茉莉風欹枕覺來人不寐撚髭吟罷句難工<pc n="lb"/>
小蠻問我詩成未詩在池塘草夢中<pc n="lb"/>
<pc n="　"/>
                    <pc n="　"/>次月山少監客京韻<pc n="lb"/>
匹馬攙春入帝京秋深猶未問歸程一書不及因風寄<pc n="lb"/>
千里空教共月明霄漢已隨黄鵠舉家山應負白鷗盟<pc n="lb"/>
便須了却封侯事衣錦歸來客亦榮<pc n="lb"/>
<pc n="　"/>
                    <pc n="　"/>聞角<pc n="lb"/>
                    <pb n="38b"/>
譙角吚嗚到枕邊邊情似向曲中傳梅花三弄月將晚<pc n="lb"/>
榆塞一聲霜滿天織錦佳人應有恨枕戈老將想無眠<pc n="lb"/>
争如二月春風市賣酒樓頭聽管絃<pc n="lb"/>
<pc n="　"/>
                    <pc n="　"/>舟行送王琴所之澉川<pc n="lb"/>
晨星寥落曙光浮柳岸風輕送客舟萬㸃逺山重叠恨<pc n="lb"/>
一江流水淺深愁淡烟茅店家家曉白露楓林處處秋<pc n="lb"/>
獨倚蓬牕還自笑此身漂泊愧沙鷗<pc n="lb"/>
<pc n="　"/>
                    <pc n="　"/>寄峽山胡府判<pc n="lb"/>
                    <pb n="39a"/>
鑑湖狂客又西湖筆硯生涯計已迂五斗自慚腰不折<pc n="lb"/>
四方安得口能餬家山迢逓鄉心逺燈火凄凉客影孤<pc n="lb"/>
莫悞風前看落雁尺書還肯寄來無<pc n="lb"/>
<pc n="　"/>
                    <pc n="　"/>送姜仕可去館<pc n="lb"/>
行止非人可預謀愛君無計與君留張儀失䇿猶存舌<pc n="lb"/>
穆傳知㡬可掉頭黯黯别懐江路晚蕭蕭行李驛亭秋<pc n="lb"/>
明年我亦攜書去不落人間第二籌<pc n="lb"/>
<pc n="　"/>
                    <pc n="　"/>梅龍<pc n="lb"/>
                    <pb n="39b"/>
孤根蟠屈浸氷湖蟄裡陽和發朽枯雪樹鱗封寒水玉<pc n="lb"/>
月梢頷吐夜明珠暗香吹冷龍涎濕疎影涵清蜕骨癯<pc n="lb"/>
安得華光葉公筆共描横水卧雲圗<pc n="lb"/>
<pc n="　"/>
                    <pc n="　"/>江湖佛觀<pc n="lb"/>
環峙山川秀氣鍾人煙樓閣鬱重重潮生潮落東西浙<pc n="lb"/>
雲去雲來南北峰海曙扶桑紅影濕堤春楊柳緑隂濃<pc n="lb"/>
子胥已逺岳侯死斗酒聊澆磊磈胷<pc n="lb"/>
<pc n="　"/>
                    <pc n="　"/>隨隱為祝南山賦<pc n="lb"/>
                    <pb n="40a"/>
蹤跡何拘似白雲不尋丘壑避紅塵田堪耕稼即莘野<pc n="lb"/>
水可釣魚皆渭濱無礙滯心寧擇地有幽閒處便容身<pc n="lb"/>
一笻忽入青山去豈是終南㨗徑人<pc n="lb"/>
<pc n="　"/>
                    <pc n="　"/>春日郊居<pc n="lb"/>
卜築幽居慰寂寥數椽茆屋傍江郊庭前滕薛筍争長<pc n="lb"/>
籬下陳雷蔓結交杏圃花香蜂課蜜芹塘泥暖燕營巢<pc n="lb"/>
山牕對景渾無事吟得詩成手自抄<pc n="lb"/>
<pc n="　"/>
                    <pc n="　"/>偶書呈王脩竹<pc n="lb"/>
                    <pb n="40b"/>
琴心不復寄松蘿賀鑑湖邊水自波晚節黄花秋思淡<pc n="lb"/>
夕陽紅樹客愁多何時歸鶴招丁令有意逃漁侣志和<pc n="lb"/>
不管白頭烏帽落西風一曲付狂歌<pc n="lb"/>
<pc n="　"/>
                    <pc n="　"/>寄郭樞山<pc n="lb"/>
起敬英聲亦有年酒邊曾見錦囊篇吟情六義初刪後<pc n="lb"/>
古意三爻未畫前放曠嗣宗應絶俗清狂太白不妨仙<pc n="lb"/>
如今海内無工部誰肯題詩寄鄭䖍<pc n="lb"/>
<pc n="　"/>
                    <pc n="　"/>燈花<pc n="lb"/>
                    <pb n="41a"/>
發生元不假栽培一㸃春從午夜囘自喜結根依小草<pc n="lb"/>
不愁飛片㸃蒼苔熒熒有豔蛾頻撲淡淡無香蝶不猜<pc n="lb"/>
牕下敲棋紅燼落更深約客未曾來<pc n="lb"/>
<pc n="　"/>
                    <pc n="　"/>樂道<pc n="lb"/>
門掩荒苔客到稀閒情已與世相違胸中宇宙自然景<pc n="lb"/>
眼底江山不盡詩雲淡風輕皆道體鳶飛魚躍總天機<pc n="lb"/>
吾心與物同真樂此處寧容俗子知<pc n="lb"/>
<pc n="　"/>
                    <pc n="　"/>次毛一齋韻<pc n="lb"/>
                    <pb n="41b"/>
詩夢驚殘何處棋書牕又是夕陽時柳隂分緑籠琴几<pc n="lb"/>
花片飛紅㸃研池覽鏡自憐添白髪傳杯不復倩蛾眉<pc n="lb"/>
東風故國年年恨唯有啼春杜宇知<pc n="lb"/>
<pc n="　"/>
                    <pc n="　"/>寄月山少監<pc n="lb"/>
一片襟懐海様寛眉頭肯為别離攢臂鷹慣識從君樂<pc n="lb"/>
汗馬寧辭行路難角帶邊聲闗月冷雁傳鄉信塞雲寒<pc n="lb"/>
歸來未許東山卧見説蒼生望謝安<pc n="lb"/>
<pc n="　"/>
                    <pc n="　"/>送文正公遺像與王東廬<pc n="lb"/>
                    <pb n="42a"/>
古畫來從寳繪堂遺君敢惜舊珍藏貎存故國三公貴<pc n="lb"/>
澤衍來孫百世芳家廟㡬年成闕典宗支此日倍增光<pc n="lb"/>
當時種徳根苗逺分得槐隂到鶴鄉<pc n="lb"/>
<pc n="　"/>
                    <pc n="　"/>逰西湖次毛玉田韻<pc n="lb"/>
觸目錢塘昨夢非行春載酒憶當時花間不碾香輪入<pc n="lb"/>
柳外空鞭駿馬飛落日荒山和靖墓斷雲流水子胥祠<pc n="lb"/>
忘情鷗鷺閒干我應笑江湖盡未歸<pc n="lb"/>
<pc n="　"/>
                    <pc n="　"/>故國有懐呈任子宏提舉<pc n="lb"/>
                    <pb n="42b"/>
十年不作還家夢荒草深深鎖竹扉無主落花隨水去<pc n="lb"/>
有情啼鳥勸人歸儒冠寥落風流减客路凄凉故舊稀<pc n="lb"/>
何日攜琴賦歸去踏雲自採故山薇<pc n="lb"/>
<pc n="　"/>
                    <pc n="　"/>寒夜即事<pc n="lb"/>
倚徧闌干更漏長柔髭撚斷為詩忙清分梅影夜宜月<pc n="lb"/>
寒入雁聲天正霜懷古頓添孤客恨追懽難學少年狂<pc n="lb"/>
讀書牕下篝燈坐一巻離騷一篆香<pc n="lb"/>
<pc n="　"/>
                    <pc n="　"/>謝章平惠筆<pc n="lb"/>
                    <pb n="43a"/>
管城二子様尖新分惠山房勝與金淮兎扳毛誇匠巧<pc n="lb"/>
魯魚正字見功深抄書未得纎毫力握管難忘一寸心<pc n="lb"/>
揮翰玉堂無夢到雅宜茅屋寫清吟<pc n="lb"/>
<pc n="　"/>
                    <pc n="　"/>龍江館舍<pc n="lb"/>
幽棲俗事不相闗家在青松翠竹間繞屋四圍都是水<pc n="lb"/>
隔林一片不多山詩篇陶寫清秋景書冊消磨白日間<pc n="lb"/>
門外沙鷗如舊識忘機飛去又飛還<pc n="lb"/>
<pc n="　"/>
                    <pc n="　"/>元日<pc n="lb"/>
                    <pb n="43b"/>
睡眼朦朧撐不開鷄聲唱曉夢驚囘竹爐尚有殘冬火<pc n="lb"/>
栢酒初斟新歲杯身世百年如夢幻功名兩事巳心灰<pc n="lb"/>
門無賀客清閒甚自汲寒泉灌古梅<pc n="lb"/>
<pc n="　"/>
                    <pc n="　"/>俞景仁教諭相過<pc n="lb"/>
江雲舒巻弄隂晴新緑園林似染成花怯曉風寒蝶夢<pc n="lb"/>
柳愁春雨濕鶯聲栖遲茅屋無塵事深閉柴門逺俗情<pc n="lb"/>
佳客相過慰岑寂酒邊閒把近詩評<pc n="lb"/>
<pc n="　"/>
                    <pc n="　"/>脩竹有樓名與造化游對秦望山五雲門<pc n="lb"/>
                    <pb n="44a"/>
秦望諸山隱几看仙居縹緲五雲端天髙地迥三千界<pc n="lb"/>
月白風清十二闌滄海氣浸珠珮濕明河影逼玉簫寒<pc n="lb"/>
超然身在鴻濛上何必蓬萊跨紫鸞<pc n="lb"/>
<pc n="　"/>
                    <pc n="　"/>脩竹宴客廣寒逰亭分韻得香字<pc n="lb"/>
銀橋疑駕海天長金粟離離照玉觴影浸山河瓊殿冷<pc n="lb"/>
舞分風露羽衣香亦知廣莫元無野却笑温柔别有鄉<pc n="lb"/>
閒折一枝驚昨夢素娥憐我授𤣥霜<pc n="lb"/>
<pc n="　"/>
                    <pc n="　"/>酒邊呈張景純<hi>能畫山水</hi>
                    <pc n="lb"/>
                    <pb n="44b"/>
蓬萊閣上笑談餘别後思君看畫圗萍水相逢俱老矣<pc n="lb"/>
家山自好盍歸乎清風一榻莊周蝶明月扁舟范蠡湖<pc n="lb"/>
此是達人真樂事客中何必歎窮途<pc n="lb"/>
<pc n="　"/>
                    <pc n="　"/>江上客懐<pc n="lb"/>
鏡裏從渠白髪添吟邊抵掌復掀髯十年為客甘清苦<pc n="lb"/>
一枕忘情付黒甜短褐怯風綿未絮破牕漏月紙重粘<pc n="lb"/>
梅花應念人孤寂寒夜吹香入竹簾<pc n="lb"/>
<pc n="　"/>
                    <pc n="　"/>夜坐<pc n="lb"/>
                    <pb n="45a"/>
香篆烟鎖夜氣清篝燈開巻遣閒情半牕月落梅無影<pc n="lb"/>
三徑風來竹有聲樂道何須圗富貴讀書元不為功名<pc n="lb"/>
白雲滿榻便髙卧欹枕詩成夢不成<pc n="lb"/>
<pc n="　"/>
                    <pc n="　"/>挽衛山齋<pc n="lb"/>
楹夢驚殘忽告終儒林多士失宗工雲間便覺無清氣<pc n="lb"/>
江上誰能繼古風蕙帳夜闌孤鶴怨茆齋人去九山空<pc n="lb"/>
我來豈為私情哭哭痛君亡吾道窮<pc n="lb"/>
武公後裔有仍孫徳望才名世所尊擬向山中專註易<pc n="lb"/>
                    <pb n="45b"/>
忽傳地下趣脩文月樓不復賡詩句春閣猶思共酒樽<pc n="lb"/>
痛恨死生千古隔西風吹淚濕秋雲<pc n="lb"/>
<pc n="　"/>
                    <pc n="　"/>送任子敏司丞赴北<pc n="lb"/>
鞭影拖雲入帝京少年正好作功名不辭驛騎三千里<pc n="lb"/>
欲奮鵬摶九萬程白玉堂中揮翰墨黄金臺上被恩榮<pc n="lb"/>
何須折柳送行色只寫詩篇話别情<pc n="lb"/>
<pc n="　"/>
                    <pc n="　"/>和俞教授見寄韻<pc n="lb"/>
天邊日月似梭飛百歲光隂難預期有酒不妨留野客<pc n="lb"/>
                    <pb n="46a"/>
無錢何惜典春衣江山猶記登臨處身世都非少壯時<pc n="lb"/>
晚景清言宜學道黄庭一巻究𤣥㣲<pc n="lb"/>
<pc n="　"/>
                    <pc n="　"/>任後齋池上有瑞蓮命予賦之<pc n="lb"/>
芙蕖開處傍池亭花結雙頭媚晚晴兩隗駢肩如欲語<pc n="lb"/>
二喬並首似含情同心净植真竒種聨蔕騰芳以瑞名<pc n="lb"/>
若使濓溪當日見愛蓮有説恐難評<pc n="lb"/>
<pc n="　"/>
                    <pc n="　"/>鹽<pc n="lb"/>
同絺入貢載遺經分賜羣臣羡水晶潤下作鹹從海産<pc n="lb"/>
                    <pb n="46b"/>
熬波出素似天成享神潔白惟形似富貴珍竒以寳名<pc n="lb"/>
此物可方為相事他時商鼎用調羮<pc n="lb"/>
<pc n="　"/>
                    <pc n="　"/>缾笙<pc n="lb"/>
熱中竟日自煎烹音調都從一氣生緩緩煑湯才蠏眼<pc n="lb"/>
㣲㣲聒耳忽蠅聲頻驚清夢愁無寐似訴羈情歎不平<pc n="lb"/>
却笑書生那觧此聨詩石鼎羡彌明<pc n="lb"/>
<pc n="　"/>
                    <pc n="　"/>書懐<pc n="lb"/>
杜門已與俗相違苔徑荒凉轍迹稀自愛清凉忘世慮<pc n="lb"/>
                    <pb n="47a"/>
肯求富貴役心機隱居盤谷勝金谷耐著麻衣鄙錦衣<pc n="lb"/>
百歲光隂皆夢境且看走兎與烏飛<pc n="lb"/>
<pc n="　"/>
                    <pc n="　"/>和杜柳溪韻<pc n="lb"/>
安貧樂道豈卑㣲肯羡黄金帶十圍爵到三公今却有<pc n="lb"/>
齒踰七袠古來稀滿頭霜雪客懐老過眼煙雲人事非<pc n="lb"/>
皎皎白駒在空谷好賢誰復詠緇衣<pc n="lb"/>
<pc n="　"/>
                    <pc n="　"/>布金潤玉隱廢寺閒居<pc n="lb"/>
梵刹當年聚衆僧叢林深處著禪扄金沙布地階無土<pc n="lb"/>
                    <pb n="47b"/>
玉軸堆函藏有經雲樹千尋張翠盖烟蘿一片展青屏<pc n="lb"/>
星移物換今寥落古寺猶存栢子庭<pc n="lb"/>
<pc n="　"/>
                    <pc n="　"/>和葺廬韻<pc n="lb"/>
地僻渾無車馬喧禪房脩飾稱居安莊嚴固是由心造<pc n="lb"/>
丹艧多應被眼瞞佛法不須身外覔世縁只作夢中看<pc n="lb"/>
我來欲問無生話萬頃西江一吸乾<pc n="lb"/>
<pc n="　"/>
                    <pc n="　"/>偶成簡任肅齋教諭<pc n="lb"/>
百年光景易侵尋消遣閒愁只苦吟但覺筆頭風雨濕<pc n="lb"/>
                    <pb n="48a"/>
不知鬢底雪霜侵冥鴻已負九霄志老驥空懐千里心<pc n="lb"/>
富貴倘來應有命何須彈鋏扣知音<pc n="lb"/>
百歲光隂一轉蓬晚年不與少年同事因錯處人方省<pc n="lb"/>
詩到窮時句始工獻賦未逢楊得意憐才難遇杜司空<pc n="lb"/>
有時追憶承平事猶道繁華是夢中<pc n="lb"/>
貧病交攻久廢詩蕭然一室獨棲遲酒錢巳盡琴將典<pc n="lb"/>
瓶粟無儲鶴亦飢豪傑不多陳仲舉結交惟欠魏無知<pc n="lb"/>
簞瓢鐘鼎都休計畢竟窮通各有時<pc n="lb"/>
                    <pb n="48b"/>
<pc n="　"/>
                    <pc n="　"/>奉謝月山太守<pc n="lb"/>
太守相過慶誕辰貴能下賤見公心行厨鼎列雙魚美<pc n="lb"/>
衆客咸瞻五馬臨曲唱駱駝誇白雪杯傳鸚鵡擁青衿<pc n="lb"/>
寵頒束帛尤增感恩與滄溟一様深<pc n="lb"/>
<pc n="　"/>
                    <pc n="　"/>夜坐即事<pc n="lb"/>
霜氣侵牕冷客氊青鐙白髪老堪憐光隂明日又明日<pc n="lb"/>
世事一年難一年眼底江山元似舊胸中風月本無邊<pc n="lb"/>
道人不作陽臺夢紙帳梅花伴獨眠<pc n="lb"/>
                    <pb n="49a"/>
<pc n="　"/>
                    <pc n="　"/>和茅亦山先生雜詠<pc n="lb"/>
風柳吹花糝白毡鶯愁蝶恨有誰憐不知春事又三月<pc n="lb"/>
堪笑人生無百年清氣長留詩巻裡閒愁不到酒樽邊<pc n="lb"/>
山牕晝永渾無事一榻分雲枕易眠<pc n="lb"/>
身世飄浮水上蓬閒中清事有誰同吟牕夢草添詩料<pc n="lb"/>
畫筆生花奪化工酒後烏烏時擊缶愁來咄咄自書空<pc n="lb"/>
園林寂寞春何處春在桑麻雨露中<pc n="lb"/>
破硯塵封嬾賦詩晚年才思覺衰遲躭書自笑已成癖<pc n="lb"/>
                    <pb n="49b"/>
煑字元來不療飢風月滿懐詩可寫雪霜侵鬢鏡先知<pc n="lb"/>
太公八十方榮遇把釣溪邊更待時<pc n="lb"/>
<pc n="　"/>
                    <pc n="　"/>端午月山主人酒邊即事<pc n="lb"/>
牕外葵榴照眼明香蒲沁酒注銀瓶自無量飲堪同醉<pc n="lb"/>
非慕清名傚獨醒一日沈湘悲楚客千年弔古讀騷經<pc n="lb"/>
他鄉記節聊隨俗艾虎硃符挂戸庭<pc n="lb"/>
時序催人易白頭端陽懐古客添愁硃符不寫湘纍恨<pc n="lb"/>
角黍難包楚國羞記節何妨斟蟻酒奪標無復見龍舟<pc n="lb"/>
                    <pb n="50a"/>
髙歌思逺樓前路掩雨珠簾今在不<pc n="lb"/>
<pc n="　"/>
                    <pc n="　"/>寄謝蔡松江路教<pc n="lb"/>
一别丰標又一旬尺書多荷寄殷勤交游滿眼誰知巳<pc n="lb"/>
契濶闗心獨憶君蕙帳夢寒同夜月松江人逺隔秋雲<pc n="lb"/>
明朝便買扁舟去來訪貞陽舊廣文<pc n="lb"/>
<pc n="　"/>
                    <pc n="　"/>和杜柳溪韻<pc n="lb"/>
白髪垂垂一老夫年來漸覺世情疎石牀夢冷和雲卧<pc n="lb"/>
茆屋燈殘共月居客至何妨賖魯酒家貧不肯典唐書<pc n="lb"/>
                    <pb n="50b"/>
羡君種柳清溪上借我苔磯學釣魚<pc n="lb"/>
<pc n="　"/>
                    <pc n="　"/>和茅亦山秋感懐<pc n="lb"/>
老來吟拙自知羞好景無詩未易酬湖海愁看今夜月<pc n="lb"/>
功名虚度十年秋清光偏照盧仝屋孤影自登王粲樓<pc n="lb"/>
我欲乗風蟾窟去安能與世共沈浮<pc n="lb"/>
<pc n="　"/>
                    <pc n="　"/>茅亦山相過<pc n="lb"/>
故人過我竹邊居譚笑從容樂有餘洗盞共嘗春甕酒<pc n="lb"/>
挑鐙對讀夜牕書歸來尚憶淵明菊髙卧誰知諸葛廬<pc n="lb"/>
                    <pb n="51a"/>
醉後達觀今古事寥寥千載只須臾<pc n="lb"/>
<pc n="　"/>
                    <pc n="　"/>上亷訪分司官<pc n="lb"/>
行部巡荒察吏奸皇皇使節古刑官聲揺天上星辰動<pc n="lb"/>
清過雲間風露寒肅政嚴持三尺法卹民特放十分寛<pc n="lb"/>
香名巳覆金甌㡳便作他年宰相看<pc n="lb"/>
<pc n="　"/>
                    <pc n="　"/>和鄭樞山竹夫人韻<pc n="lb"/>
玉環傾國起安兵有色終汚後世名九夏專房何在貎<pc n="lb"/>
一身空洞若為情寵名本自無心得婦節從來徹骨清<pc n="lb"/>
                    <pb n="51b"/>
愁見媫妤秋後扇共懐幽恨㡬時平<pc n="lb"/>
<pc n="　"/>
                    <pc n="　"/>斑竹夫人<pc n="lb"/>
汗清書墨沁㣲凉李衛曾攜近竹牀眼孔盈盈看熱客<pc n="lb"/>
泪痕㸃㸃泣秋房湘紋冷淡宜湘簟玉體玲瓏稱玉郎<pc n="lb"/>
秦虢疏封無夢到傍人空以睡為鄉<pc n="lb"/>
<pc n="　"/>
                    <pc n="　"/>逰虎丘山寺<pc n="lb"/>
浮生偷得片時閒古寺尋僧借景看樓閣倚雲山氣濕<pc n="lb"/>
轆轤捲水澗聲寒地埋呉劍痕猶在碑刻唐詩字未漫<pc n="lb"/>
                    <pb n="52a"/>
寄榻禪房不知曉起來松日已三竿<pc n="lb"/>
<pc n="　"/>
                    <pc n="　"/>賈秋壑圃<pc n="lb"/>
不學蒼龍卧浙東驚風吟珮墮青璁既無長䇿安江左<pc n="lb"/>
空有名園似洛中危棧連雲晴亦雨飛樓近海夜生風<pc n="lb"/>
人間富貴皆塵土囘首呉山落照紅<pc n="lb"/>
<pc n="　"/>
                    <pc n="　"/>聞鶴<pc n="lb"/>
寒蟾初上海雲收何處仙禽過庾樓清夜照人千里月<pc n="lb"/>
碧霄警露一天秋玉笙縹緲緱山去羽袂蹁蹮赤壁游<pc n="lb"/>
                    <pb n="52b"/>
囘首女牆舊時事千年華表動新愁<pc n="lb"/>
<pc n="　"/>
                    <pc n="　"/>和毛宣慰蓬萊閣韻<pc n="lb"/>
傑閣翬飛翠靄間蓬萊元不在人寰緑圍城廓千村水<pc n="lb"/>
青遍簾櫳四面山華表鶴歸遼海逺髙臺鳯去夕陽間<pc n="lb"/>
我來倚徧闌干月雲鎖重門夜不闗<pc n="lb"/>
<pc n="　"/>
                    <pc n="　"/>送張按察移節江陵<pc n="lb"/>
滿載琴書事宦游皇皇使節重咨諏蒲帆風飽三千里<pc n="lb"/>
綉斧霜寒十六州荆渚行觀新徳政越人共憶舊風流<pc n="lb"/>
                    <pb n="53a"/>
市橋衰柳難攀折只抝梅花送去舟<pc n="lb"/>
<pc n="　"/>
                    <pc n="　"/>次鄭朴國正見寄<pc n="lb"/>
雲深紅日出林遲晞髮簷前力未衰老愛歸田追靖節<pc n="lb"/>
狂思入海訪安期春風巷陌梅花後故國江山杜宇時<pc n="lb"/>
一種閒愁無著處倚牕重讀寄來詩<pc n="lb"/>
<pc n="　"/>
                    <pc n="　"/>漁舍觀梅寄脩竹韻<pc n="lb"/>
寒雲漢漠䕶牆隂瀟洒梅枝出竹林影落荒磯和雪釣<pc n="lb"/>
香浮老瓦帶春斟㡬憑水驛傳芳信秖許沙鷗識素心<pc n="lb"/>
                    <pb n="53b"/>
囘首孤山千樹逺扁舟乗興夢中尋<pc n="lb"/>
<pc n="　"/>
                    <pc n="　"/>贈大禪寺昉上人<pc n="lb"/>
佛屋參差傍水涯天然富貴屬僧家油幢碧立當軒竹<pc n="lb"/>
步障紅圍繞檻花隱隱磬聲春晝永停停塔影夕陽斜<pc n="lb"/>
白頭道者留連客自汲山泉煑石茶<pc n="lb"/>
<pc n="　"/>
                    <pc n="　"/>贈通𤣥觀唐道士竹鄉<pc n="lb"/>
通𤣥道士苦脩行坐見桑田㡬變更雲屋苔封燒藥竈<pc n="lb"/>
風林花落煑茶鐺休糧賸有青松啖卻老應無白髪生<pc n="lb"/>
                    <pb n="54a"/>
月滿竹鄉騎鶴去欲邀子晉學吹笙<pc n="lb"/>
<pc n="　"/>
                    <pc n="　"/>夜宴<pc n="lb"/>
醉月飛觴興未闌蓬壺影裡漏聲殘碧浮金鼎香脂暖<pc n="lb"/>
紅閃銀臺燭淚乾豔曲喜聽催拍近狂歌自覺入腔難<pc n="lb"/>
賞心樂事輸年少一㸃閒愁了不干<pc n="lb"/>
<pc n="　"/>
                    <pc n="　"/>隱居<pc n="lb"/>
編茆卜隱讀書林門掩蒼苔一徑深當户曉山長識面<pc n="lb"/>
臨牕夜月獨知心花圍錦綉翻紅影竹列琅玕舞翠隂<pc n="lb"/>
                    <pb n="54b"/>
别是一般清富貴何須滿塢積黄金<pc n="lb"/>
<pc n="　"/>
                    <pc n="　"/>見梅<pc n="lb"/>
孤根偷轉一分陽枝北枝南次第芳照水曉妝氷鏡冷<pc n="lb"/>
横空雪樹凍雲香未成林實調金鼎先占春魁伴玉堂<pc n="lb"/>
因憶西湖林處士年年覔句為伊忙<pc n="lb"/>
<pc n="　"/>
                    <pc n="　"/>輓任宅雲<pc n="lb"/>
方擬榮除上玉堂玉樓有召返仙鄉才過賈誼同年少<pc n="lb"/>
齒長顔囘一歲亡師友交情從此絶死生異路寔堪傷<pc n="lb"/>
                    <pb n="55a"/>
雲邊宅在人何在腸斷西風淚㡬行<pc n="lb"/>
<pc n="　"/>
                    <pc n="　"/>寄王愛梅<hi>塔下開館</hi>
                    <pc n="lb"/>
諸生歸去暮庭空塔下遊觀倚瘦笻千尺寳輪擎海月<pc n="lb"/>
七層金鐸話天風升堂儘可同僧飯持鉢何須聽寺鐘<pc n="lb"/>
好把新詩題舊壁他年應有碧紗籠<pc n="lb"/>
<pc n="　"/>
                    <pc n="　"/>送人歸洛<pc n="lb"/>
白眉公子氣昻昻年少多才姓氏香腹飽儒書宗孔孟<pc n="lb"/>
心傳醫學祖岐黄秋亭聽鶴游呉㑹春館看花憶洛陽<pc n="lb"/>
                    <pb n="55b"/>
老我自憐身是客江湖又送客還鄉<pc n="lb"/>
<pc n="　"/>
                    <pc n="　"/>上李承㫖學士三首<pc n="lb"/>
儒林學海老宗師每恨聞名識面遲一部山川司馬記<pc n="lb"/>
百篇風月謫仙詩玉堂揮翰思當日金鼎調元定此時<pc n="lb"/>
抱負大才應大用行看事業邁周伊<pc n="lb"/>
表表聲名動縉紳金鑾奏事舊詞臣胸中千古淵源學<pc n="lb"/>
天下十分端正人猶記演綸依日月行看聽履上星辰<pc n="lb"/>
枝南枝北雲山異何日摳衣拜後塵<pc n="lb"/>
                    <pb n="56a"/>
中朝人物總稱賢恬退閒居又㡬年獨抱丹心長戀闕<pc n="lb"/>
因思緑野且歸田未應雋軓淹東魯行看文星照北燕<pc n="lb"/>
見説君王思國老鶴書即下九重天<pc n="lb"/>
<pc n="　"/>
                    <pc n="　"/>寄月山少監<pc n="lb"/>
南北相望各一天江湖久别思凄然迢遙道路三千里<pc n="lb"/>
倐忽光隂五六年清節立朝君可羡白頭為客我堪憐<pc n="lb"/>
折梅難寄江南信惟有新詩數十篇<pc n="lb"/>
<pc n="　"/>
                    <pc n="　"/>哭劉月邨<pc n="lb"/>
                    <pb n="56b"/>
交游惟子獨相知此老天乎不憖遺行輩彫零亡益友<pc n="lb"/>
文風寥落失儒師在生曾與傳遺像臨死猶能寄别詩<pc n="lb"/>
月落邨空人不見傷心千古隔幽期<pc n="lb"/>
三山秀氣孕英竒表表才名冠一時唐殿䇿髙蕡不第<pc n="lb"/>
荆州人去粲何依傳家有子猶堪羡埋骨無山亦可悲<pc n="lb"/>
留得帚金詩稿在燈牕讀罷淚沾衣<pc n="lb"/>
<pc n="　"/>
                    <pc n="　"/>和仇山村九日吟巻<pc n="lb"/>
暮秋景物覺荒凉觸景凭髙遡杳茫歸隱清如陶靖節<pc n="lb"/>
                    <pb n="57a"/>
苦吟瘦似沈東陽烟横晚浦蒹葭碧霜落寒林橘柚黄<pc n="lb"/>
追想故宫當日事賜萸宴罷謝君王<pc n="lb"/>
<pc n="　"/>
                    <pc n="　"/>寄錢竹深<pc n="lb"/>
夢斷膏粱記㡬年捨身事佛絶塵縁把茅盖屋孤峰頂<pc n="lb"/>
片衲䝉頭萬竹邊支遁才髙交杜老參寥詩好動蘇仙<pc n="lb"/>
何當盡棄人間事特地來參一擊禪<pc n="lb"/>
<pc n="　"/>
                    <pc n="　"/>見天地心<hi>松江府學題</hi>
                    <pc n="lb"/>
乾坤主宰妙難窺識破端倪便可知陽動於隂分太極<pc n="lb"/>
                    <pb n="57b"/>
剥窮必復露真機化工自有經綸處生意元無間斷時<pc n="lb"/>
萬象皆春從此始細參羲畫究精㣲<pc n="lb"/>
<pc n="　"/>
                    <pc n="　"/>白雁<pc n="lb"/>
征鴻素縞過南樓衣褐同羣孰與儔雲外排行分玉李<pc n="lb"/>
天邊印字帶銀鈎髙飛逺塞疑雲鶴低落平沙類雪鷗<pc n="lb"/>
夜月蘆花無認處惟聞嘹唳數聲秋<pc n="lb"/>
<pc n="　"/>
                    <pc n="　"/>即席和衛山齋韻并呈顧淵白路教<pc n="lb"/>
燭夜飛觴客在山同看明月上雲端粘天水濶蟾光濕<pc n="lb"/>
                    <pb n="58a"/>
捲海風髙蜃氣寒㑹友幸逢三益在娯情休恨四并難<pc n="lb"/>
座中喜有能詩者便作唐詩顧况看<pc n="lb"/>
<pc n="　"/>
                    <pc n="　"/>梅魂<hi>武林試中</hi>
                    <pc n="lb"/>
夢覺羅浮迹已陳至今想像事如新相思一夜牕前月<pc n="lb"/>
似見三生石上春的的孤芳氷氣魄疎疎冷蕋雪精神<pc n="lb"/>
料應楚些難招至欲倩花光為寫真<pc n="lb"/>
<pc n="　"/>
                    <pc n="　"/>甲子嵗旦<pc n="lb"/>
天開正旦宿雲收宇宙陽囘和氣浮歳換上元新甲子<pc n="lb"/>
                    <pb n="58b"/>
時同太古舊春秋朱顔不逐年華改清思惟從造化游<pc n="lb"/>
栢酒滿斟吟興動題詩記節自賡酬<pc n="lb"/>
<pc n="　"/>絶句<pc n="lb"/>
<pc n="　"/>
                    <pc n="　"/>書懐<pc n="lb"/>
萬巻詩書千古事一鐙牕火十年心功名夢斷身無用<pc n="lb"/>
閒補離騷學楚吟<pc n="lb"/>
<pc n="　"/>
                    <pc n="　"/>偶成<pc n="lb"/>
淵明覺是新愁少伯玉知非舊恨多畢竟是非皆一夢<pc n="lb"/>
                    <pb n="59a"/>
百年夢醒事如何<pc n="lb"/>
<pc n="　"/>
                    <pc n="　"/>暮春<pc n="lb"/>
芳事闌珊三月時春愁唯有落花知柳綿飄白東風老<pc n="lb"/>
一樹斜陽叫子規<pc n="lb"/>
<pc n="　"/>
                    <pc n="　"/>書燈<pc n="lb"/>
書幌低垂風不來蘭膏花煖夜深開剔殘猶有餘光在<pc n="lb"/>
一㸃丹心未肯灰<pc n="lb"/>
<pc n="　"/>
                    <pc n="　"/>海棠<pc n="lb"/>
                    <pb n="59b"/>
臉暈輕紅酒力㣲真妃半醉夜深時杜鵑叫落花梢月<pc n="lb"/>
獨倚東風睡不知<pc n="lb"/>
<pc n="　"/>
                    <pc n="　"/>春隂芍藥<pc n="lb"/>
㸃滴簷聲濕徑雲翻階紅藥帶啼痕可憐花片都零落<pc n="lb"/>
雨露雖多不是恩<pc n="lb"/>
<pc n="　"/>
                    <pc n="　"/>芭蕉<pc n="lb"/>
翠葉離披傍竹林㡬年雨露受恩深緑章封事今無用<pc n="lb"/>
空對西風抱赤心<pc n="lb"/>
                    <pb n="60a"/>
<pc n="　"/>
                    <pc n="　"/>聞角<pc n="lb"/>
誰送寒聲入夢中遙知人在戍樓東明朝梅嶺花飛雪<pc n="lb"/>
未必都因昨夜風<pc n="lb"/>
<pc n="　"/>
                    <pc n="　"/>酒家<pc n="lb"/>
風颭青帘出杏林行人未醉甕頭春安知滌器茆簷者<pc n="lb"/>
不是相如行輩人<pc n="lb"/>
<pc n="　"/>
                    <pc n="　"/>贈醫者花道人<pc n="lb"/>
藜杖横肩過竹扉半挑藥籠半挑詩笑予盤礴山雲裡<pc n="lb"/>
                    <pb n="60b"/>
泉石膏肓作麽醫<pc n="lb"/>
<pc n="　"/>
                    <pc n="　"/>漫述<pc n="lb"/>
百拙嬾營生計事一貧方識丈夫心簞瓢陋巷皆真樂<pc n="lb"/>
何用多藏郿塢金<pc n="lb"/>
青春易過不多日白晝得閒能㡬人有限光隂空役役<pc n="lb"/>
堆錢難買百年身<pc n="lb"/>
對客莫談當世事閉門且讀舊時書蓬萊獻賦心猶在<pc n="lb"/>
只恐無人薦子虛<pc n="lb"/>
                    <pb n="61a"/>
楚江何忍沈清客周粟安能活餓夫慨想前修千古事<pc n="lb"/>
孤忠髙義後來無<pc n="lb"/>
逢人休要説公卿老去無心慕寵榮李不封侯劉不第<pc n="lb"/>
千年青史亦傳名<pc n="lb"/>
世事艱難如意少功名榮耀誤人多浮雲富貴非吾願<pc n="lb"/>
且買扁舟理釣簑<pc n="lb"/>
脱巾漉酒心先醉著屐登山脚便輕浩飲清逰憶陶謝<pc n="lb"/>
古人千載尚留名<pc n="lb"/>
                    <pb n="61b"/>
眼前萬事等一夢世上㡬人能百年千古英雄今已矣<pc n="lb"/>
北邙荒塚草芊芊<pc n="lb"/>
文盟無主江湖冷詩社欠人風月閒老去盍為歸隱計<pc n="lb"/>
却於何處買青山<pc n="lb"/>
烘柳日髙花院暖炷沈烟冷竹牕虛閒編怕見傷懐事<pc n="lb"/>
不讀離騷讀四書<pc n="lb"/>
<pc n="　"/>
                    <pc n="　"/>一春<pc n="lb"/>
新緑園林雨過時黄鸝無語恨春歸楊花怕逐東風去<pc n="lb"/>
                    <pb n="62a"/>
搭住闌干不肯飛<pc n="lb"/>
花心醉日蝶先覺柳眼窺春鶯未知景物繁華易凋謝<pc n="lb"/>
一春消得㡬畨詩<pc n="lb"/>
<pc n="　"/>
                    <pc n="　"/>江上<pc n="lb"/>
江上支笻眼界寛夕陽影裏水雲寒憑誰説與閒鷗鷺<pc n="lb"/>
借我漁磯把釣竿<pc n="lb"/>
<pc n="　"/>
                    <pc n="　"/>送筆與各菴和尚<pc n="lb"/>
恨殺毛錐久不靈特分二輩到禪扄難書八萬四千字<pc n="lb"/>
                    <pb n="62b"/>
只寫多心一巻經<pc n="lb"/>
<pc n="　"/>
                    <pc n="　"/>梅菊<pc n="lb"/>
菊清獨占風霜國梅白偏宜雪月天晉宋後來愛花者<pc n="lb"/>
豈無靖節與逋仙<pc n="lb"/>
<pc n="　"/>
                    <pc n="　"/>江景<pc n="lb"/>
寒生雁背天將雪冷入魚腮水欲氷釣艇歸來江路暝<pc n="lb"/>
舟人分火㸃漁燈<pc n="lb"/>
<pc n="　"/>
                    <pc n="　"/>聽雨<pc n="lb"/>
                    <pb n="63a"/>
老來已覺此身閒近日唐詩亦嬾看半榻白雲眠聽雨<pc n="lb"/>
一牕簾影隔春寒<pc n="lb"/>
<pc n="　"/>
                    <pc n="　"/>暮春<pc n="lb"/>
東風庭院夕陽天恨緑愁紅又一年春自要歸花自落<pc n="lb"/>
莫將芳事怨啼鵑<pc n="lb"/>
柳老黄鸝遷别樹花殘粉蝶繞空林道人不管春光去<pc n="lb"/>
看了紅芳看緑隂<pc n="lb"/>
一鳥不啼春寂寂百花都落雨濛濛十分花鳥東風恨<pc n="lb"/>
                    <pb n="63b"/>
半在詩中半酒中<pc n="lb"/>
<pc n="　"/>
                    <pc n="　"/>題漂母飯信圖<pc n="lb"/>
國士無雙未肯臣漢皇眼力欠精神築壇直待追亡後<pc n="lb"/>
不及溪邊一婦人<pc n="lb"/>
一飯豈能忘漂母英雄未遇有誰知可憐屏㡳丹青筆<pc n="lb"/>
不畫登壇拜將時<pc n="lb"/>
<pc n="　"/>
                    <pc n="　"/>詩窮<pc n="lb"/>
風愁有恨屬詩翁終日推敲句未工何苦辛勤學郊島<pc n="lb"/>
                    <pb n="64a"/>
嘔心博得一生窮<pc n="lb"/>
<pc n="　"/>
                    <pc n="　"/>雷潭為定講師賦<pc n="lb"/>
縛草為菴枕碧漪蒲圑長是坐禪時一聲霹靂驚龍起<pc n="lb"/>
布袖䝉頭總不知<pc n="lb"/>
<pc n="　"/>
                    <pc n="　"/>雪居為安上人賦<pc n="lb"/>
雲壓西湖水欲氷雪封樓閣玉稜層夜來門外深三尺<pc n="lb"/>
應有齊腰獨立僧<pc n="lb"/>
<pc n="　"/>
                    <pc n="　"/>傷春<pc n="lb"/>
                    <pb n="64b"/>
園林芳事已闌珊梅未生仁筍未竿堤上柳綿風脱盡<pc n="lb"/>
緑隂應在雨中寒<pc n="lb"/>
<pc n="　"/>
                    <pc n="　"/>雨過<pc n="lb"/>
雨過山頭雲氣濕潮生渡口岸痕深一聲短笛斜陽外<pc n="lb"/>
知有漁舟泊柳隂<pc n="lb"/>
<pc n="　"/>
                    <pc n="　"/>即事<pc n="lb"/>
花露研硃朝㸃易藥爐分火晝焚香道人不管世間事<pc n="lb"/>
自覺閒中日月長<pc n="lb"/>
                    <pb n="65a"/>
<pc n="　"/>
                    <pc n="　"/>木芙蓉<pc n="lb"/>
芙蓉一帶繞池塘萬緑叢中簇豔妝錯認園林春富貴<pc n="lb"/>
不知葉㡳有風霜<pc n="lb"/>
<pc n="　"/>
                    <pc n="　"/>論詩<pc n="lb"/>
三百餘篇豈苦思箇中妙處少人知籟鳴機動何容力<pc n="lb"/>
纔涉推敲不是詩<pc n="lb"/>
<pc n="　"/>
                    <pc n="　"/>書館即事<pc n="lb"/>
煙拖野色入書牕一畈平田隔草塘暮雨初收新水滿<pc n="lb"/>
                    <pb n="65b"/>
藕花香雜稻花香<pc n="lb"/>
<pc n="　"/>
                    <pc n="　"/>對菊<pc n="lb"/>
菊似靈均帶楚愁餐英人去思悠悠西風籬落甘清苦<pc n="lb"/>
不愛春光只愛秋<pc n="lb"/>
<pc n="　"/>
                    <pc n="　"/>夜景<pc n="lb"/>
一池清浸藕花月午夜凉生菰葉風風月無邊詩興動<pc n="lb"/>
品題收拾錦囊中<pc n="lb"/>
<pc n="　"/>
                    <pc n="　"/>秋池<pc n="lb"/>
                    <pb n="66a"/>
西風吹露冷銀塘菰葉蕭疎柳葉黄秋水不知時色老<pc n="lb"/>
藕花猶學少年妝<pc n="lb"/>
<pc n="　"/>
                    <pc n="　"/>簡孫治中歸維揚<pc n="lb"/>
聞君騎鶴賦歸歟謾寫詩篇問起居后土祠前花在否<pc n="lb"/>
平山堂下柳何如<pc n="lb"/>
<pc n="　"/>
                    <pc n="　"/>題墨竹畫扇<pc n="lb"/>
淇澳分清入素紈一梢瀟灑勝千竿此君不受人間暑<pc n="lb"/>
葉葉生風夏亦寒<pc n="lb"/>
                    <pb n="66b"/>
<pc n="　"/>
                    <pc n="　"/>新昌大石佛<pc n="lb"/>
倚天巖石費雕鐫佛相分明在眼前莫與嘉州争大小<pc n="lb"/>
法身充滿本無邊<pc n="lb"/>
<pc n="　"/>
                    <pc n="　"/>黄菊<pc n="lb"/>
壓叢秋色萬黄英多少金風染得成籬下年來無靖節<pc n="lb"/>
寒香不似晉時清<pc n="lb"/>
<pc n="　"/>
                    <pc n="　"/>螢火<pc n="lb"/>
化形腐草暗生光數㸃隨風過野塘牕下久無人夜讀<pc n="lb"/>
                    <pb n="67a"/>
此身不入照書囊<pc n="lb"/>
<pc n="　"/>
                    <pc n="　"/>睡起<pc n="lb"/>
滿階竹影掃斜陽一枕秋風桂子香夢裏不知身是客<pc n="lb"/>
覺來依舊在他鄉<pc n="lb"/>
<pc n="　"/>
                    <pc n="　"/>寄秋山和尚<pc n="lb"/>
㡬夜孤吟憶貫休疎鐘敲月動詩愁何人來入匡廬社<pc n="lb"/>
分我山中一半秋<pc n="lb"/>
<pc n="　"/>
                    <pc n="　"/>懐友<pc n="lb"/>
                    <pb n="67b"/>
聽雨思君淚欲流簷聲滴老鬢邊秋何時過我晴牕下<pc n="lb"/>
共話思君聽雨愁<pc n="lb"/>
<pc n="　"/>
                    <pc n="　"/>昭瑞宫月夜<pc n="lb"/>
飛仙挾我上瑤壇古桂香中夜倚䦨鐵笛一聲吹月落<pc n="lb"/>
滿身風露不知寒<pc n="lb"/>
<pc n="　"/>
                    <pc n="　"/>東山謝太傅祠薔薇亭<pc n="lb"/>
圍棋别墅卻秦軍千載功名一窖塵今日江山非晉有<pc n="lb"/>
荒祠花木為誰春<pc n="lb"/>
                    <pb n="68a"/>
<pc n="　"/>
                    <pc n="　"/>夢情為嬾菴上人賦<pc n="lb"/>
栢子煙鎖嬾坐禪白雲半榻伴髙眠分明記得莊周蝶<pc n="lb"/>
飛向梅花雪澗邊<pc n="lb"/>
<pc n="　"/>
                    <pc n="　"/>田家<pc n="lb"/>
流水小橋江路景疎籬矮屋野人家田園空濶無桃李<pc n="lb"/>
一段春光屬菜花<pc n="lb"/>
<pc n="　"/>
                    <pc n="　"/>春寒<pc n="lb"/>
客思重重山色外詩愁㸃㸃雨聲中著人料峭東風急<pc n="lb"/>
                    <pb n="68b"/>
牆角桃花未肯紅<pc n="lb"/>
春寒料峭透牕紗睡起晴蜂恰報衙怪得曉來風力勁<pc n="lb"/>
滿堦香雪落梨花<pc n="lb"/>
<pc n="　"/>
                    <pc n="　"/>池荷<pc n="lb"/>
紅藕花多映碧欄秋風纔起易彫殘池塘一段榮枯事<pc n="lb"/>
都被沙鷗冷眼看<pc n="lb"/>
<pc n="　"/>
                    <pc n="　"/>聽琴<pc n="lb"/>
一曲猗蘭按玉徽髙山流水少人知紛紛耳聽非心聽<pc n="lb"/>
                    <pb n="69a"/>
安得人間有子期<pc n="lb"/>
<pc n="　"/>
                    <pc n="　"/>蓬山堂訪王鶴隱髙士不值<pc n="lb"/>
蓬萊深處訪仙家雲䕶巖扉石逕斜笙鶴未歸春寂寂<pc n="lb"/>
青鸞啄碎碧桃花<pc n="lb"/>
<pc n="　"/>
                    <pc n="　"/>過曹娥廟<pc n="lb"/>
細雨兩山眉黛斂怒濤千古哭聲寒須知此廟闗風教<pc n="lb"/>
莫作尋常神女看<pc n="lb"/>
<pc n="　"/>
                    <pc n="　"/>禹廟行春<pc n="lb"/>
                    <pb n="69b"/>
大禹祠前柳色新駢闐車馬鬬行春登臨都道江山好<pc n="lb"/>
話到平成能㡬人<pc n="lb"/>
<pc n="　"/>
                    <pc n="　"/>子胥廟<pc n="lb"/>
伍相祠前雲氣昏奔呉心事與誰論怒濤夜半飜江月<pc n="lb"/>
疑是忠臣一片魂<pc n="lb"/>
<pc n="　"/>
                    <pc n="　"/>西湖行春<pc n="lb"/>
畫船無復沸笙歌湖水年年自碧波囘首蘇公堤上柳<pc n="lb"/>
緑隂不是舊時多<pc n="lb"/>
                    <pb n="70a"/>
<pc n="　"/>
                    <pc n="　"/>明妃<pc n="lb"/>
和戎何惜遣蛾眉悔悟徒然殺畫師漢主深恩如可報<pc n="lb"/>
妾身雖死亦無辭<pc n="lb"/>
一函香骨埋沙漠魂魄多應繞漢庭惟有春風知此恨<pc n="lb"/>
年年吹拂草痕青<pc n="lb"/>
<pc n="　"/>
                    <pc n="　"/>煬帝行宫<pc n="lb"/>
彩鳯樓前汴水流君王不復錦帆逰長堤舊日青青柳<pc n="lb"/>
曾帶春風拂御舟<pc n="lb"/>
                    <pb n="70b"/>
<pc n="　"/>
                    <pc n="　"/>明皇按樂圗<pc n="lb"/>
一曲霓裳舞太真誰知鼙鼓動邊塵當時若按周姬樂<pc n="lb"/>
治世音中無亂人<pc n="lb"/>
<pc n="　"/>
                    <pc n="　"/>采蓮女<pc n="lb"/>
越女蘭舟泛緑漪采蓮花露濕紅衣萬荷影裏歌聲過<pc n="lb"/>
驚起鴛鴦貼水飛<pc n="lb"/>
<pc n="　"/>
                    <pc n="　"/>通𤣥觀<pc n="lb"/>
雲氣深深䕶石壇紅塵飛不到䦨干清隂滿地無人跡<pc n="lb"/>
                    <pb n="71a"/>
一徑松風鶴夢寒<pc n="lb"/>
<pc n="　"/>
                    <pc n="　"/>林髙士隱居<pc n="lb"/>
家住西湖深更深古松隂裏禮茅君白猿攀樹藤花落<pc n="lb"/>
㸃破巖前一地雲<pc n="lb"/>
<pc n="　"/>
                    <pc n="　"/>吟邊<pc n="lb"/>
落盡荼蘼燕未歸小園寂寂掩柴扉吟邊正苦無詩料<pc n="lb"/>
風逓楊花撲客衣<pc n="lb"/>
<pc n="　"/>
                    <pc n="　"/>道士夜醮<pc n="lb"/>
                    <pb n="71b"/>
步虛聲裏碧雲飛珮玉珊珊謁紫㣲月浸㓻風鸞鶴過<pc n="lb"/>
仙都道士拜章歸<pc n="lb"/>
<pc n="　"/>
                    <pc n="　"/>題梅花詩巻後<pc n="lb"/>
月香水影句清竒除却逋仙更有誰吟骨春風吹不落<pc n="lb"/>
此翁已後絶無詩<pc n="lb"/>
<pc n="　"/>
                    <pc n="　"/>贈王琴所<pc n="lb"/>
一曲絲桐餘古意百篇風月寄閒情君詩即是琴中<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>
底用離鸞别鶴聲<pc n="lb"/>
                    <pb n="72a"/>
<pc n="　"/>
                    <pc n="　"/>謝聰講師惠桂花<pc n="lb"/>
廣寒世界仙家種金粟如來佛國花多謝髙人分惠我<pc n="lb"/>
一枝和月到山家<pc n="lb"/>
<pc n="　"/>
                    <pc n="　"/>客懐<pc n="lb"/>
年年春暮客天涯愁見東風颺柳花自嘆身如梁上燕<pc n="lb"/>
營巢長傍别人家<pc n="lb"/>
<pc n="　"/>
                    <pc n="　"/>春夜<pc n="lb"/>
銀燭燒殘聽漏聲春寒詩思覺凄清一庭夜色無人管<pc n="lb"/>
                    <pb n="72b"/>
分付梨花伴月明<pc n="lb"/>
<pc n="　"/>
                    <pc n="　"/>枕邊瓶桂<pc n="lb"/>
巖桂花開風露天一枝折向枕屏邊清香重透詩人骨<pc n="lb"/>
半榻眠秋夢亦仙<pc n="lb"/>
<pc n="　"/>
                    <pc n="　"/>問菊<pc n="lb"/>
山園獨立對秋光一袖西風兩屐霜笑倚東籬問寒菊<pc n="lb"/>
自淵明後㡬畨香<pc n="lb"/>
<pc n="　"/>
                    <pc n="　"/>半軒疎雨<pc n="lb"/>
                    <pb n="73a"/>
簷前數㸃弄晴光浥露庭花枕簟香池草夢囘詩思杳<pc n="lb"/>
吟牕分得一邊凉<pc n="lb"/>
<pc n="　"/>
                    <pc n="　"/>蝶<pc n="lb"/>
隨風粉翅太輕狂夜宿花房春夢香栩栩不知身是夢<pc n="lb"/>
又將魂夢化䝉莊<pc n="lb"/>
<pc n="　"/>
                    <pc n="　"/>見雁有懐<pc n="lb"/>
滿眼西風憶故廬親朋音問久相疎年年江上無情雁<pc n="lb"/>
只帶秋來不帶書<pc n="lb"/>
                    <pb n="73b"/>
<pc n="　"/>
                    <pc n="　"/>聰講師湼槃臺<pc n="lb"/>
莫將生死視如來要看蓮花火裏開勘到灰飛煙㓕處<pc n="lb"/>
湼槃不是湼槃臺<pc n="lb"/>
<pc n="　"/>
                    <pc n="　"/>贈談命姚月壺<pc n="lb"/>
胷中消息千年厯舌底窮通一世人試把五行推測看<pc n="lb"/>
廣文官冷㡬時春<pc n="lb"/>
<pc n="　"/>
                    <pc n="　"/>中秋對月<pc n="lb"/>
十分蟾影照人間一片山河古影寒惆悵年年今夜月<pc n="lb"/>
                    <pb n="74a"/>
人生能得㡬囘看<pc n="lb"/>
<pc n="　"/>
                    <pc n="　"/>秋意<pc n="lb"/>
梧葉翻風敲老樹蛩聲帶月泣寒莎只消些少閒風月<pc n="lb"/>
便覺客牕秋意多<pc n="lb"/>
<pc n="　"/>
                    <pc n="　"/>對菊<pc n="lb"/>
春花能得㡬時紅萬樹繁華轉眼空黄菊雖黄偏耐久<pc n="lb"/>
西風雅淡似東風<pc n="lb"/>
<pc n="　"/>
                    <pc n="　"/>玉繡毬花<pc n="lb"/>
                    <pb n="74b"/>
花神巧學傳官様不屬針工屬化工疑是瓊瑤初琢就<pc n="lb"/>
一團香雪滚春風<pc n="lb"/>
<pc n="　"/>
                    <pc n="　"/>即事<pc n="lb"/>
春晴無處不繁華多少逰人逐鈿車盡道東風花柳好<pc n="lb"/>
誰知生意在桑麻<pc n="lb"/>
<pc n="　"/>
                    <pc n="　"/>九日感懐<pc n="lb"/>
新橙初試蟹螯肥一曲清歌酒一巵料得故園秋正好<pc n="lb"/>
黄花應怪客歸遲<pc n="lb"/>
                    <pb n="75a"/>
<pc n="　"/>
                    <pc n="　"/>黄蜀葵畫巻<pc n="lb"/>
蜀質何人為寫生金杯翠袖捧朝陽花前露重宫題濕<pc n="lb"/>
猶帶南薫殿裏香<pc n="lb"/>
<pc n="　"/>
                    <pc n="　"/>春夢<pc n="lb"/>
銅匜艾納翠氤氲六六屏山酒半醺夢入中州看秦畫<pc n="lb"/>
春風吹亂玉梨雲<pc n="lb"/>
<pc n="　"/>
                    <pc n="　"/>題明皇按樂圗<pc n="lb"/>
五鳯樓前沸管絃春宵花暖月娟娟纎腰舞到霓裳曲<pc n="lb"/>
                    <pb n="75b"/>
驚起猪龍地上眠<pc n="lb"/>
<pc n="　"/>
                    <pc n="　"/>明皇楊妃圖<pc n="lb"/>
君王擁袖倚嬌容指法相同曲亦同料想馬嵬千古恨<pc n="lb"/>
當年巳寓笛聲中<pc n="lb"/>
<pc n="　"/>
                    <pc n="　"/>暮景<pc n="lb"/>
浮雲開合晚風輕白鳥飛邊落照明一曲彩虹横畍斷<pc n="lb"/>
南山雷雨北山晴<pc n="lb"/>
<pc n="　"/>
                    <pc n="　"/>和靖墓<pc n="lb"/>
                    <pb n="76a"/>
木落孤山墓草荒梅花千古帶詩香吟魂仙去誰招得<pc n="lb"/>
獨鶴一聲幽恨長<pc n="lb"/>
<pc n="　"/>
                    <pc n="　"/>宫詞<pc n="lb"/>
聞説君王御宴囘宫人留鑰内門開琵琶撥盡黄昏月<pc n="lb"/>
不見花間鳯輦來<pc n="lb"/>
<pc n="　"/>
                    <pc n="　"/>臨平泊舟<pc n="lb"/>
客舟繫纜柳隂傍湖影侵蓬夜氣凉萬頃波光搖月碎<pc n="lb"/>
一天風露藕花香<pc n="lb"/>
                    <pb n="76b"/>
<pc n="　"/>
                    <pc n="　"/>錢府舊園<pc n="lb"/>
十二峰前富貴家亂離不復舊繁華亭臺寂寂無人到<pc n="lb"/>
流水東風自落花<pc n="lb"/>
<pc n="　"/>
                    <pc n="　"/>春雨詞<pc n="lb"/>
簷聲滴碎玉䦨干開盡梨花亦嬾看燕子不歸人寂寞<pc n="lb"/>
深深宫殿鎖春寒<pc n="lb"/>
<pc n="　"/>
                    <pc n="　"/>山中<pc n="lb"/>
萬壑松聲撼翠㣲夜寒風露濕人衣山翁踏月巡幽徑<pc n="lb"/>
                    <pb n="77a"/>
竹裏籠開鶴未歸<pc n="lb"/>
<pc n="　"/>
                    <pc n="　"/>客路<pc n="lb"/>
春風客路草萋萋小駐征鞍日又西囘首山前雲樹暗<pc n="lb"/>
竹鷄聲裏鷓鴣啼<pc n="lb"/>
<pc n="　"/>
                    <pc n="　"/>金陵懐古<pc n="lb"/>
六宫禾黍千年恨一片江山萬古情明月不闗興廢事<pc n="lb"/>
夜深還照石頭城<pc n="lb"/>
<pc n="　"/>
                    <pc n="　"/>仙姑對奕圗<pc n="lb"/>
                    <pb n="77b"/>
碧玉花冠素錦裳對拈棋子費思量經年不下神仙著<pc n="lb"/>
想是蓬萊日月長<pc n="lb"/>
<pc n="　"/>
                    <pc n="　"/>山村<pc n="lb"/>
小小荆扉傍水開竹橋分路入蒼苔呼童掃去堦前葉<pc n="lb"/>
怕有詩人踏月來<pc n="lb"/>
<pc n="　"/>
                    <pc n="　"/>虎丘阻雨<pc n="lb"/>
石闌浸碧澗池空池外秋聲萬壑風人倚僧牕看風雨<pc n="lb"/>
亭亭塔影有無中<pc n="lb"/>
                    <pb n="78a"/>
<pc n="　"/>
                    <pc n="　"/>山中秋夜<pc n="lb"/>
石牀彈月鶴聽琴玉宇凝秋絶㸃塵萬里無雲銀漢淡<pc n="lb"/>
一天風露濕星辰<pc n="lb"/>
<pc n="　"/>
                    <pc n="　"/>寄别方蘭室<pc n="lb"/>
醉下山樓客袂分杖藜猶帶碧䦨雲歸來紙帳眠清夜<pc n="lb"/>
半夢梅花半夢君<pc n="lb"/>
<pc n="　"/>
                    <pc n="　"/>水仙花<pc n="lb"/>
氷魂月魄水精神翠袂凌波濕楚雲雪後清閒誰是侣<pc n="lb"/>
                    <pb n="78b"/>
汨羅江上伴湘君<pc n="lb"/>
<pc n="　"/>
                    <pc n="　"/>春閨<pc n="lb"/>
屏山夢斷整雲鬟金鴨吹香火未殘背倚䦨干聽燕語<pc n="lb"/>
一簾風雨捲春寒<pc n="lb"/>
<pc n="　"/>
                    <pc n="　"/>槿菊<pc n="lb"/>
槿菊叢叢繞水涯深紅淺紫暎山家平生不識春風面<pc n="lb"/>
籬落秋深各自花<pc n="lb"/>
<pc n="　"/>
                    <pc n="　"/>孔明髙卧圗<pc n="lb"/>
                    <pb n="79a"/>
未用胸中八陣兵草廬髙卧掩柴扄當時不見劉𤣥徳<pc n="lb"/>
誰識先生是將星<pc n="lb"/>
<pc n="　"/>
                    <pc n="　"/>蓮花亭避暑<pc n="lb"/>
日火燒空海欲乾蓮宫深處晝生寒佛家一片清凉景<pc n="lb"/>
借與詩人盡日看<pc n="lb"/>
<pc n="　"/>
                    <pc n="　"/>贈易數周仁山<pc n="lb"/>
河洛圖書非紙上乾坤爻象只胷中煩君細算乘除數<pc n="lb"/>
吾道何時可變通<pc n="lb"/>
                    <pb n="79b"/>
<pc n="　"/>
                    <pc n="　"/>龍江無杜鵑<pc n="lb"/>
客裏春殘又一年落花滿地草連天縁何不動歸歟興<pc n="lb"/>
秖為龍江無杜鵑<pc n="lb"/>
<pc n="　"/>
                    <pc n="　"/>道院即事<pc n="lb"/>
月到松庭鶴未眠𤣥都羽士誦靈篇玉爐煙斷瑤壇冷<pc n="lb"/>
金磬一聲霜滿天<pc n="lb"/>
<pc n="　"/>
                    <pc n="　"/>暮春<pc n="lb"/>
園林芳事已䦨珊開盡荼䕷亦嬾看深院日長眠聽雨<pc n="lb"/>
                    <pb n="80a"/>
重重簾影隔春寒<pc n="lb"/>
<pc n="　"/>
                    <pc n="　"/>傷春<pc n="lb"/>
東皇别我太匆匆急景相催鬢已翁杜宇一聲花結局<pc n="lb"/>
人生消得㡬春風<pc n="lb"/>
<pc n="　"/>
                    <pc n="　"/>即景<pc n="lb"/>
籬落西風野老家閒看景物感年華柳衰荷敗芙蓉死<pc n="lb"/>
交割秋光與菊花<pc n="lb"/>
<pc n="　"/>
                    <pc n="　"/>贈上人<pc n="lb"/>
                    <pb n="80b"/>
嬾聽人是與人非有耳如聾未是癡不采當時臨濟喝<pc n="lb"/>
威王前事已先知<pc n="lb"/>
<pc n="　"/>
                    <pc n="　"/>墨蘭<pc n="lb"/>
一幅幽花倚客牕離騷讀罷意凄凉筆頭喚醒靈均夢<pc n="lb"/>
猶憶當時楚畹香<pc n="lb"/>
<pc n="　"/>
                    <pc n="　"/>寄任子忠<pc n="lb"/>
老去懐人鬢已秋江山猶帶别時愁碧雲不隔相思夢<pc n="lb"/>
㡬度吟魂到客舟<pc n="lb"/>
                    <pb n="81a"/>
<pc n="　"/>
                    <pc n="　"/>和李藍溪梅花韻<pc n="lb"/>
孤山别後有誰憐踏雪看花又一年㡬度相思空夜月<pc n="lb"/>
角聲吹恨不成眠<pc n="lb"/>
覔句逋仙琢肺肝聲名千古冠吟壇一詩香盡西湖水<pc n="lb"/>
白雪陽春和者難<pc n="lb"/>
一枝寒玉倚横塘和雪攀來袖亦香插向胆瓶籠紙帳<pc n="lb"/>
長教夢繞月昏黄<pc n="lb"/>
南枝開編此枝開秖恐飛香落砌苔踏雪詩人應癖好<pc n="lb"/>
                    <pb n="81b"/>
杖藜日日為詩來<pc n="lb"/>
<pc n="　"/>
                    <pc n="　"/>折柳<pc n="lb"/>
陽闗一曲灞橋春垂緑隂中别恨新漫折青絲千萬縷<pc n="lb"/>
多應絆不住行人<pc n="lb"/>
<pc n="　"/>
                    <pc n="　"/>畫笋<pc n="lb"/>
錦籜斑斑帶露痕毫端寫出此君孫清髙不肯埋塵土<pc n="lb"/>
根本雖無有節存<pc n="lb"/>
<pc n="　"/>
                    <pc n="　"/>秋吟<pc n="lb"/>
                    <pb n="82a"/>
蘆花零落㸃汀洲白鷺飛邊泊小舟水落漁磯風露曉<pc n="lb"/>
殘荷數㸃冷擎秋<pc n="lb"/>
曉逕支笻步屧遲西風吹露濕秋衣舉頭凝望青山外<pc n="lb"/>
萬里江天一雁飛<pc n="lb"/>
秋髙風急雁來初久客松江豈為鱸好夢不成人睡覺<pc n="lb"/>
半牕殘月夜燈孤<pc n="lb"/>
淪落天涯已白頭西風吹帽冷颼颼悲秋未了悲身世<pc n="lb"/>
一様情懐兩様愁<pc n="lb"/>
                    <pb n="82b"/>
畧彴當門石逕斜槿籬深䕶野人家炊烟起處江村晚<pc n="lb"/>
一片斜陽萬㸃鴉<pc n="lb"/>
滿眼秋光動客情小園閒步杕藜輕黄花憔悴應思晉<pc n="lb"/>
纔遇淵明香便清<pc n="lb"/>
<pc n="　"/>
                    <pc n="　"/>王荆公廟<pc n="lb"/>
遺像巋然占古祠區區土偶亦冠緌無言似想青苗䇿<pc n="lb"/>
面目猶如執抝時<pc n="lb"/>
<pc n="　"/>
                    <pc n="　"/>項羽臺<pc n="lb"/>
                    <pb n="83a"/>
失計鴻門恨未消一身霸業亦徒勞當時謾築臺千尺<pc n="lb"/>
争似欹風地步髙<pc n="lb"/>
<pc n="　"/>
                    <pc n="　"/>柳<pc n="lb"/>
腰舞東風未肯休西風吹葉翠眉愁誰知此是多情樹<pc n="lb"/>
最愛春光最怕秋<pc n="lb"/>
<pc n="　"/>
                    <pc n="　"/>梁燕<pc n="lb"/>
梁間兩處燕成窠來往銜泥帶落花眤眤並頭休巧語<pc n="lb"/>
相依總在别人家<pc n="lb"/>
                    <pb n="83b"/>
<pc n="　"/>
                    <pc n="　"/>梅花<pc n="lb"/>
竹邊籬外樹封苔兩蕋三花帶雪開蜂蝶只貪桃杏豔<pc n="lb"/>
嫌花冷淡不飛來<pc n="lb"/>
<pc n="　"/>
                    <pc n="　"/>酒家<pc n="lb"/>
風颭青帘掛杏邨田家新釀甕頭春今年米貴無錢糴<pc n="lb"/>
買醉銜杯能㡬人<pc n="lb"/>
<pc n="　"/>
                    <pc n="　"/>江村<pc n="lb"/>
極目江天一望賖寒烟漠漠日西斜十分秋色無人管<pc n="lb"/>
                    <pb n="84a"/>
半屬蘆花半蓼花<pc n="lb"/>
<pc n="　"/>
                    <pc n="　"/>西山韓太師墳<pc n="lb"/>
古墓年深草樹荒石人石馬卧斜陽争如湖上逋仙塚<pc n="lb"/>
詩骨埋雲萬古香<pc n="lb"/>
<pc n="　"/>
                    <pc n="　"/>牀屏墨竹<pc n="lb"/>
淇澳新梢筆下分枕屏墨暈㸃寒雲詩人紙帳眠清夜<pc n="lb"/>
不夢梅花夢此君<pc n="lb"/>
<pc n="　"/>
                    <pc n="　"/>和靖墓<pc n="lb"/>
                    <pb n="84b"/>
西湖卜隱為詩忙吟到梅花字字香鶴不歸來山寂寂<pc n="lb"/>
梅邊閒詠月昏黄<pc n="lb"/>
<pc n="　"/>
                    <pc n="　"/>述懐<pc n="lb"/>
故鄉迢逓㡬時還目斷長江杳𣺌間一雁天邊飛萬里<pc n="lb"/>
白雲多處是青山<pc n="lb"/>
<pc n="　"/>
                    <pc n="　"/>寓舍古木無葉<pc n="lb"/>
桃李門牆萬柳青詩人茆屋獨凄清簷前古木無春葉<pc n="lb"/>
可怪東風亦世情<pc n="lb"/>
                    <pb n="85a"/>
<pc n="　"/>
                    <pc n="　"/>秋信<pc n="lb"/>
荳雨初晴浣溽埃報凉梧葉墮堦苔一聲新雁南樓外<pc n="lb"/>
早送西風信息來<pc n="lb"/>
<pc n="　"/>
                    <pc n="　"/>秋色<pc n="lb"/>
虹影界開㣲慘淡雁痕㸃破更凄清一畨雨過天容碧<pc n="lb"/>
盡是西風染得成<pc n="lb"/>
<pc n="　"/>
                    <pc n="　"/>秋聲<pc n="lb"/>
庭外梧桐葉葉風樓頭過雁砌邊蛩隔牕砧杵敲殘月<pc n="lb"/>
                    <pb n="85b"/>
喚起鄉愁歸興濃<pc n="lb"/>
<pc n="　"/>
                    <pc n="　"/>秋隂<pc n="lb"/>
漠漠寒烟暗蓼汀江涵雁影不分明一天暝色迷清晝<pc n="lb"/>
雲閣西風雨未成<pc n="lb"/>
<pc n="　"/>
                    <pc n="　"/>秋霽<pc n="lb"/>
雨過郊墟凉意新癡雲駁盡十分晴隔江一抹斜陽影<pc n="lb"/>
怪向蓼花紅處明<pc n="lb"/>
<pc n="　"/>
                    <pc n="　"/>秋音心<pc n="lb"/>
                    <pb n="86a"/>
庭前梧葉雨晴後江上荻花風起時凉繞書牕人未覺<pc n="lb"/>
葛衣竹簟已先知<pc n="lb"/>
<pc n="　"/>
                    <pc n="　"/>閨情效香奩體<pc n="lb"/>
金鴨煙消一字香滿懐春恨强梳妝看花又怕東風惡<pc n="lb"/>
偷隔紗牕看海棠<pc n="lb"/>
淚浣香腮粉未乾相思成病怯春寒此情欲向琵琶訴<pc n="lb"/>
整得琵琶又倦彈<pc n="lb"/>
黛眉愁裏斂雙蛾别久無書争奈何欲待怨他還又憶<pc n="lb"/>
                    <pb n="86b"/>
怨時較少憶時多<pc n="lb"/>
嬾向妝臺對鏡鸞羅衣怯薄正春寒黄金絡索珊瑚墜<pc n="lb"/>
獨立春風看牡丹<pc n="lb"/>
<pc n="　"/>
                    <pc n="　"/>江村即事<pc n="lb"/>
江村暝色漸凄迷數㸃殘鴉雜雁飛雁宿蘆花鴉宿樹<pc n="lb"/>
各分一半夕陽歸<pc n="lb"/>
<pc n="　"/>
                    <pc n="　"/>春日<pc n="lb"/>
紫燕評春語畫梁黄鸝攙曉囀垂楊博山煙冷書牕静<pc n="lb"/>
                    <pb n="87a"/>
風颭瓶花㸃硯香<pc n="lb"/>
<pc n="　"/>
                    <pc n="　"/>舟次九山<pc n="lb"/>
水雲盡處列竒峰螺髻參差杳靄中江岸維舟看不了<pc n="lb"/>
烟嵐分碧入疎篷<pc n="lb"/>
<pc n="　"/>
                    <pc n="　"/>讀秦紀<pc n="lb"/>
并吞六國獨稱䧺經籍灰飛烈焰中書外有書焚不盡<pc n="lb"/>
一編圯上漢成功<pc n="lb"/>
<pc n="　"/>
                    <pc n="　"/>脩竹館舍<pc n="lb"/>
                    <pb n="87b"/>
乳燕銜泥春晝長枕書無夢到髙唐桃花紅雨梨花雪<pc n="lb"/>
相逐東風過粉牆<pc n="lb"/>
<pc n="　"/>
                    <pc n="　"/>夏日陪王君玉泛舟鑑湖<pc n="lb"/>
波光萬頃接天光畫舫歸來載夕陽一棹湖心天不暑<pc n="lb"/>
萬荷風裏滿身香<pc n="lb"/>
<pc n="　"/>
                    <pc n="　"/>秋夜登西樓<pc n="lb"/>
清逼金英玉露漙姮娥深夜不禁寒桂花香裏人敲句<pc n="lb"/>
倚遍髙樓十二䦨<pc n="lb"/>
                    <pb n="88a"/>
<pc n="　"/>
                    <pc n="　"/>雜咏<pc n="lb"/>
柳嫌暮雨鶯聲澁花怯東風蝶夢寒偶憶故國春色好<pc n="lb"/>
他鄉花柳帶愁看<pc n="lb"/>
人非陶令空看菊詩不林逋漫咏梅晉宋後來愛花者<pc n="lb"/>
輸他髙節與髙才<pc n="lb"/>
天外斜陽猶在樹林間宿鳥已歸巢黄昏莫把柴門掩<pc n="lb"/>
恐有詩人帶月敲<pc n="lb"/>
穉柳已囘春暖意殘梅猶結歲寒心百年身世詩中老<pc n="lb"/>
                    <pb n="88b"/>
好景難消㡬度吟<pc n="lb"/>
新緑園林㣲雨後落紅庭院夕陽時一聲杜宇催春去<pc n="lb"/>
貪睡棠妃未必知<pc n="lb"/>
持螯已飽團臍蟹斫膾猶思巨口鱸風物秋來多感慨<pc n="lb"/>
天寒酒醒客心孤<pc n="lb"/>
囊㡳詩成無賣處牀頭金盡已多時元龍豪氣依然在<pc n="lb"/>
慣守清貧豈足悲<pc n="lb"/>
人無氣節何足道腹有詩書自不同實學真才誰具眼<pc n="lb"/>
                    <pb n="89a"/>
江湖難遇杜司空<pc n="lb"/>
地多種竹堪容鶴池不栽蓮恐礙魚小徑荒苔人不到<pc n="lb"/>
閉門閒學換鵞書<pc n="lb"/>
<pc n="　"/>
                    <pc n="　"/>竹林夏日<pc n="lb"/>
不受炎光玉萬竿仙林便作晉林看此君長帶氷霜氣<pc n="lb"/>
醉卧緑隂詩夢寒<pc n="lb"/>
<pc n="　"/>
                    <pc n="　"/>滴翠松<pc n="lb"/>
老翠蟠空一様髙月分寒影落庭皋哦詩猛把闌干拍<pc n="lb"/>
                    <pb n="89b"/>
宿鶴驚飛露濕袍<pc n="lb"/>
<pc n="　"/>
                    <pc n="　"/>夜牕<pc n="lb"/>
香篆煙銷夜已闌硯池氷結漏聲寒梅花影戀書牕上<pc n="lb"/>
應待詩人帶月看<pc n="lb"/>
<pc n="　"/>補遺<pc n="lb"/>
<pc n="　"/>
                    <pc n="　"/>宿甘露寺<pc n="lb"/>
山險疑無路縈迴一逕通鐘聲寒瀑外墖影夕陽中牕<pc n="lb"/>
出茶烟白罏分葑火紅禪房遇耆舊清話數宵同<pc n="lb"/>
                    <pb n="90a"/>
<pc n="　"/>
                    <pc n="　"/>晚春<pc n="lb"/>
老來無復事狂逰倚杖看花動客愁病骨怯寒春不管<pc n="lb"/>
柳綿風裏木棉裘<pc n="lb"/>
<pc n="　"/>
                    <pc n="　"/>雜咏<pc n="lb"/>
躭書自笑已成癖煑字元來不療飢風月滿懐詩可寫<pc n="lb"/>
雪霜侵鬢鑑先知<pc n="lb"/>
<pc n="　"/>
                    <pc n="lb"/>
<pc n="　"/>屏巖小稿<pc n="lb"/>
<pb n="90b"/>
                </p>
<p>
</p>
  </div>
        </body>
</text>
</TEI>