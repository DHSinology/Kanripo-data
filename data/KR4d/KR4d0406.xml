<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>伯牙琴</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>伯牙琴<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>鄧牧<pc n="　"/>撰<pc n="lb"/>
<pc n="　"/>
                    <pc n="　"/>
                    <pc n="　"/>見堯賦<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>吳君自號漁隠富春老儒也以見堯名齋予<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>為賦之<pc n="lb"/>
古有聖人作君作師憂民之溺由巳之溺憂民之飢由<pc n="lb"/>
已之飢故能治九年之昏墊播艱食於烝黎其徳澤所<pc n="lb"/>
浸如時雨之化其功用所及如春陽之熙蓋聖人在位<pc n="lb"/>
                    <pb n="1a"/>
問之朝野而朝野已不知今也寥寥數千載之下悠悠<pc n="lb"/>
我思先生見之若之何其先生不言浩然長噫余請逆<pc n="lb"/>
先生之志而為之辭昔者芒芴之間無形之忽化而為<pc n="lb"/>
有形也圓而在上者蕩蕩乎無涯方而在下者廣廣乎<pc n="lb"/>
不可圍紛而處乎中者繇繇乎淫淫乎其相攜而相持<pc n="lb"/>
蓋終古而融結豈隨時而變移瞻四方之無窮感吾生<pc n="lb"/>
之有期既不得遊於康衢見堯服之微又不得廬於平<pc n="lb"/>
陽見堯風之遺撫河洛而念禹功揖南風而思舜詩今<pc n="lb"/>
                    <pb n="1b"/>
吾仰而觀天見日月星辰風雨霜露之晃耀沾滋則必<pc n="lb"/>
憮然歎曰昔堯之事此天也蓋嘗欽若厯象而授人以<pc n="lb"/>
時今雖不見其端黻冕以事上帝亦想見咨汝羲和之<pc n="lb"/>
心事兢兢祇祇則吾俯而觀地見山川草木羽毛鱗介<pc n="lb"/>
之崔錯柴池則必愴然傷曰昔堯之治此地也蓋嘗平<pc n="lb"/>
水土烈山澤使百獸率舞而鳯凰來儀今雖不見疏河<pc n="lb"/>
瀹濟决汝排淮之神績亦想見十有二州之制度畇畇<pc n="lb"/>
齊齊又吾中而觀人見君臣父子典章文物之雍容委<pc n="lb"/>
                    <pb n="2a"/>
虵則必蹙然憂曰昔堯之愛此人也蓋嘗使契教人倫<pc n="lb"/>
有典樂之龍有典禮之夷今雖不復見垂衣裳之化然<pc n="lb"/>
寤寐思服若將見都俞吁咈之氣象堂堂巍巍吾進吾<pc n="lb"/>
簞豆而餐也則見其糲粱與藿藜吾正吾章甫而出也<pc n="lb"/>
則見其黄收而純衣吾倚吾蓽門圭竇而以為安也則<pc n="lb"/>
見其不雕之樸桷不析之素題在萬世以如見豈蘭陵<pc n="lb"/>
之我欺舜之見堯見於父子之間存没之道君之見堯<pc n="lb"/>
乃見於君民之隔絶今古之乖暌為舜者慕為君者悲<pc n="lb"/>
                    <pb n="2b"/>
嗚呼茫茫九原龍虵居之衣冠禮樂之封交鳥跡與獸<pc n="lb"/>
蹄洪水之患豈至此聖人不復起已而已而嗚呼高高<pc n="lb"/>
巢由言危行危揖讓之水燋然恐汚牛腹若高論怨誹<pc n="lb"/>
離世異俗今君其庶幾所得同者巢由之心所不得同<pc n="lb"/>
者巢由之時陶唐世逺吾將誰歸嗚呼千萬世一日之<pc n="lb"/>
所推千萬人一氣之所為死生不出於天地之間變化<pc n="lb"/>
不過乎人物之孳反復始終孰知端倪安知君不嘗見<pc n="lb"/>
堯於黄屋清問之上堯不復見君於耕田鑿井之卑雖<pc n="lb"/>
                    <pb n="3a"/>
然請妄言之奚吾願君澡雪而精神寧極而天機而與<pc n="lb"/>
四子者逍遙乎無何有放蕩乎遙恣睢御六氣之辯而<pc n="lb"/>
道不窮游四海之外而物不疵此君所耕之山即藐姑<pc n="lb"/>
射之陽所釣之澤即汾水之湄堯固將往見君矣君何<pc n="lb"/>
以見堯為哉<pc n="lb"/>
<pc n="　"/>
                    <pc n="　"/>
                    <pc n="　"/>君道<pc n="lb"/>
古之有天下者以為大不得已而後世以為樂此天下<pc n="lb"/>
所以難有也生民之初固無樂乎為君不幸為天下所<pc n="lb"/>
                    <pb n="3b"/>
歸而不可得拒者天下有求於我我無求於天下也子<pc n="lb"/>
不聞至徳之世乎飯糲粱啜藜藿飲食未侈也夏葛衣<pc n="lb"/>
冬鹿裘衣服未備也土堦三尺茅茨不窮宫室未美也<pc n="lb"/>
為衢室之訪為總章之聽故曰皇帝清問下民其分未<pc n="lb"/>
嚴也堯讓許由而許由逃舜讓石户之農而石户之農<pc n="lb"/>
入海終身不反其位未尊也夫然故天下樂戴而不厭<pc n="lb"/>
惟恐其一日釋位而莫之肯繼也不幸而天下為秦壞<pc n="lb"/>
古封建六合為一頭會箕斂竭天下之財以自奉而君<pc n="lb"/>
                    <pb n="4a"/>
益貴焚詩書任法律築長城萬里凡所以固位而養尊<pc n="lb"/>
者無所不至而君益孤惴惴然若匹夫懷一金懼人之<pc n="lb"/>
奪其後亦巳危矣天生民而立之君非為君也奈何以<pc n="lb"/>
四海之廣足一夫之用邪故凡為飲食之侈衣服之備<pc n="lb"/>
宫室之美者非堯舜也秦也為分而嚴為位而尊者非<pc n="lb"/>
堯舜也亦秦也後世為君者歌頌功徳動稱堯舜而所<pc n="lb"/>
以自為乃不過如秦何哉書曰酣酒嗜音峻宇雕牆有<pc n="lb"/>
一於此未或不亡彼所謂君者非有四目兩喙鱗頭而<pc n="lb"/>
                    <pb n="4b"/>
羽臂也狀貎咸與人同則夫人固可為也今奪人之所<pc n="lb"/>
好聚人之所爭慢藏誨盗冶容誨滛欲長治乆安得乎<pc n="lb"/>
夫鄉師里胥雖賤役亦所以長人也然天下未有樂為<pc n="lb"/>
者利不在焉故也聖人不利天下亦若鄉師里胥然獨<pc n="lb"/>
以位之不得人是懼豈懼人奪其位哉夫懼人奪其位<pc n="lb"/>
者甲兵弧矢以待盗賊亂世之事也惡有聖人在位天<pc n="lb"/>
下之人戴之如父母而日以盗賊為憂以甲兵弧矢自<pc n="lb"/>
衞邪故曰欲為堯舜莫若使天下無樂乎為君欲為秦<pc n="lb"/>
                    <pb n="5a"/>
莫若勿怪盗賊之爭天下嘻天下何嘗之有敗則盗賊<pc n="lb"/>
成則帝王若劉漢中李晉陽者亂世則治主治世則亂<pc n="lb"/>
民也有國有家不思所以捄之智鄙相籠强弱相陵天<pc n="lb"/>
下之亂何時而巳乎<pc n="lb"/>
<pc n="　"/>
                    <pc n="　"/>
                    <pc n="　"/>吏道<pc n="lb"/>
與人主共理天下者吏而巳内九卿百執事外刺史縣<pc n="lb"/>
令其次為佐為吏為胥徒若是者貴賤不同均吏也古<pc n="lb"/>
者軍民間相安無事固不得無吏而為員不多唐虞建<pc n="lb"/>
                    <pb n="5b"/>
官厥可稽已其去民近故也擇才且賢者才且賢者又不屑<pc n="lb"/>
為是以上世之士髙隠大山深谷上之人求之切切然<pc n="lb"/>
恐不至也故為吏者常出不得巳而天下隂受其賜後<pc n="lb"/>
世以所以害民者牧民而懼其亂周防不得不至禁制<pc n="lb"/>
不得不詳然後小大之吏布於天下取民愈廣害民愈<pc n="lb"/>
深才且賢者愈不肯至天下愈不可為矣今一吏大者<pc n="lb"/>
至食邑數萬小者雖無禄養則亦並縁為食以代其耕<pc n="lb"/>
數十農夫力有不能奉者使不肖游手往往入於其間<pc n="lb"/>
                    <pb n="6a"/>
率虎狼牧羊豕而望其蕃息豈可得也天下非甚愚豈<pc n="lb"/>
有厭治思亂憂安樂危者哉宜若可以長治安矣乃至<pc n="lb"/>
有亂與危何也夫奪其食不得不怒竭其力不得不怨<pc n="lb"/>
人之亂也由奪其食人之危也由奪其力而號為理民<pc n="lb"/>
者竭之而使危奪之而使亂二帝三王平天下之道若<pc n="lb"/>
是然乎天之生斯民也為業不同皆所以食力也今之<pc n="lb"/>
為民不能自食以日夜竊人貨殖摟而取之不亦盗賊<pc n="lb"/>
之心乎盗賊害民隨起隨仆不至甚焉者有避忌故也<pc n="lb"/>
                    <pb n="6b"/>
吏無避忌白晝肆行使天下敢怨而不敢言敢怒而不<pc n="lb"/>
敢誅豈上天不仁崇淫長姦使與虎豹蛇虺均為民害<pc n="lb"/>
邪然則如之何曰得才且賢者用之若猶未也廢有司<pc n="lb"/>
去縣令聴天下自為治亂安危不猶愈乎<pc n="lb"/>
<pc n="　"/>
                    <pc n="　"/>
                    <pc n="　"/>名説<pc n="lb"/>
善譽人者人譽之善毀人者人毀之施報之常也世有<pc n="lb"/>
好名之士以其髙天下者自負恐天下之人挾其所長<pc n="lb"/>
有以軋已於是毀之為不足道為不足與吾並以表見<pc n="lb"/>
                    <pb n="7a"/>
其高天下之人不堪其毀争起而毀之其始也求得美<pc n="lb"/>
名而終也反為天下之惡所歸是不得取名之道也是<pc n="lb"/>
以古之君子道髙而愈謙徳尊而愈恭其於人也遏惡<pc n="lb"/>
而揚善人之有善若已有之唯恐其不得聞而以為已<pc n="lb"/>
所不逮不幸聞人之過則亦含容覆䕶不忍其不得為<pc n="lb"/>
君子故天下之人不堪其譽爭起而譽之其始也雖若<pc n="lb"/>
自貶其終也乃為天下顯人是得取名之道也夫以口<pc n="lb"/>
勝天下天下之口不猶衆乎或曰吾道髙矣徳尊矣豈<pc n="lb"/>
                    <pb n="7b"/>
天下所得而强毀者曰在已有可譽之實人固不得而<pc n="lb"/>
毀之然道誠髙徳誠尊者決不至於善毀人而善毀人<pc n="lb"/>
未有不為道徳之累也奚其髙且尊或曰我誠善譽人<pc n="lb"/>
不幸人之毀已也惡聲至反之如何曰不然我之譽人<pc n="lb"/>
也多則人之譽我也亦多一人之毀不足勝衆人之譽<pc n="lb"/>
矣叔孫武叔毀仲尼仲尼未嘗毀叔孫武叔嬖人臧倉<pc n="lb"/>
毀孟子孟子未嘗毀臧倉此孔孟之所以為孔孟適所<pc n="lb"/>
以重毀者之惡歟或曰君子語黙唯義而巳何暇恤人<pc n="lb"/>
                    <pb n="8a"/>
之是非必欲為阿世苟容者乎曰阿世苟容固君子所<pc n="lb"/>
不取如知語黙之為義也則是非固有分矣夫善譽人<pc n="lb"/>
者於已為盛徳於人為令名此之謂兩益善毀人者於<pc n="lb"/>
已為薄徳於人為惡名此之謂兩損兩損兩益之間其<pc n="lb"/>
相去亦逺矣不可不察也<pc n="lb"/>
<pc n="　"/>
                    <pc n="　"/>
                    <pc n="　"/>寶説<pc n="lb"/>
天下有至寶貴甚夜光重甚垂棘而未易識者一介之<pc n="lb"/>
士是已珠隠於蚌玉藏於璞與螺蛤瓦石未始不類然<pc n="lb"/>
                    <pb n="8b"/>
剖之鑿之愚者知為珠與玉一介之士道徳仁義文章<pc n="lb"/>
學問藴諸其心胷非如蚌可剖璞可鑿也脱使得天下<pc n="lb"/>
髙位則禮樂興教化成天地清寧神明降格民物阜殷<pc n="lb"/>
舉天下至美願見不可得者坐而致之其為至寶豈止<pc n="lb"/>
如夜光垂棘一可玩而巳哉奈何一蚌一璞至微藴諸<pc n="lb"/>
大山滄海至深天下盡心力求之蛟鱷虎兕有所不避<pc n="lb"/>
故為珠玉者迄未嘗不得遇一介之士與人類並居其<pc n="lb"/>
求之甚易非有高深足以勞其力異類足<hi>原缺九字</hi>
                    <pc n="lb"/>
                    <pb n="9a"/>
<pc n="　"/>
                    <pc n="　"/>
                    <pc n="　"/>
                    <pc n="　"/>目棄非如藐然無情之物委諸遐僻幽深而<pc n="lb"/>
遂已天下既無求於此方且鄙薄非笑不得與螺蛤瓦<pc n="lb"/>
石均為有用何也夫一事成敗一物完毀莫不有數行<pc n="lb"/>
其間豈有天地大運治亂廢興非是數所為者一士窮<pc n="lb"/>
逹常關係天地之大運豈人力哉舉天下非蠢謬無知<pc n="lb"/>
孰不能憂亂思治哀廢樂興及治亂興廢所分日與同<pc n="lb"/>
處而卒莫之識則是窮天下智慮卒無以自别於蠢謬<pc n="lb"/>
無知亦可哀矣故嘗謂一介之士未嘗絶於天下天無<pc n="lb"/>
                    <pb n="9b"/>
日月星辰空然氣耳地無山河草木莽然塊耳人無一<pc n="lb"/>
士之道徳仁義文章學問蠢然萬物耳日月星辰未嘗<pc n="lb"/>
一日不麗乎天山河草木未嘗一日不著乎地一士之<pc n="lb"/>
道徳仁義文章學問乃不得常為人類所宗何人類不<pc n="lb"/>
幸獨不得如天地之粲然有章炳然有文也要之道徳<pc n="lb"/>
仁義文章學問亦未嘗一日不與日月星辰山河草木<pc n="lb"/>
並立不悖特顯晦不同耳當天運之泰則逹為稷契臯<pc n="lb"/>
陶伊傅周召及天運之否則窮為夷齊孔顔長沮桀溺<pc n="lb"/>
                    <pb n="10a"/>
故雖窮而在下未嘗不隠然為扶植人類地使一日無<pc n="lb"/>
所扶植人之類絶滅乆矣天下之士常隠被一士之澤<pc n="lb"/>
而不自知也世之假士自名者侈然曰我良治天下國<pc n="lb"/>
家世亦徒以為士且惡知真所謂士者與天地相為表<pc n="lb"/>
裏豈易得哉一介之士足以關係天地大運者世既不<pc n="lb"/>
之識而號為士者又眇然不足道則是通天下之惑有<pc n="lb"/>
甚於瞽其何以救之後之欲治天下國家者其亦以求<pc n="lb"/>
夜光垂棘之心而求一介之士則天地大運不可得泰<pc n="lb"/>
                    <pb n="10b"/>
乎然亦曰有數<pc n="lb"/>
<pc n="　"/>
                    <pc n="　"/>
                    <pc n="　"/>二戒學栁河東<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>越人遇狗<pc n="lb"/>
越人道上遇狗狗下首搖尾人言曰我善獵與若中分<pc n="lb"/>
越人喜引而俱歸食以粱肉待之禮以人狗得盛禮日<pc n="lb"/>
益倨獵得獸必盡啖乃巳或嗤越人曰爾飲食之得獸<pc n="lb"/>
狗輒盡啖將奚以狗為越人悟因與分肉多自與狗怒<pc n="lb"/>
齧其首斷領足走而去之夫以家人豢狗而與狗爭食<pc n="lb"/>
                    <pb n="11a"/>
幾何不敗也<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>楚佞鬼<pc n="lb"/>
楚佞鬼有鬼降於楚曰天帝命我治若土余良威福而<pc n="lb"/>
人衆愕然共命惟謹祀之廟旦旦薦血食跪而進之將<pc n="lb"/>
弊市井亡賴附鬼益衆以身若婢妾然不厭及其妻若<pc n="lb"/>
女鬼氣所入言語動作與鬼無不類乃益倚氣勢驕齊<pc n="lb"/>
民凡不附鬼者必讃使之禍齊民由是重困天神聞而<pc n="lb"/>
下之忿且笑曰若妖也而廟食于此作威福不已為興<pc n="lb"/>
                    <pb n="11b"/>
疾霆碎其廟震亡賴以死楚禍遂息彼以鬼氣勢可常<pc n="lb"/>
倚哉<pc n="lb"/>
<pc n="　"/>
                    <pc n="　"/>
                    <pc n="　"/>元無人傳<pc n="lb"/>
西湖之陽有畸士不詳姓氏自稱元無人其言曰昔予<pc n="lb"/>
祖父所出與少所學業具能識以難故遯逃山谷間予<pc n="lb"/>
心惴懼若得陽里華子疾今皆忘之有物在吾上空空<pc n="lb"/>
然捫以手弗及或告予曰其名天有物在吾下廣廣然<pc n="lb"/>
踐以足弗窮或告予曰其名地又有光景之麗乎空空<pc n="lb"/>
                    <pb n="12a"/>
中者又有形象之突乎埳乎廣廣前者或不盡以名告<pc n="lb"/>
又有物與吾並交交然憧憧然往來且不巳以目計之<pc n="lb"/>
不得其數或告予曰其名人自是三物者入吾胷腑予<pc n="lb"/>
明而闢目巳紛芴錯委而與予心鬪予晦而闔目則四<pc n="lb"/>
方上下不召而至不觸而應而與予夢為接予怠且病<pc n="lb"/>
則有教予曰子之未生子目安有雖有三物子安從知<pc n="lb"/>
今子既生子形日與三物居而使交於目接於夢病於<pc n="lb"/>
其心猶噓鏡以氣淈水以泥則惡得無累犀牛之角豈<pc n="lb"/>
                    <pb n="12b"/>
有月哉得月而翫之月生其角欲復為完角不可得已<pc n="lb"/>
今此三物既生子胷腑安得復為完心曷不及子未生<pc n="lb"/>
明不得而見晦不得而夢子之初心空然如太虛孰能<pc n="lb"/>
病焉予病愈行歌而去曰元無人風為馬兮霆為輪上<pc n="lb"/>
天下地三千春俯視萬物如游塵一聚之蟻胡不仁鼠<pc n="lb"/>
肝蟲臂爭紛紜折股裂喙隤其身天機日淺嗜欲深翛<pc n="lb"/>
然長嘯登層雲交友混沌揖大鈞百千萬世名無聞名<pc n="lb"/>
無聞元無人<pc n="lb"/>
                    <pb n="13a"/>
<pc n="　"/>
                    <pc n="　"/>
                    <pc n="　"/>謝臯父傳<pc n="lb"/>
謝君名翺字臯父延平人蚤事科舉學有志當世中遭<pc n="lb"/>
兵火室家散亡購得一子軍伍中相與竭力生産僅自<pc n="lb"/>
給屬繇役繁興不堪迫辱日益憤懣成疾以子初逹時<pc n="lb"/>
務委而出逰過嚴陵故舊館焉因娶某氏其地與婺接<pc n="lb"/>
故常往來兩州間積十四五年指授館下生粲然進於<pc n="lb"/>
文學性耿介不以貧累人所居産薪若炭率秋暮載至<pc n="lb"/>
杭易米卒歲少裕則資遊江海訪前代故實著家史補<pc n="lb"/>
                    <pb n="13b"/>
唐詩人無傳者三十餘篇傳近世隠逸數篇歲甲午與<pc n="lb"/>
杭人鄧牧相遇會稽結為方外友牧罕讀古人著述謂<pc n="lb"/>
文章當出胸臆自成一家而君記問優贍必欲中古人<pc n="lb"/>
繩墨乃已所見不合日夜論辯互相詆及見牧所為文<pc n="lb"/>
乃起謝曰君不肯區區有所模擬然法度髙古殆天才<pc n="lb"/>
也牧因為言杭大都會文士輩出余知若干人盍往見<pc n="lb"/>
之旬日别去逮牧歸杭君巳挈家錢唐江上問所從遊<pc n="lb"/>
皆前所聞者其篤信好學也巳未秋牧薄遊山水問君<pc n="lb"/>
                    <pb n="14a"/>
病篤望牧不至懷以詩曰謝豹花開桑葉齊戴勝芊生<pc n="lb"/>
藥草肥九鎖山人歸未歸蓋絶筆於此故同姓善之新<pc n="lb"/>
與君交最厚哭其舍累日為著哀辭東西州故人門生<pc n="lb"/>
不逺数百里來弔咸哭盡哀奉喪去先是君買地釣臺<pc n="lb"/>
下將葬朋友無歸者至是君葬焉君生不得志閒居常<pc n="lb"/>
有憂色語聲甚微鬱積不平之氣壹宣于文讀之使人<pc n="lb"/>
悽愴知其弗夀也婦㷀然無依子逺在二千里外存亡<pc n="lb"/>
不相聞可謂窮巳嚴陵士風厚將有集君遺藁以傳後<pc n="lb"/>
                    <pb n="14b"/>
者志且不没牧歸悲惋不已誄之曰上世之士以文取<pc n="lb"/>
顯耀而君窮於文痛哉臯父痛哉臯父<pc n="lb"/>
<pc n="　"/>
                    <pc n="　"/>
                    <pc n="　"/>寓屋壁記<pc n="lb"/>
杭往建國湖絶境並湖而家數千率貴臣邸第毀民舍<pc n="lb"/>
入者十九惟佛寺僅存易世已來歌臺舞榭日就頹圯<pc n="lb"/>
僅存者或闢而廣良有天數壬午秋余卜數椽葛嶺下<pc n="lb"/>
靣湖背山景象清美是屋介兩寺間故往不為强有力<pc n="lb"/>
者所并隣第迄毀故今得湖山最多俯仰三十年非偶<pc n="lb"/>
                    <pb n="15a"/>
然者客過問曰西湖一勺水閱興廢多矣向之鬬豪競<pc n="lb"/>
奢而今安在吾始也未生本無父母兄弟妻子而今也<pc n="lb"/>
良有目欲美色耳欲聲音身欲寧居忽忽百年後墳墓<pc n="lb"/>
荆棘廬舍為瓦礫前日揺精神逐騖耆欲安知至此君<pc n="lb"/>
知其説乎畫舫日數百登酒肉載歌舞朝出水滸夕去<pc n="lb"/>
城闕去則不知所之君據梧而觀亦有悟乎余亟取離<pc n="lb"/>
騷案上鼓唇歌之謝客曰子往矣毋妨吾事<pc n="lb"/>
<pc n="　"/>
                    <pc n="　"/>
                    <pc n="　"/>逆旅壁記<pc n="lb"/>
                    <pb n="15b"/>
已亥季秋余以貧故館逆旅樓廣不二丈深不八九椽<pc n="lb"/>
床榻几案外無餘地瓶無粟衣敝履穿漫不省日得尊<pc n="lb"/>
酒醉吟而巳或者問曰丈夫生不願仕猶當置田數千<pc n="lb"/>
頃築五畝之宫為子孫門地子居旅客之舍若將乆焉<pc n="lb"/>
何也余笑應曰子惡乎知予哉余家世相傳不過書一<pc n="lb"/>
束雖不敢謂盡古人能解然游公卿莫不倒屣行鄉里<pc n="lb"/>
莫敢不下車自以為富貴不足致方欲南道三湘八桂<pc n="lb"/>
行薄海乘俘畧扶桑登魯泰山發古封識讀馮冀北西<pc n="lb"/>
                    <pb n="16a"/>
游入秦過昧谷觀日之所入十年然後歸使營一丘一<pc n="lb"/>
壑老焉今既不得如意且卧琴掛劒歌詩縱酒暫為斯<pc n="lb"/>
樓遇使數百年後父老過其下者思而稱之何必為子<pc n="lb"/>
孫計門地之大莫大於劉漢中李晉陽矣傳世不數十<pc n="lb"/>
子孫已無置錐子謂求田問舍為足以遺子孫邪曰唯<pc n="lb"/>
余又曰六骸耳目非吾有也自天地委形而不得與之<pc n="lb"/>
遺及大化之往如土委地向之欲髙名厚利彊有力者<pc n="lb"/>
而今安在子謂足以乆居乎哉是小逆旅也曰唯余又<pc n="lb"/>
                    <pb n="16b"/>
曰天地者萬物所同有也自古及今幾何百千歲其閲<pc n="lb"/>
萬物亦多矣計萬物之在天地間隨世隨化乃如劒首<pc n="lb"/>
一吷子謂足以乆居乎哉是大逆旅也曰唯然則逆旅<pc n="lb"/>
之舍獨不可以乆焉乎哉因識諸壁<pc n="lb"/>
<pc n="　"/>
                    <pc n="　"/>
                    <pc n="　"/>永慶院記<pc n="lb"/>
歲丙戌夏余游杭永慶院主僧勤肅余請云某平日勤<pc n="lb"/>
瘁不以營吾私罄所儲得史氏故宅闢兹道塲所以酬<pc n="lb"/>
四恩潤三有非徒游居寢食而已將丐諸當世大手筆<pc n="lb"/>
                    <pb n="17a"/>
必子毋讓為識之曰由杭北郭外驛道行七八里西折<pc n="lb"/>
走羊角埂逹草營巷是為院凡屋百二十有七楹地三<pc n="lb"/>
十畝有竒相舊制或因或革經始甲申良月越歲有八<pc n="lb"/>
月成嘻史故世臣也及其殷時樹棨㦸寘車蓋﨣﨣在<pc n="lb"/>
門峩峩在庭燕婉綽約在閨閫臺榭之上疲於聲伎庖<pc n="lb"/>
厨之下飫於珍羞物無常主忽其易人還靣而思夢邪<pc n="lb"/>
覺邪於是殿其陽以奉佛堂其奥以演法貝葉晨唱木<pc n="lb"/>
魚晝鳴左香積右雲會丈室巋然壓其後境界變遷榮<pc n="lb"/>
                    <pb n="17b"/>
華消歇蒿目而觀之覺邪夢邪然則廬一也可宅可寺<pc n="lb"/>
顧其主人一也可凡可聖唯其心又非夢覺所及而説<pc n="lb"/>
偈言<pc n="lb"/>
一切境界如幻如夢了無一法何有變動妄有諸見為<pc n="lb"/>
境所移日改日化匪察匪迷如空中花維目之眩空本<pc n="lb"/>
無花惑我真見今也伽藍昔公相居當其泰奢清凈如<pc n="lb"/>
如維此如如不成不壞是為真寶萬古恒在不住名客<pc n="lb"/>
住名主人盡未來際轉大法輪<pc n="lb"/>
                    <pb n="18a"/>
<pc n="　"/>
                    <pc n="　"/>
                    <pc n="　"/>友古齋記<pc n="lb"/>
錢君徳平吳越國王後也性嗜讀書扁友古其齋請余<pc n="lb"/>
記余聞所謂友者其志同其道合也愈巳不得以言友<pc n="lb"/>
不愈已若不足以為友使抱關擊柝友列國之君蓬户<pc n="lb"/>
桑樞友千金之子人必惑之古人逺矣辭色弗相接出<pc n="lb"/>
處弗相及聲名事業又弗得同日語君今人乃奮乎千<pc n="lb"/>
百世下强與為友豈果前所云者君曰吾取友斯世也<pc n="lb"/>
多固不敢以人為不巳若又幸愈于已者退然友之㓜<pc n="lb"/>
                    <pb n="18b"/>
而入學以至於居鄉以至於徃來東西槩乎有所益矣<pc n="lb"/>
安得遺所見而追所間哉顧孟氏子以為友天下善士<pc n="lb"/>
未足又尚論古之人者竊有慕焉故吾讀古人詩則李<pc n="lb"/>
杜之羈窮韋栁之放逹李陵蘇武之慷慨激烈如支頤<pc n="lb"/>
搖膝在我左右以為未也則讀古人文章又如與漢太<pc n="lb"/>
史公唐韓栁宋歐蘇王黄輩終日辨論而弗巳則猶以<pc n="lb"/>
為未也正冠肅衽取聖經賢傳讀之於是臯䕫稷契伊<pc n="lb"/>
傅周召孔孟之大聖大賢與吾神交意接於唐虞三代<pc n="lb"/>
                    <pb n="19a"/>
之上於是悲焉喜焉手舞足蹈而不知焉是之謂友古<pc n="lb"/>
然乎否乎余曰有一於此齊桓公讀書堂上輪扁笑之<pc n="lb"/>
以為古人糟粕蓋書所載者古人之粗所不可載者古<pc n="lb"/>
人之精粗為言精為心也今誠有志於古乃嗜其粗而<pc n="lb"/>
忽其精泥其書而不得其心所謂友而不心靣友爾敢<pc n="lb"/>
以為君規君矍然起謝曰可矣遂識其語<pc n="lb"/>
<pc n="　"/>
                    <pc n="　"/>
                    <pc n="　"/>集虛書院記<pc n="lb"/>
餘杭孟君字集虛築室苕溪上為讀書地以其字扁之<pc n="lb"/>
                    <pb n="19b"/>
予聞老氏云三十輻共一轂當其無車之用知虛者萬<pc n="lb"/>
有所從集也竅虛而風集坎虛而水集谷虛而雲集室<pc n="lb"/>
居之虛也人集焉天地之虛也日月星辰山河草木羽<pc n="lb"/>
毛鱗介集焉孰謂吾一心虛而不為道所集乎然心為<pc n="lb"/>
物可虛可窒道之為物惟恍惟惚向焉所謂集皆可得<pc n="lb"/>
見而此不可知故虛者每為異物所窒恍兮惚兮者將<pc n="lb"/>
弗集矣一心無樊攻焉者衆喜怒哀樂毒其内是非得<pc n="lb"/>
喪冦其外欲斯須之虛有不可得者若是求道亦擊鼔<pc n="lb"/>
                    <pb n="20a"/>
而求亡子也吾孟君不然君儒者而寄迹道家者流為<pc n="lb"/>
詩文咸有法度煉元養素九鎖山中齋居者三年既乃<pc n="lb"/>
為世故役弗遂其志戚戚然惡之所蓄書數千巻將室<pc n="lb"/>
成而藏焉且與方外竒士游居講習於此所得殆未可<pc n="lb"/>
量然余謂君無志於道則巳苟有志書亦累也比見世<pc n="lb"/>
讀書者四方萬里無所不通上下數千載無所不聞歸<pc n="lb"/>
而求其本心則虛焉者寡矣聖人之道遂為絶學可嘆<pc n="lb"/>
也願君悉素所藴於無何有之鄉然後即方寸之地朝<pc n="lb"/>
                    <pb n="20b"/>
而闢焉暮而滌焉使介然之有不得累乎其中君益矣<pc n="lb"/>
顔子始好學終坐忘唯道集虛蓋深造自得之妙顔何<pc n="lb"/>
人哉<pc n="lb"/>
<pc n="　"/>
                    <pc n="　"/>
                    <pc n="　"/>亦山齋記<pc n="lb"/>
余聞方外士云靜與喧境也所以知靜與喧者心也境<pc n="lb"/>
無趣舍未嘗以靜為是以喧為非亦未嘗以靜為非以<pc n="lb"/>
喧為是惟心有趣舍是非生焉於是崇殖貨利馳騖嗜<pc n="lb"/>
欲之人必舍靜趣喧而之市矣飲氷食蘗怡神養性之<pc n="lb"/>
                    <pb n="21a"/>
士必舍喧趣靜而隠山矣二者莫不自以為是而更相<pc n="lb"/>
非也知道者則曰趣喧之市非矣趣靜隠山亦豈得為<pc n="lb"/>
是哉心居魏闕而身在岩穴嬰情好爵而假容江臯山<pc n="lb"/>
果靜乎屠羊楚國者不願三旌賣卜成都者無求苟得<pc n="lb"/>
市果喧乎昧者由境不由心逹者由心不由境心苟喧<pc n="lb"/>
也雖山而亦市心苟靜也雖市而亦山予識之乆矣會<pc n="lb"/>
四明舒君來杭為予言某性嗜山而家平壤無攀躋之<pc n="lb"/>
快臨眺之適病之間嘗羅數石庭下冩數峯壁上盤桓<pc n="lb"/>
                    <pb n="21b"/>
其間乆與相忘忽若千岩萬壑自獻左右則欣然笑曰<pc n="lb"/>
是亦山也故以亦山名齋子謂何如予曰未也舉前説<pc n="lb"/>
告之君起謝曰得之矣將歸識諸壁<pc n="lb"/>
<pc n="　"/>
                    <pc n="　"/>
                    <pc n="　"/>雪竇游誌<pc n="lb"/>
歲癸巳春暮余㳺甬東聞雪竇㳺勝最諸山徃觀焉念<pc n="lb"/>
四日由石湖登舟二十五里下北<hi>缺</hi>堰逹江江行九折<pc n="lb"/>
逹江口轉之西大橋横絶溪上覆以棟宇自橋下入溪<pc n="lb"/>
行九折逹泉口凡舟楫徃還視潮上下頃刻數十里非<pc n="lb"/>
                    <pb n="22a"/>
其時用人力牽挽則勞而緩焉初大溪薄山轉岩壑深<pc n="lb"/>
窈有曰仙人岩巨石臨水若坐垂踵者有曰金雞洞相<pc n="lb"/>
傳鑿石破山有金雞鳴飛去不知何年也水益澁曵舟<pc n="lb"/>
不得進陸行六七里止藥師寺寺負紫芝山僧多讀書<pc n="lb"/>
不類城府越信宿遂縁小溪益出山左涉溪水四山回<pc n="lb"/>
環遥望白蛇蜿蜒下赴大壑蓋澗水爾桑畦麥隴髙下<pc n="lb"/>
聯絡田家隠翳竹樹樵童牧豎相徵逐真行畫圖中欲<pc n="lb"/>
問地所歴名則輿夫朴野不深解吳語或彊然諾或不<pc n="lb"/>
                    <pb n="22b"/>
應所問率十問僅得二三次度大溪架木為梁首尾相<pc n="lb"/>
齧廣三尺餘修且二百跬獨野人徃返捷甚次溪口市<pc n="lb"/>
凡大宅多廢者間有誦聲出廊廡乆聴不知何書殆所<pc n="lb"/>
謂兔園册邪漸不陟林麓路益峻則睨松林在足下花<pc n="lb"/>
粉逆風起為黄塵留衣襟不去他香無是清也越二嶺<pc n="lb"/>
首有亭當道髹書雪竇山字山勢奥處仰見天宇其狹<pc n="lb"/>
若在陷井忽出林際則廓然開朗一瞬百里次亭曰隠<pc n="lb"/>
秀翳萬杉間溪聲繞亭址出山去次亭曰寒華多留題<pc n="lb"/>
                    <pb n="23a"/>
不暇讀相對數步為潄玉亭覆泉竇雖小可汲飲之甘<pc n="lb"/>
次大亭直路所入路析為兩先朝御書應夢名山其上<pc n="lb"/>
刻石其下蓋昭陵夢遊絶境詔圖天下名山以進兹山<pc n="lb"/>
是也左折松逕逕逹雪竇自右折入中道因橋為亭曰<pc n="lb"/>
錦鏡亭之下為圓池逕餘十丈植海棠環之花時影注<pc n="lb"/>
水涘爛然疑乎錦故名度亭支逕亦逹寺而繚曲主僧<pc n="lb"/>
少野有詩聲具觴豆勞客相與道錢唐故舊止余宿余<pc n="lb"/>
度詰旦且雨不果留出寺右偏登千丈岩流瀑自錦鏡<pc n="lb"/>
                    <pb n="23b"/>
出㵼落絶壁下潭中深不可計臨崖端引手援樹下顧<pc n="lb"/>
率目眩心悸初若大練觸崔石噴薄如急雪飛下故其<pc n="lb"/>
上為飛雪亭憩亭上時覺霑醉清談元辯觸喉吻動欲<pc n="lb"/>
發無足與云者坐念平生友悵然乆之寺前秧田平衍<pc n="lb"/>
山林所環不異平地然側出見在下村落相去已數百<pc n="lb"/>
丈仰見在上峰巒髙復稱此次妙髙臺危石突岩畔俯<pc n="lb"/>
視山址環凑不見來路因覽諸山或紺或蒼覆盂者委<pc n="lb"/>
弁者蛟而躍獸而踞者不可殫狀逺者晴嵐上浮若處<pc n="lb"/>
                    <pb n="24a"/>
子光艷溢出眉宇未必有意自然動人凡陵登勝觀華<pc n="lb"/>
焉土人云又有為小雪竇為杖錫寺為四明洞天余亦<pc n="lb"/>
興盡不暇登陟矣<pc n="lb"/>
<pc n="　"/>
                    <pc n="　"/>
                    <pc n="　"/>代問道書<pc n="lb"/>
某生無他嗜好以富貴利逹之事為甚可羞大不獲已<pc n="lb"/>
浮逰塵俗然胷中耿耿者未嘗不欲騎長鯨跨黄鶴與<pc n="lb"/>
赤松青琴輩相與恣睢遙蕩於無何有之鄉也俗士不<pc n="lb"/>
足以語大方如榆枋間斥鷃望九萬里扶搖之翼局局<pc n="lb"/>
                    <pb n="24b"/>
然笑之惡知天運無積天年易邁鼠肝蟲臂變化於塵<pc n="lb"/>
埃糞壤中終為造物所囿至於生而不著死而不亡曠<pc n="lb"/>
百千萬歲而靈然獨存者唯我爾是以糠粃天地芻豢<pc n="lb"/>
人物與夫羣動並作並止曾無有介然之累足以溷吾<pc n="lb"/>
胷次者若是足以為天下逹人矣雖然至道杳㝠深不<pc n="lb"/>
可測纎芥弗審悔吝及之某自夤縁門下聴教誨之餘<pc n="lb"/>
其心洒然以澄其神漻然以清其耳目皦然以明逹及<pc n="lb"/>
環堵之室從容尸居真知八荒之細如一芥而吾精神<pc n="lb"/>
                    <pb n="25a"/>
四逹並流上際於至陽之門下及於至隂之原也今三<pc n="lb"/>
氏之書雖已貫穿雖已脗契而獨於天地之數所不行<pc n="lb"/>
鬼神之靈所不知日月星辰之運所不能為尚未有釋<pc n="lb"/>
然者是以不憚稽顙投地皈命於下執伏望惻然垂憫<pc n="lb"/>
施一匕之劑釋病起疢使聞所未聞不勝厚幸如尚隠<pc n="lb"/>
祕天機遷延歲月某恐今日之逝來日復不止怱怱百<pc n="lb"/>
年後委身墟墓荆棘莽然狐兔穴其中樵人牧豎指而<pc n="lb"/>
笑之曰公等以仙人自居如何至此乎將必為師門羞<pc n="lb"/>
                    <pb n="25b"/>
<pc n="　"/>
                    <pc n="　"/>
                    <pc n="　"/>蠟屐集序<pc n="lb"/>
蠟屐非履非舄不足以忘足而阮孚愛之詩發乎情性<pc n="lb"/>
與蠟屐不類周公謹以名其集豈以阮孚所以忘足者<pc n="lb"/>
而忘心於詩物無美惡溺於所愛皆不得為情性之正<pc n="lb"/>
安得與詩同日語然與為阮孚猶愈於祖約畏人况不<pc n="lb"/>
為阮孚者乎<pc n="lb"/>
<pc n="　"/>
                    <pc n="　"/>
                    <pc n="　"/>張叔夏詞集序<pc n="lb"/>
古所謂歌者詩三百止爾唐宋間始為長短句法非古<pc n="lb"/>
                    <pb n="26a"/>
意古然數百年來工者幾人美成白石逮今膾炙人口<pc n="lb"/>
知者謂麗莫若周賦情或近俚騷莫若姜放意或近率<pc n="lb"/>
今玉田張君無二家所短而兼所長春水一詞絶唱今<pc n="lb"/>
古人以張春水目之蓋其父寄閒先生善詞名世君又<pc n="lb"/>
得之家庭所傳者中間落落不偶北上燕南留宿海上<pc n="lb"/>
憔悴見顔色至酒酣浩歌不改王孫公子醖藉身外窮<pc n="lb"/>
逹誠不足動其心餒其氣與歲庚子相遇東吳示予詞<pc n="lb"/>
若干首使為序云<pc n="lb"/>
                    <pb n="26b"/>
<pc n="　"/>
                    <pc n="　"/>
                    <pc n="　"/>鑑湖修褉序<pc n="lb"/>
歲丙申三月三日陳用賔劉邦瑞胡汲古與予舉修褉<pc n="lb"/>
故事㑹於鏡湖一曲舊所謂鴻禧觀今易為寺遙望蘭<pc n="lb"/>
亭招逸少酹之祝辭云某歲月日敢告晉右將軍王公<pc n="lb"/>
惟公書法造化胷腑千歲之上不能發其端千歲之下<pc n="lb"/>
不得方其武彼髙才與逺識夫故不待悉數某等薄逰<pc n="lb"/>
會稽俛仰今古俯山川其永慨傷歲月之不與蕰藻潢<pc n="lb"/>
汙用告時序臨風有懷隕涕如雨禮竟主僧持酒出觴<pc n="lb"/>
                    <pb n="27a"/>
客客亦返觴焉問姓名不告以出循栁隂復飲春波橋<pc n="lb"/>
上歡甚有浩歌者有瞪目視太虛者有連舉大白不置<pc n="lb"/>
者浮船自禹廟返出橋下仰見咸驚以為異人間有起<pc n="lb"/>
復坐喧笑亦不暇恤或感慨言曰樂哉兹逰豈減永和<pc n="lb"/>
時乎此去蘭亭不一舍而近風景猶昔之風景山川猶<pc n="lb"/>
昔之山川井邑城郭雖時有變更亦豈大異向日之井<pc n="lb"/>
邑城郭邪天運無情忽其千年晉人風流醖藉庸可復<pc n="lb"/>
見方其留連觴詠俯仰興懷巳知今日有感於其言者<pc n="lb"/>
                    <pb n="27b"/>
矣後之視今政為我輩發詎知千年後復有高曠如我<pc n="lb"/>
輩者舉酒相酹其人謂誰哉其言謂何哉於是相顧歎<pc n="lb"/>
息余解之曰不然千萬世一日之積也千萬人一氣之<pc n="lb"/>
分也死死生生於天地間如閲傳舍來者不得不往往<pc n="lb"/>
者不得不來憧憧而未巳也又安知晉人不復為我輩<pc n="lb"/>
我輩不嘗為晉人也哉而以死生為大者前此蓋未悟<pc n="lb"/>
爾於是四人相顧而笑相攜扶而下分流觴曲水韻賦<pc n="lb"/>
詩舟中<pc n="lb"/>
                    <pb n="28a"/>
<pc n="　"/>
                    <pc n="　"/>
                    <pc n="　"/>西湖修禊序<pc n="lb"/>
今年春予東逰上越三月三日越人士有事蘭亭右軍<pc n="lb"/>
祠余謝不往適同館人泛舟鏡湖上强與俱飲醉分韻<pc n="lb"/>
既為序之越數日有自杭歸為予言祖禹領東西州客<pc n="lb"/>
十有四人修褉事西湖以子不及與怏怏而已余笑曰<pc n="lb"/>
杭越相去僅百里其在太虛中不翅同處一毫端我醉<pc n="lb"/>
此若醉彼何與不與有邪又越月歸杭祖禹出所賦詩<pc n="lb"/>
亦俾余序余追思醉越時坐念西州故人其樂其悲弗<pc n="lb"/>
                    <pb n="28b"/>
得知也西州故人念我獨得知其樂其悲乎哉别未乆<pc n="lb"/>
也道未逺也其不相知若是則夫方生而知死足悲既<pc n="lb"/>
死而知生足樂豈通論耶一死一生瞬息間耳其不相<pc n="lb"/>
知又若是晉人去我千歲矣不知我決矣我去晉人亦<pc n="lb"/>
千歲矣不知晉人審矣今日風流醖藉與永和數子同<pc n="lb"/>
乎否乎以地觀之越不知杭杭不知越以人觀之生不<pc n="lb"/>
知死死不知生以世觀之古不知今今不知古則君與<pc n="lb"/>
我握手而笑生之類也分袂而往死之類也古人所以<pc n="lb"/>
                    <pb n="29a"/>
嘆别離之難乎天運易流人生有終會靣之不可常也<pc n="lb"/>
詩云詩云傳云乎哉又惡知杭越所不能限死生所不<pc n="lb"/>
能化古今所不能<hi>缺</hi>則無伺於詩者<pc n="lb"/>
<pc n="　"/>
                    <pc n="　"/>
                    <pc n="　"/>代祭和靖祠文<pc n="lb"/>
嗚呼咸平迨今二百餘年夫豈無人享榮顯於其間泯<pc n="lb"/>
焉弗宣而先生聲名與孤山俱傳問寒梅之幾花儼清<pc n="lb"/>
風其在前士以智力取勝者然乎豈然往誦先生之詩<pc n="lb"/>
寢食殆捐倚而和之未幾絶編是猶折楊皇荂之僅入<pc n="lb"/>
                    <pb n="29b"/>
里耳自擬於咸池鈞天今也使奉祀祠下我心恧焉三<pc n="lb"/>
拜敬薦秋菊寒泉懷哉懷哉何以作先生於九原<pc n="lb"/>
<pc n="　"/>
                    <pc n="　"/>
                    <pc n="　"/>代祭胡葦航文<pc n="lb"/>
嗚呼晴晝花香露晨草翠夫子道意猛雷厲空怒雨擊<pc n="lb"/>
地夫子文勢黄河東注華岳西峙夫子浩然之氣嗚呼<pc n="lb"/>
以夫子之才之美胡不為霖雨用棟梁器庇天下澤後<pc n="lb"/>
世而今也遽止於此嗚呼累辭不就髙尚其志常調待<pc n="lb"/>
次𦕈焉委吏僑居京師猶逆旅之舍耳夫子有子夫子<pc n="lb"/>
                    <pb n="30a"/>
有女豈清白遺之而已謂宜窮愁羈旅之介必置於胷<pc n="lb"/>
次而乃賓客不廢於觴咏師弟所論者經義使坐春風<pc n="lb"/>
立夜雪者恍然皆有所詣今河之廣矣一葦航之舟楫<pc n="lb"/>
失墜諸生又將安所倚嗚呼遙遙紫帽去國幾千里生<pc n="lb"/>
既無四壁可歸無一㕓可耔悠悠丹旐之言旋也夫子<pc n="lb"/>
之精神其往其止雖然人生所可貴者豈六骸耳目之<pc n="lb"/>
所則夫子與諸生諸生之與夫子雖死生千萬化天地<pc n="lb"/>
千萬變豈失其所以交際故諸生知夫子之未嘗生未<pc n="lb"/>
                    <pb n="30b"/>
嘗死不過人哭亦哭人祭亦祭也<pc n="lb"/>
<pc n="　"/>
                    <pc n="　"/>
                    <pc n="　"/>代旌徳觀祭先賢文<pc n="lb"/>
維諸賢兹土之逹人也或尚以徳或崇以言夫既為百<pc n="lb"/>
世之師盍通祀乎歴年佳哉吾杭鬱鬱芊芊納以曼原<pc n="lb"/>
層城繚以崇山徑川兹秀氣之所鍾故其人俶偉而靜<hi>缺</hi>
                    <pc n="lb"/>
昔宋之南有尹氏袁介湖塘而建祠立石史而磨鐫自<pc n="lb"/>
箕山之髙風迄横浦之鴻先三十九人有婦人焉後附<pc n="lb"/>
祠以為方士之居使之潔粢盛而奉豆籩豈不能厚乎<pc n="lb"/>
                    <pb n="31a"/>
風化作新觀曕使後來其永思彼何恃而得傳夫何歲<pc n="lb"/>
月不居谷陵變遷屋委蔓草碑沈斷烟雖樵童牧豎過<pc n="lb"/>
者莫不歎息何有責有守者素餐而不厭某奉檄來居<pc n="lb"/>
心酸涕連闢西偏以為堂安明靈而告䖍幸當路之景<pc n="lb"/>
行不謂余以不然噫何地無才何代無賢况東南之鉅<pc n="lb"/>
邦宜接踵而摩肩自陶唐以來三千六百餘年之間所<pc n="lb"/>
紀者止若此使生抱痛而死銜寃噫逺莫逺於仲尼畧<pc n="lb"/>
莫畧於馬遷豈無浮游大方老死邱園偶信史之失稽<pc n="lb"/>
                    <pb n="31b"/>
遂湮没而不宣有神有靈洋洋在天當鞭雲駕風相顧<pc n="lb"/>
一笑勿以姓名之不及紀而遐蜚獨騫撫大塊而永歎<pc n="lb"/>
安得盡南山之竹而為編况我輩從容浮沈與時周旋<pc n="lb"/>
既無高節茂行表表自見幾何不與草木同腐而遺恨<pc n="lb"/>
於九泉三酹以告孰知余心之拳拳<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="32a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>伯牙琴<pc n="lb"/>
<pb n="32b"/>
                </p>
<p>
</p>
  </div>
<div>
    <p>
<pc n="lb"/>
                    
伯牙琴後序<pc n="lb"/>
右余集詩文六十餘篇平日所作不止是然於是見大<pc n="lb"/>
凡矣有若禮法士嚴毅端重者有若逸民恬淡閒曠者<pc n="lb"/>
有若健將忠壯激烈者有若仙人綽約靖深者有若神<pc n="lb"/>
人變化不可測者余自知如此未知或者知我何如也<pc n="lb"/>
噫三千年後必有揚子雲<pc n="lb"/>
<pb n="1a"/>
                </p>
<p>
</p>
  </div>
<div>
    <p>
<pc n="lb"/>
                    
<pc n="　"/>
                    <pc n="　"/>補遺<pc n="lb"/>
<pc n="　"/>
                    <pc n="　"/>
                    <pc n="　"/>沖天觀記<pc n="lb"/>
兩浙山水之勝最東南由浙江西杭最由杭西餘杭最<pc n="lb"/>
逆天目大溪上十有八里曰洞宵宫者是為大滌洞天<pc n="lb"/>
又餘杭最勝處也未至宫數里兩山翼道折為九鎖佳<pc n="lb"/>
氣盤鬱是以得道士若晉郭許二真君唐吳貞節暨子<pc n="lb"/>
虛閭丘元同輩髙蹈其間遺跡具在至今探幽訪古使<pc n="lb"/>
人飄然欲仙介九鎖外有山名仁壽氣勢特偉衆山所<pc n="lb"/>
                    <pb n="1a"/>
宗然荆棘隠翳過者莫之覿至元壬午前知洞霄宫事<pc n="lb"/>
周公曰清溪翁得兹地愛甚與其徒張公漢傳命工鑿<pc n="lb"/>
三靣山趾三百餘丈闢為夷壤棟宇之先是宋咸淳間<pc n="lb"/>
翁祖靈濟孫先生洎翁師演教龔先生請沖天觀賜額<pc n="lb"/>
𨽻錢唐者建觀霅溪上尋以難毀至是徙而扁焉四五<pc n="lb"/>
年間事未竟二公相先後遺世今主席洞霄沈公介石<pc n="lb"/>
為翁法孫竭力營繕乃完若殿若堂若門廡秩秩有度<pc n="lb"/>
空翠入房闥清流入庖厨四山環匝百木薈蔚行道上<pc n="lb"/>
                    <pb n="1b"/>
者聞鐘磬聲而不見觀所在住山中者聞車馬聲而不<pc n="lb"/>
見路所在自後山益峻則迂徑以陟蒔花竹待逰觀者<pc n="lb"/>
其稍平處間列坐石可憩其最髙甃圓壇可眺逺攜琴<pc n="lb"/>
詠詩可以永日時延方外士居之公暇日輕車往來與<pc n="lb"/>
談元理常語衆曰地之勝也人居之則棒莽不得荒吾<pc n="lb"/>
堦庭豺虎不得闖吾藩牆豈不為天下安宅心之安也<pc n="lb"/>
心居之則嗜慾不得榛莽其内利害不得豺虎其外豈<pc n="lb"/>
不為山中隠仙夫善居其心者亦若居其身爾大滌古<pc n="lb"/>
                    <pb n="2a"/>
洞天兹山大滌所從發凡居斯者豈盡出晉唐人下必<pc n="lb"/>
有脫迹塵渾飛神青冥以不負祖師素願所營與吾中<pc n="lb"/>
心所期然後足以符沖天之意衆曰唯牧時過沈公法<pc n="lb"/>
孫孟集虛與聞于此遂為識之時大徳五年庚子上元<pc n="lb"/>
日石室隠居錢唐鄧牧記<pc n="lb"/>
<pc n="　"/>
                    <pc n="　"/>
                    <pc n="　"/>超然館記<pc n="lb"/>
歲壬寅秋余自越西游大滌客超然館燕坐一室若將<pc n="lb"/>
乆焉或曰大滌天下名山子天下名人也以名人客名<pc n="lb"/>
                    <pb n="2b"/>
山固宜然子十年間乃五六西坐席未暖又翛然而東<pc n="lb"/>
白髮垂耳漫浪湖海無寧居今之留以歲月期乎余笑<pc n="lb"/>
曰余本無名奚以山之名不名為哉且天地大也其在<pc n="lb"/>
虛空中不過一粟耳而况大滌在天地之間哉虛空本<pc n="lb"/>
也天地猶果也虛空國也天地猶人也一本所生必非<pc n="lb"/>
一果一國所生必非一人謂天地之外無復天地焉豈<pc n="lb"/>
通論耶營寧之生人腹中精神所照必以為日月膏液<pc n="lb"/>
所浸必以為江河筋骨所樹必以為山岳其周流百骸<pc n="lb"/>
                    <pb n="3a"/>
六臓而不見所窮必以為四方萬里若是逺也而告之<pc n="lb"/>
曰一人之外又有若人者彼不信也人生於天地之間<pc n="lb"/>
何以異此人之生也自非甚乆天以歲月期之固有積<pc n="lb"/>
矣計歲月之在人生忽然爾計人生之在古今亦無幾<pc n="lb"/>
爾今以一天地所見一歲月所期妄計去留其間乎雖<pc n="lb"/>
然大滌誠名山也前乎居此若我輩者豈無晉郭許二<pc n="lb"/>
君功滿道備上登於天蓋世俗所甚慕而大滌之所以<pc n="lb"/>
為名也由今觀之則今日去晉不猶旦暮乎大滌去天<pc n="lb"/>
                    <pb n="3b"/>
不猶咫尺乎我與二君方相從以游相忘以居而又何<pc n="lb"/>
莫焉乆亦可速亦可為我燕坐亦可為二君沖舉亦可<pc n="lb"/>
信以為超然乎哉<pc n="lb"/>
<pc n="　"/>
                    <pc n="　"/>
                    <pc n="　"/>清真道院碑記<pc n="lb"/>
餘杭西十有八里曰九鎻山逆溪水上左右山趾相錯<pc n="lb"/>
行者縈其間前直百步外若斷無路為鎖一也迄九鎖<pc n="lb"/>
山勢差闢直上則為洞霄宫左折為東天柱嶺西北泉<pc n="lb"/>
石最勝曰青檀山舊志載月窟氷壺鏡潭試劒岩湧翠<pc n="lb"/>
                    <pb n="4a"/>
石壁悉在兹山爾宋咸淳間前知洞霄宫事凝神朱先<pc n="lb"/>
生以先世諸墓在作祠山陽先生殁至元巳丑其徒沖逸<pc n="lb"/>
孫法師與其孫今靜逸法師舒公闢而廣之曰清真道<pc n="lb"/>
院為屋凡五六十楹而門廡殿堂齋閣庖湢咸有法度<pc n="lb"/>
松杉垂隂花卉迭芳白晝無聲不類人境大門内流泉<pc n="lb"/>
所直則發石甃址四周若牆址坎為方地畜金鯽百數<pc n="lb"/>
叩欄檻悉至取食山下飛玉泉懸瀑數仞自是出也歲<pc n="lb"/>
庚子余過舒公憩暑於此相與觴詠為樂暇日登髙指<pc n="lb"/>
                    <pb n="4b"/>
余諸山慨然曰宫西南為伏虎岩晉郭文舉隠也西昇<pc n="lb"/>
天壇許逺遊沖舉也其下石室唐吳貞節仙去瘞書劒<pc n="lb"/>
處也北大滌洞則暨子虛得道長往與吾逺祖元同先<pc n="lb"/>
生築室後入兹洞以逹華陽也神仙者學雖由内鍊亦<pc n="lb"/>
山川之靈秀發之俯仰千歲風氣不殊誠有作者豈遽<pc n="lb"/>
遜晉唐人哉奈何留連光景醉而生夢而死者比比皆<pc n="lb"/>
是百年榮華與化俱盡千刼流浪其憂無涯何不運靈<pc n="lb"/>
旗孕火芝囬風返景於寸田尺宅之間馭氣飛神於清<pc n="lb"/>
                    <pb n="5a"/>
都紫㣲之上而與數君子相視一笑若是則内不愧吾<pc n="lb"/>
先生外不愧乎大滌洞天其可乎余曰唯大徳四年庚<pc n="lb"/>
子七月錢塘鄧牧記集賢直學士趙孟頫書<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>伯牙琴補遺<pc n="lb"/>
<pb n="5b"/>
                </p>
<p>
</p>
  </div>
        </body>
</text>
</TEI>