<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>山忩餘稿</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>山忩餘稿<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>甘復<pc n="　"/>撰<pc n="lb"/>
<pc n="　"/>
                    <pc n="　"/>
                    <pc n="　"/>陳氏野逸軒記<pc n="lb"/>
興安陳平仲甫别居琯谿之上䟽泉凡四蒔花木藝蔬<pc n="lb"/>
果結茅以怡老列閒軒臨于水竹之裔為良朋暇日琴<pc n="lb"/>
奕觴咏之地扁曰野逸而求記于余余謂逸非君子所<pc n="lb"/>
尚也周公嘗以無逸戒成王矣而世自有取乎逸者豈<pc n="lb"/>
非以逸之得其時邪夫君子在下而未遇也厲其氣植<pc n="lb"/>
                    <pb n="1a"/>
其志考經傳而博古今冀以行其義發其所藴用時而<pc n="lb"/>
官於朝也惟職之是勤恐上負於其君下負於其民而<pc n="lb"/>
有尸位之譏曠官之責焉君子非惟不敢以逸且有不<pc n="lb"/>
暇也及其既老謝事而歸于野也枕石棲谷玩花草弄<pc n="lb"/>
雲月無求於已無責於人而與世外之士相往還澹然<pc n="lb"/>
乎物之表葢非有意于逸而逸將有以自至者其勢然<pc n="lb"/>
也平仲甫之少也常致力於文學壯始遊於京師結交<pc n="lb"/>
四方之賢士一官老而歸也且遇天下之大亂<hi>缺</hi>
                    <pc n="lb"/>
                    <pc n="　"/>乎<pc n="lb"/>
                    <pb n="1b"/>
岩石之間思曩昔之役其身於外勞其心於内豈不為<pc n="lb"/>
逸邪且余聞伯夷叔齊孔子以逸民稱焉以其遺世而<pc n="lb"/>
自足也今平仲甫之樂其志於遊倦之餘其亦有以自<pc n="lb"/>
足也歟<pc n="lb"/>
<pc n="　"/>
                    <pc n="　"/>
                    <pc n="　"/>行解<pc n="lb"/>
有語甘子者曰子博碩之士也抑知今之與古異乎古<pc n="lb"/>
之道不宜於今之俗矣古之有道之士非求世之知也<pc n="lb"/>
鄉閭稱之同列推之在勢者援之君之明者辟之接之<pc n="lb"/>
                    <pb n="2a"/>
以賢良尊之以師傅禄之以上秩故士得以自重而卒<pc n="lb"/>
不能不顯于世今也儒之道弊久矣弛而不張靡而不<pc n="lb"/>
起誕詭之是矜媚巧之是諛以唱以和合氣同聲雖使<pc n="lb"/>
古之君子復生今世將為所嗤詆折困以没爾子以匹<pc n="lb"/>
夫之賤無援于當途而抗以髙志潔以遐躅闢浮淫黜<pc n="lb"/>
阿附混混以趨指激為疵目之者以嗔口之者繼毁子<pc n="lb"/>
捐一世之不顧而力追於古吾將見子道益窮而身悴<pc n="lb"/>
時卒不至而力已屈矣尚覬有以稱而推之援之辟之<pc n="lb"/>
                    <pb n="2b"/>
者邪子盍玩爾心巻爾智蜜爾剛言脂爾嚴顔以怡以<pc n="lb"/>
嬉毋劂毋剞委風比流惟世之隨庶收譽于一時而卜<pc n="lb"/>
子之遇也甘子曰子特世俗之士爾非知君子之道者<pc n="lb"/>
也君子之志欲以信其道不隨世以高下易其所守不<pc n="lb"/>
如是亦恒人爾何足貴哉葢君子有不求於一世之知<pc n="lb"/>
將以蘄於萬世者古之君子有聞於今皆不偶於當世<pc n="lb"/>
者也子何遽慊於吾哉子欲吾舍已以從於人邪孔子<pc n="lb"/>
嘗曰志士仁人無求生以害仁有殺身以成仁死生之<pc n="lb"/>
                    <pb n="3a"/>
大猶不以枉其道而子欲以世之聲利之末屈吾志乎<pc n="lb"/>
葢屈志以生有不若直道而死也子自安毋躁從吾所<pc n="lb"/>
志而已客慚<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>逡廵以退作行解<pc n="lb"/>
<pc n="　"/>
                    <pc n="　"/>
                    <pc n="　"/>書人傑張先生哀辭後<pc n="lb"/>
古之懐竒宏廓之士自顧之重恒不合扵俗且遇時不<pc n="lb"/>
足以有為則將潛身隱耀或託酒糵以自放肆歌詩以<pc n="lb"/>
為豪混樵漁農牧不以自别也至其老且衰幸得一施<pc n="lb"/>
其所學以埀聲於後一世恒不一二人其不遇以死名<pc n="lb"/>
                    <pb n="3b"/>
遂泯於當世者為可悲也若人傑張先生之行義有不<pc n="lb"/>
愧於古人才足用於今世以世益艱不合於俗故頺然<pc n="lb"/>
自放酣嬉遠引以嘯以歌而適其趣有足壯者人以先<pc n="lb"/>
生年未衰有待以施於用嗚呼死矣名其冺乎不冺乎<pc n="lb"/>
是亦命也其可哀也<pc n="lb"/>
<pc n="　"/>
                    <pc n="　"/>
                    <pc n="　"/>呉氏四友軒記<pc n="lb"/>
臨川東出百里多大山長谷羅峯積烟峯皆竒聳峭特<pc n="lb"/>
二峯之北有山曰斛山勢益廻阻喬林秀壁藏墟帶塢<pc n="lb"/>
                    <pb n="4a"/>
其陽臨江東西所通道連峯青環翠絡奔若突騎磊若<pc n="lb"/>
貫珠居者靣重岡據大麓雞犬聲不外聞以山背名其<pc n="lb"/>
地<hi>缺</hi>
                    <pc n="lb"/>
                    <pc n="　"/>呉氏自里之黄橋徙居之今百餘年世以詩書<pc n="lb"/>
文雅稱于其鄉兵興墟落蕩燬呉氏之居幸存東距百<pc n="lb"/>
步許泉石清潤巖谷深衍然藂莽所交森木所翳虵虺<pc n="lb"/>
得以遊狐兔得以居積嵗以久莫之翦闢呉氏之秀從<pc n="lb"/>
魯過彊仕之十年謝馳騖退息閭里始斬蒙棘除奥草<pc n="lb"/>
池焉圃焉藩焉垣焉翹然者松之青蔚然者竹之茂芬<pc n="lb"/>
                    <pb n="4b"/>
然者梅之馨以繁無他植焉呉君日遊三者之間招行<pc n="lb"/>
雲弄飛雪俯石溜之潺湲駭鳴鳥之上下狂吟浩唱以<pc n="lb"/>
適其趣不知時嵗之晏霜露之既零矣以呉君之更阨<pc n="lb"/>
困摧折不嗇其氣不隳其名而詭然拔於士類頓悴淪<pc n="lb"/>
靡之中有若嵗寒而松之不輟其青竹之不輟其茂而<pc n="lb"/>
梅之不輟其馨以繁也以其與三者若有合焉故扁其<pc n="lb"/>
所居東偏之室曰四友軒屬余為之記余聞君子取友<pc n="lb"/>
蘄益於我也彼三者植物無知者也固無取於人而亦<pc n="lb"/>
                    <pb n="5a"/>
無待於人人則有知者也既取於彼必有慕於彼慕於<pc n="lb"/>
彼必蘄一於彼睇彼翹然蔚然芬然於衆植脱落摧蹶<pc n="lb"/>
之際豈不竦然思有以礪其節固其志而離於俗耶徒<pc n="lb"/>
羡彼而不求之於我将彼自彼我自我雖友之何益之<pc n="lb"/>
有吴君曰吾志也遂書以為記<pc n="lb"/>
<pc n="　"/>
                    <pc n="　"/>
                    <pc n="　"/>贈陳君伯柔序<pc n="lb"/>
時平以仕世亂而隐君子行蔵之義也然於紛更之際<pc n="lb"/>
政教既壊強以肆暴弱以肆姦張機列罟以相漁賊廉<pc n="lb"/>
                    <pb n="5b"/>
恥䘮而詐暴興自非有志於當世者出以衛民之生則<pc n="lb"/>
亂将何由寧而刑殺何時而息乎然後知君子時雖當<pc n="lb"/>
隐而於義又有不容决然者是以陳君伯柔之欲為時<pc n="lb"/>
出也能無意乎陳君通今學古有輔世長才知已寡過<pc n="lb"/>
欝其所蓄今将曠遊名山大澤覽天下之竒勝以疏宕<pc n="lb"/>
其志氣時方用武海内豪傑有以靖難庇民之事為己<pc n="lb"/>
任則願見之世以施其素所嘗學聖賢之術然未敢必<pc n="lb"/>
於時之有濟也陳君斯行有遇乎命也不遇乎亦命也<pc n="lb"/>
                    <pb n="6a"/>
命也陳君之行與藏也復奚疑斯文同志咸作詩為餞<pc n="lb"/>
以余辱深知於陳君也而俾為之序余卒歸之命以為<pc n="lb"/>
陳君贈<pc n="lb"/>
<pc n="　"/>
                    <pc n="　"/>
                    <pc n="　"/>書周氏族譜後<pc n="lb"/>
全溪周氏族譜并述賛於後盖周君伯厚之所撰次也<pc n="lb"/>
備録其所知不遺於既遠上下五百餘年多貴顯其間<pc n="lb"/>
嗚呼服自斬衰至五世而緦六世則無服矣無服則情<pc n="lb"/>
盡矣情盡則路人矣其初一人之身至五世之後而路<pc n="lb"/>
                    <pb n="6b"/>
人仁人之心不能無怛然也至如天子立廟七諸侯五<pc n="lb"/>
大夫三士一庶人祭於寢聖人制禮非不欲士庶人悉<pc n="lb"/>
及於逺始髙曽而祀之以致其孝盖貴賤降殺有不得<pc n="lb"/>
不然者伯厚布衣士也而能紀述其先歴世二十而不<pc n="lb"/>
止豈非用心之厚者哉豈非用心之厚者哉觀周氏之<pc n="lb"/>
譜不獨見伯厚之賢而且為之有感矣<pc n="lb"/>
<pc n="　"/>
                    <pc n="　"/>
                    <pc n="　"/>何氏耕樂軒詩叙<pc n="lb"/>
四民所業農為勞比工商於世為最重士託跡於是乃<pc n="lb"/>
                    <pb n="7a"/>
忘其勞而以為樂焉非樂於勞也樂得其志而無慕於<pc n="lb"/>
天下也是以臨川何君<hi>闕</hi>得者謝世所馳騖而趨曠閑<pc n="lb"/>
寂僻之區以耕為樂焉一世莫不期樂於逸而何君獨<pc n="lb"/>
樂得其志一世莫不求樂於外而何君獨樂於無慕惟<pc n="lb"/>
其樂非世之所樂是以食其力而無慊焉身賤而無辱<pc n="lb"/>
焉因名所僑居之室曰耕樂軒以見其志邑里之能文<pc n="lb"/>
者咸作詩歌以美之其族之良孟車以友善於余俾為<pc n="lb"/>
之叙夫昔伊尹之耕於有莘之野視湯聘而囂囂以耕<pc n="lb"/>
                    <pb n="7b"/>
而樂也龎公之耕於鹿門欲遺安於子孫以耕而樂也<pc n="lb"/>
惟其樂於是也故舉天下無足動其心也矣今何君亦<pc n="lb"/>
果以耕而樂乎則東陽初曦堙谷冥冥引犢出林以至<pc n="lb"/>
於野雨膏新畬耜功攸始釋鞅以休載歌於叢行秣水<pc n="lb"/>
澨饁者在路樹而春穫而秋出而朝還而暮不知四時<pc n="lb"/>
之變寒暑之易不知世之亂與治也不知圭組之榮斧<pc n="lb"/>
鉞之威也皞皞乎葛天無懐氏之民與余見荷蕢於路隅<pc n="lb"/>
耕於畆有問津者而謁焉必将傲然而不顧矣非何君<pc n="lb"/>
                    <pb n="8a"/>
乎誰望<pc n="lb"/>
<pc n="　"/>
                    <pc n="　"/>
                    <pc n="　"/>太公釣圗序<pc n="lb"/>
人之得於我者既重然後視天下為輕苟或非其人雖<pc n="lb"/>
一物之微得失之際将僴然為之動矣况天下乎故學<pc n="lb"/>
不志其大而卒有為於世者未見也古之豪傑之士或<pc n="lb"/>
勤於畎畆老於屠釣困於監門御旅義不茍屈於世筋<pc n="lb"/>
骸益勞計慮益乖歴變益多有得於已者益大是以出<pc n="lb"/>
而當天下之事不待考之方策察於民情而天下之利<pc n="lb"/>
                    <pb n="8b"/>
病所當務之先後已素定於其心如探囊出物而不勞<pc n="lb"/>
焉太公之髦且窮也聞西伯之賢而歸之餓羸迸迫寄<pc n="lb"/>
迹漁釣茍不遇将終焉而已爾載以後車尊以師傅有<pc n="lb"/>
不加於江湖烟雨之適也輔之以文輯之以武因時適<pc n="lb"/>
變以御天下其素定者得以見矣嗚呼今去周餘二千<pc n="lb"/>
百年雖庸夫賤𨽻童稚婦女傳誦之而不絶其間豈無<pc n="lb"/>
布衣致将相而榮顯者乎然多湮滅於無聞若太公亘<pc n="lb"/>
萬世窮天地名有不得而冺也後世好事者又圗其跡<pc n="lb"/>
                    <pb n="9a"/>
以示将來其志可尚矣乎臨川某以先世所藏之圗來<pc n="lb"/>
徴余文以求詩於大夫君子能賦者必有以發其所好<pc n="lb"/>
矣是為序<pc n="lb"/>
<pc n="　"/>
                    <pc n="　"/>
                    <pc n="　"/>送凃處士歸宜黄叙<pc n="lb"/>
古者井天下之田授之民凡民皆有田耕以為食士之<pc n="lb"/>
窮未始不托於農也及出而仕於上也秩有崇卑視德<pc n="lb"/>
之薄厚而上下其食雖抱關擊柝之賤食必足以代其<pc n="lb"/>
畊仕而顯子孫猶得以䝉世禄焉後世田不井授兼并<pc n="lb"/>
                    <pb n="9b"/>
興而無田者衆仕者亦無世禄矣士之未仕也則無所<pc n="lb"/>
於資以致其業折而教授人子弟以食所奉亦略猶仕<pc n="lb"/>
耳其入之寡亦抱關擊柝之類耳雖不足發其所藴然<pc n="lb"/>
誨人以道德仁義之懿而裕之以博古經世之學比於<pc n="lb"/>
干時以仕澤不足被之民而徒食其食則不屈其道於<pc n="lb"/>
世為有補矣冝黄凃子世衣冠之族有長才自重不茍<pc n="lb"/>
合於世益以聖人之書求聖人之道施於身而見於事<pc n="lb"/>
至於諸子百家之言浮屠老氏之説靡不探其㣲掇其<pc n="lb"/>
                    <pb n="10a"/>
要故發之於文章浩浩乎若倒江河以注之於海昭昭<pc n="lb"/>
乎若引星辰而拱於極也遭世大亂違離其鄉顛踣逼<pc n="lb"/>
迸不恒以居退無田以耕無世禄以待給進而欲仕無<pc n="lb"/>
援於當途又且不肻枉屈其志汨沒舘授今亦将已老<pc n="lb"/>
矣不得以推其所蓄於天下烏能無戚戚於懐耶余避<pc n="lb"/>
地來臨川東境得遊從之乆視子行槖蕭然猶前日也<pc n="lb"/>
然里俗之薄因子以厚學者之愚因子以智其道德仁<pc n="lb"/>
義之懿博古經世之學之在於人者則無窮矣今子之<pc n="lb"/>
                    <pb n="10b"/>
欲旋其鄉也則後進失所師同志失所友昏蔽無從以<pc n="lb"/>
開明疑難無從以考質孰不為慨然也耶故咸作詩以<pc n="lb"/>
道所眷惜之意以余辱知於子尤深獲私於子且厚俾<pc n="lb"/>
為叙而不敢辭故因及古者制民産世禄之有常而後<pc n="lb"/>
世之士無所資為可歎也<pc n="lb"/>
<pc n="　"/>
                    <pc n="　"/>
                    <pc n="　"/>贈李伯禹序<pc n="lb"/>
天下之足寓性情發滯欝而曠然自得以忘乎世者莫<pc n="lb"/>
山水若也山有崇卑水有廣狹茍託意於是則皆有可<pc n="lb"/>
                    <pb n="11a"/>
樂非必憑太山之杪巔泝鉅海之驚瀾然後足以盡山<pc n="lb"/>
水之竒觀哉然有恢廓尚志之士率欲窮其貌状極所<pc n="lb"/>
險怪以足平生願而恒困躓於賤貧惴縮於世難足欲<pc n="lb"/>
進而旋尼者多有之也彼貴顯有力於時者可以肆意<pc n="lb"/>
於其間矣又往往役身官守懼罰責於前畏刺譏於後<pc n="lb"/>
之不暇奚以山水之慕為樂耶惟彼不暇於慕然後賤<pc n="lb"/>
而在下者得以專焉古來衡門之士於一山一水之異<pc n="lb"/>
猶足樂之以忘世况有志於盡天下之勝槩者乎是以<pc n="lb"/>
                    <pb n="11b"/>
余於李君伯禹之遊甚壮其志焉伯禹家臨川西原之<pc n="lb"/>
上盖山水之奥惟其有得於山水者深故猶以為未足<pc n="lb"/>
而欲求天下名山大澤之著於今昔者而觀之以足其<pc n="lb"/>
所願不困躓於賤貧不惴縮於世難傲然挾所傳郭氏<pc n="lb"/>
之術以所得於内者蘄往徵焉然則伯禹果溺其志於<pc n="lb"/>
山水之外者耶特以寓情性發滯欝而忘乎世爾然伯<pc n="lb"/>
禹性警敏有才幹通知今古使顯用於時必有大過人<pc n="lb"/>
者特不為當道所知得以自放於世外茍由此見知於<pc n="lb"/>
                    <pb n="12a"/>
時余恐伯禹亦将不暇終遂所願矣因相視一笑書以<pc n="lb"/>
為送行序<pc n="lb"/>
<pc n="　"/>
                    <pc n="　"/>
                    <pc n="　"/>谷春詩序<pc n="lb"/>
谷春<hi>闕</hi>山人號也號所以假借於物而為不敢斥其名<pc n="lb"/>
與字者而稱之也若山人則以其身之所棲時之所煦<pc n="lb"/>
卉木之所芸茂遂因以號焉能文者從而為之詩之抑<pc n="lb"/>
詩其人乎而詩所假借者乎然後知為之詩之者難也<pc n="lb"/>
山人歛所得於人者詩歌凡若干首來徴余言或推其<pc n="lb"/>
                    <pb n="12b"/>
謝世以逺引或美其雲烟水石之足自娱人乎所假借<pc n="lb"/>
乎詩之者得其義而兼施於辭者已讀是編然後有以<pc n="lb"/>
知其人之賢而制號之不浮焉若乃搴長蘿藉幽草弄<pc n="lb"/>
潺湲而玩芳馨逍遥以肆乎塵壒之外覧物之無盡其<pc n="lb"/>
為樂也不窮詩之者固不能道而余亦不可得而述也<pc n="lb"/>
志茍合焉将自知之是為序<pc n="lb"/>
<pc n="　"/>
                    <pc n="　"/>
                    <pc n="　"/>祭社文<pc n="lb"/>
古之有國者必立社木焉以專其主壇焉以奠其位春<pc n="lb"/>
                    <pb n="13a"/>
秋祈榖報功嚴祀事無虧缺至於後世田野之氓尸木<pc n="lb"/>
而祠嵗時率厥里閭竭精誠以享時物不敢違古之意<pc n="lb"/>
焉今年冬春之交寒温爽候繼以滛雨民先時以旱憂<pc n="lb"/>
且方今海内兵争大軍所過民不得耕種饋餉之給亟<pc n="lb"/>
歛於南土神茍不相厄之以旱則民将不克自存流逋<pc n="lb"/>
無所底居矣幸神之靈賜以時雨非惟民得不去鄉土<pc n="lb"/>
神亦且永受其饗兹因里人率恒典享時物於神故敢<pc n="lb"/>
為神告<pc n="lb"/>
                    <pb n="13b"/>
<pc n="　"/>
                    <pc n="　"/>
                    <pc n="　"/>書許聖瑞自製墓誌銘後<pc n="lb"/>
好生惡死恒人之情然好果常有惡亦得以免夫惑者<pc n="lb"/>
之不達生而梏於形也余讀賈生鵩賦陶潜挽歌詞而<pc n="lb"/>
知二子之不梏於形而能達生矣自天生民以來洊生<pc n="lb"/>
洊死相續於無窮人生一世不盈百年於其間頃刻爾<pc n="lb"/>
恒苦心役役於聲利之途少而壮壮而老且死不暫休<pc n="lb"/>
嗚呼豈不甚惑矣哉若許君聖瑞之生營其墓而自述<pc n="lb"/>
以銘慨然齊死生不以人之所惡者為嫌所好者自蘄<pc n="lb"/>
                    <pb n="14a"/>
其有得於賈生陶潜之意可謂賢矣世之眵瞶衰羸希<pc n="lb"/>
望不已而興大耋之嗟者之聞許君之風也得無激乎<pc n="lb"/>
<pc n="　"/>
                    <pc n="　"/>
                    <pc n="　"/>艾仲庸文集序<pc n="lb"/>
國朝以文章擅名一世惟蜀郡虞公為卓卓四方魁竒<pc n="lb"/>
賢俊之登其門者皆天下士也公益達其才廣其識皆<pc n="lb"/>
足以輔世而有為或居朝廷有聲於時或處巖野直道<pc n="lb"/>
不屈其志身雖窮逹之異而文章皆炳炳然有以驚世<pc n="lb"/>
而動俗臨川艾君仲庸世衣冠之族沐仁義詩書之澤<pc n="lb"/>
                    <pb n="14b"/>
奮然為文章有追古之志從公遊最乆受知於公為尤<pc n="lb"/>
深故才益髙識益大文章益深宏而俊偉非一時遊公<pc n="lb"/>
之門者所能及公之蘄於仲庸見之序文者不獨美其<pc n="lb"/>
文辭之工将見其顯用於時以發其所蓄積者焉仲庸<pc n="lb"/>
自顧之重有不待公言而自信其有為也不幸志未遂<pc n="lb"/>
而遭天下之亂阨困於草澤不得奮見於事業而文章<pc n="lb"/>
則多為人所傳公知仲庸之深故蘄之至若仲庸之才<pc n="lb"/>
之識宜副公之所蘄矣乃不免為巖野之士託文章以<pc n="lb"/>
                    <pb n="15a"/>
自見雖足以為不朽而志弗行於當世為可惜也然仲<pc n="lb"/>
庸年方五十才力正強終将有為以施其所學不徒見<pc n="lb"/>
之空言而已益淬其器而厲之待時而用焉當不負公<pc n="lb"/>
所知所蘄也余生後慕公不及一見為平生恨幸辱交<pc n="lb"/>
仲庸得以私淑焉自顧才質之蠢且愚終不能有所進<pc n="lb"/>
矣世之慕公欲求其志為其文者於仲庸所製而考焉<pc n="lb"/>
庶幾得其授受之㣲者矣<pc n="lb"/>
<pc n="　"/>
                    <pc n="　"/>
                    <pc n="　"/>荅李振宗書<pc n="lb"/>
                    <pb n="15b"/>
士顧在我者守之固然後患難困厄之來不足以移之<pc n="lb"/>
世俗之視其崛然獨立塊然獨處不嗤以為狂則見目<pc n="lb"/>
以為愚是以古之宏廓之士既不為時之用以施其才<pc n="lb"/>
則混於漁樵耕牧不以自别盖将有待也足下讀書懐<pc n="lb"/>
獨行君子之德更患難厄困不茍合於世其氣益剛志<pc n="lb"/>
益大以狂愚見嗤於流俗而不顧非在我者守之固而<pc n="lb"/>
将有待者不能也顧某顛頓之乆才不逮於人又敢當<pc n="lb"/>
足下蘄之之過哉所惠詩甚佳絶蘄即奉答意澁辭窘<pc n="lb"/>
                    <pb n="16a"/>
卒未成章别當綴合請教也未卜相見惟自重不宣<pc n="lb"/>
<pc n="　"/>
                    <pc n="　"/>
                    <pc n="　"/>書饒子進詩集後<pc n="lb"/>
饒君子進之詩佚宕俊偉力追古之作者而駸駸乎有<pc n="lb"/>
其風矣金陵紀行諸作尤竒絶余昔避地來臨川慕君<pc n="lb"/>
祖父心道甫直道多文蘄一見焉未能也過數嵗始遊<pc n="lb"/>
南塘心道甫已殁識其諸孫皆以長才博辯世其業可<pc n="lb"/>
以知其祖訓矣且心道甫遺風餘教在他人猶為所激<pc n="lb"/>
以造於道况其子孫之魁傑者乎然則子進所就余信<pc n="lb"/>
                    <pb n="16b"/>
其不但工於詩句之末異時見用於世必将有以發其<pc n="lb"/>
傳緒之㣲者已<pc n="lb"/>
<pc n="　"/>
                    <pc n="　"/>
                    <pc n="　"/>贈何孟車序<pc n="lb"/>
古之賢豪奮起赫然以勲業隆於世者莫不有竒偉非<pc n="lb"/>
常之人建謀定計於其間是以後世抱才識之士自視<pc n="lb"/>
既重雖當羣雄角逐之秋争以禮下於士亦必擇其人<pc n="lb"/>
為之用然後志有所展功有所立以流聲於天下後世<pc n="lb"/>
臨川何孟車年少以學遊先逹之門有恢廓長才不為<pc n="lb"/>
                    <pb n="17a"/>
當世所知困厄於草澤長嘯獨詠以適其樵漁牧野之<pc n="lb"/>
趣慨然不屈其志以茍合於時今将躡蹻以遊於當世<pc n="lb"/>
賢豪間欲求知已為之用以通其所願請余言以自壮<pc n="lb"/>
余曰方今用武在勢者以勇徤才畧徴士為急素以經<pc n="lb"/>
濟之䇿自重不輕市於世者既以撫抱振迹而起顯於<pc n="lb"/>
當路矣子以恢廓之才久困於下胸中所有必異於世<pc n="lb"/>
俗之常見一遇知己為之以發焉吾将見子志有所展<pc n="lb"/>
功有所立於時必有濟者已若流聲於天下後世不足<pc n="lb"/>
                    <pb n="17b"/>
為吾子道也顧余田野摧踣之蹤無才識見知當世自<pc n="lb"/>
分永棄於無用於子之行之果能不為之喜且有望焉<pc n="lb"/>
<pc n="　"/>
                    <pc n="　"/>
                    <pc n="　"/>卜筮集要序<pc n="lb"/>
易者造化吉凶消長之理後之述之者或發其㣲或究<pc n="lb"/>
其象或推其數皆所以廣夫易之用自卜筮古法不傳<pc n="lb"/>
後之言卜者往往以撰合穿鑿多言誇嚴相矜鮮有得<pc n="lb"/>
其要者同邑章子漁所授傳德興傅氏卜筮書盖出麻<pc n="lb"/>
衣民所述也子漁又約而次之為二十四章名曰卜筮<pc n="lb"/>
                    <pb n="18a"/>
集要義精而不鑿類分而甚明上啓鬼神之閟下驗人<pc n="lb"/>
事吉凶之實世之君子咸有取焉觀者毋以小道而忽<pc n="lb"/>
之也<pc n="lb"/>
<pc n="　"/>
                    <pc n="　"/>
                    <pc n="　"/>涂子東遊藁序<pc n="lb"/>
文果難乎哉世之作者多矣未始以為難也文果不難<pc n="lb"/>
乎哉盖成一家之言為難也冝黄涂子以直道勁氣發<pc n="lb"/>
而為文㴠㴠乎其中也渾渾乎其出之也煜煜乎其蒼<pc n="lb"/>
然而深也本之六經叅以孟韓取於荘騷而成一家之<pc n="lb"/>
                    <pb n="18b"/>
言方其無言也若訥若愚及其有言也雷動雲行而風<pc n="lb"/>
雨疾至惜夫賤而在下不得當古良史之職以述朝廷<pc n="lb"/>
政治之蹟忠臣烈士之行以託其意於無窮而徒發於<pc n="lb"/>
風泉草木老佛竒怪以冩其鬰塞不舒之情人見其悲<pc n="lb"/>
吟慨歎於水濱路隅而惜其時之不偶而不知其所蓄<pc n="lb"/>
者富不獲所施之為憤也已老而文益多性懶不自矜<pc n="lb"/>
惜余得嚴子所錄東遊集凡若干篇玩之愈乆益可愛<pc n="lb"/>
因序而歸之世無知涂子者苟知涂子者尚有徴於余<pc n="lb"/>
                    <pb n="19a"/>
言矣<pc n="lb"/>
<pc n="　"/>
                    <pc n="　"/>
                    <pc n="　"/>重修東山寺記<pc n="lb"/>
東山寺在臨川治東百里舊無碑碣可徴始末宋開禧<pc n="lb"/>
間羅首寺僧智寶來主寺事衆視昔有加始與諸浮屠<pc n="lb"/>
齒至大元至正初廩乏恒入衆以死徙屋圮不支埀廢<pc n="lb"/>
矣鄉之鉅族里之秀民嘗學於其徒者憫道塲之寖壊<pc n="lb"/>
佛宮穿漏雨濯日暴咸言羅首嗣賢端靖潔脩能任教<pc n="lb"/>
門事耆年峻德道行不懈盍請以紀綱斯寺将復見智寳<pc n="lb"/>
                    <pb n="19b"/>
之蹟於是請以某年居之嗣賢慨然蘄作興以振其弊<pc n="lb"/>
不乆罹世難所在蕩毁寺幸無事裒資蓄材輒散於兵<pc n="lb"/>
嗣賢益老恒以願之弗償戚於心間召其徒守行謂之<pc n="lb"/>
曰吾年幾髦矣衰且病而弗集厥初志柰何其徒感其<pc n="lb"/>
意奮以誓相之成遂於癸卯之夏六月興工倉無庾釜<pc n="lb"/>
之儲囊乏銖絲之積陶埴於丘度林於岑耕者授之食<pc n="lb"/>
巧者授之技壮者授之力至丙午冬十一月訖工佛殿<pc n="lb"/>
法堂鐘樓門廡以至蔵經之室棲客之舎與夫膳寢燕<pc n="lb"/>
                    <pb n="20a"/>
休更衣盥潄之所以次聿新嗣賢以記属於余曰始吾經<pc n="lb"/>
度薦失事機恒懼時之不待力之不任而食志以歿幸<pc n="lb"/>
振餘緒復見今日雖天隂隲之有素然吾子不賜之文<pc n="lb"/>
以刻於石則後孰知吾師弟子之勤以乆而克以有立<pc n="lb"/>
也夫臨川東鄙多山谷壌土埇隘物産不豐稼焉僅足<pc n="lb"/>
於食桑焉僅足於衣其於施財何如也海内闘争民煩<pc n="lb"/>
於事伍焉以兵傭焉以工期焉以役間竊其隙於樹藝<pc n="lb"/>
且不給其於授力何如也嗣賢無所挾以倡斯役人之<pc n="lb"/>
                    <pb n="20b"/>
施財授力有若忘所匱而強所勞者茍非嗣賢之行之<pc n="lb"/>
信於人也乆其言之入於人者深何能致此偉然之功<pc n="lb"/>
𢎞千百嵗之基於前以卑無窮於後也耶其徒守行守<pc n="lb"/>
行之徒演願皆濶達有才智相其師之有立也亦宜是<pc n="lb"/>
皆可書也若乃寺之始造之由與中所廢興里之故老<pc n="lb"/>
能畧道其所聞似無稽而難信故不述<pc n="lb"/>
<pc n="　"/>
                    <pc n="　"/>
                    <pc n="　"/>書羅尊聞先生遺藁後<pc n="lb"/>
余為童子方渉筆研時嘗拜君於學舎歌小雅鹿鳴三<pc n="lb"/>
                    <pb n="21a"/>
章君撫之謂鄉先生曰是生也衣冠之族學必将世其<pc n="lb"/>
家自後君留滯四方迹於吾邑踈矣余稍知學而遭亂<pc n="lb"/>
㐲竄越嵗二十始謁君於臨川之羅湖君勤勤以慰之<pc n="lb"/>
謇謇以朂之留以信宿始離去又更六年復過羅湖君<pc n="lb"/>
歿已三嵗矣嗚呼余少也見君之壮余壮也見君之老<pc n="lb"/>
曽不幾何時而泯焉以死繼之甚矣人之少壮之易衰<pc n="lb"/>
生之以不可久存如此夫余於興安學舎得君遺藁若<pc n="lb"/>
干篇讀之俊麗雅正視壮嵗之作工力尤倍噫君蓄於<pc n="lb"/>
                    <pb n="21b"/>
中者富矣與時多竒不得一宣於用太史公言虞卿非<pc n="lb"/>
窮愁亦不能著書以自見於世然則君志屈於今猶可<pc n="lb"/>
伸於後余既惜君不得意以死而竊用此為君慰也<pc n="lb"/>
<pc n="　"/>
                    <pc n="　"/>
                    <pc n="　"/>書袁孟兖字説後<pc n="lb"/>
古之君子嘗吏是州也人往往以是州目而號焉至於<pc n="lb"/>
後世傳之不絶以一人號以一州湏長吏而賢者為稱<pc n="lb"/>
兖禹列九州之一袁君邁先世所家也虞太史用以易<pc n="lb"/>
袁君之字或人疑以為問余曰今夫人之去中國而居<pc n="lb"/>
                    <pb n="22a"/>
夷貊也則凡属中國皆云故土矣越人之於南燕人之<pc n="lb"/>
於北也亦然袁君之去兖纔三世爾墳墓之所處宗戚<pc n="lb"/>
之所在烏得無情哉仁人莫不念其親念其親莫不念<pc n="lb"/>
其土念其土雖去百世之乆萬里之逺有不能忘者太<pc n="lb"/>
史之字袁君也所以志其不能忘者爾又非吏於是州<pc n="lb"/>
者類故為著其説亦以解或人之疑云<pc n="lb"/>
<pc n="　"/>
                    <pc n="　"/>
                    <pc n="　"/>書梅隐巻後<pc n="lb"/>
梅為世之所重以其獨芳於嵗寒不與凡卉角春華也<pc n="lb"/>
                    <pb n="22b"/>
君子意有合焉故恒取以自偶惟離世逺去者託以肆<pc n="lb"/>
其所適為稱徐君丞安仁以梅隐自號量其志似有託<pc n="lb"/>
於褐衣而忘世之所榮耀也者古人固有登顯仕流聲<pc n="lb"/>
當世顧林壑草木思自放於其間不可得及其老也在<pc n="lb"/>
上不敢煩以事始得償所願焉今徐君壮嵗而多才所<pc n="lb"/>
至善其職有聲行見大用於上以惠澤其下而志乃若<pc n="lb"/>
此抑意所合焉而世之榮耀者不足累之耶然則徐君<pc n="lb"/>
雖欲託以肆其所適時猶未也他日謝政以歸茇舎長<pc n="lb"/>
                    <pb n="23a"/>
崖曠谷之間折芳馨而弄泉月則水部之吟廣平之賦<pc n="lb"/>
将不獨稱前世矣因陳平仲甫為徴言䟦以期之云<pc n="lb"/>
<pc n="　"/>
                    <pc n="　"/>
                    <pc n="　"/>吴明善先生文藁序<pc n="lb"/>
金溪吴君明善於余為前列余始來江西假舘洙水上<pc n="lb"/>
君先一嵗而在辱降以為友方是時兵蘖未滋文事猶<pc n="lb"/>
競君志用當世力脩决科業過二嵗君始中選而世異<pc n="lb"/>
矣遂屏藪澤閑居伏迹益誦百家書為秦漢文字立言<pc n="lb"/>
精辯脱畧妍靡泠然而風行瀏然而水清雖州里宿學<pc n="lb"/>
                    <pb n="23b"/>
之士亦且驚焉愧不及余以僑居轉徙離君數嵗矣辱<pc n="lb"/>
與之書及文五篇遽取讀之若憑渤澥之厓不見其際<pc n="lb"/>
而蛟鼉魚鱉奔跳騰突於廻波洑瀾目眩意迷懼百怪之<pc n="lb"/>
迭見也然後知君之於文蓄之以富為之以勇宜所就<pc n="lb"/>
之浩博而無涯加歛焉而不肆重焉而勿掉則於前世<pc n="lb"/>
以文稱於時者余将不知其孰先孰後也<pc n="lb"/>
<pc n="　"/>
                    <pc n="　"/>
                    <pc n="　"/>章子漁詩藁序<pc n="lb"/>
士之生長草澤不見用於時以行其志則有窮愁焦槁<pc n="lb"/>
                    <pb n="24a"/>
無聞之歎幸而託於詩歌以自見庶㡬有聲一世而流<pc n="lb"/>
輝将來爾然有能與不能而於人則又有知與不知存<pc n="lb"/>
焉是以余於士之不遇而苦心於翰墨者之可悲也同<pc n="lb"/>
邑章君子漁生而家貧業卜筮以為養壯始遊學登諸<pc n="lb"/>
先達之門若蜀郡虞公武夷荘君本皆器重之既而以<pc n="lb"/>
詩從東魯黄君復圭遊有得焉而益肆其力年已髙時<pc n="lb"/>
益多故折困摧踣既壓復起而詩歌益富以工余嘗得<pc n="lb"/>
其所謂素行藁者讀焉辭髙意雅音節諧和所感多蟲<pc n="lb"/>
                    <pb n="24b"/>
魚鳥獸風雲草木以寫其澹泊冲逸之情不以誇滛富<pc n="lb"/>
麗入時好取恱為意雖時不見用志不獲展而於詩歌<pc n="lb"/>
既能矣又有名公貴人為之知矣若夫有聲一世而流<pc n="lb"/>
輝将來者余是以有望於章君也顧余才不足用於世<pc n="lb"/>
言不見信於人甘自困於無聞於章君之立言足以自<pc n="lb"/>
見能不為之而有感<pc n="lb"/>
<pc n="　"/>
                    <pc n="　"/>
                    <pc n="　"/>書松石詩巻後<pc n="lb"/>
往昔人有以山水而名者若曰某山某水之勝人某居<pc n="lb"/>
                    <pb n="25a"/>
焉某遊焉某詩而文焉是也山水有以人而名者若曰<pc n="lb"/>
某人之賢嘗居某山某水遊某山某水詩而文焉於某<pc n="lb"/>
山某水是也人以山水而名人則為幸矣山水以人而<pc n="lb"/>
名獨非山水之幸耶桃桐原去邑治七十里余童子時<pc n="lb"/>
則聞其地勢深阻而内平曠多峭巗異谷壮而轉徙於<pc n="lb"/>
兵難弗暇以遊徐伯明氏之居所謂松石窩又擅其地<pc n="lb"/>
山水之勝且聞伯明氏賢而知好士益欲往遊未行而<pc n="lb"/>
黄君宗彦來為請言余謂遯世之士因桃桐原之深阻<pc n="lb"/>
                    <pb n="25b"/>
而得伯明氏之賢因伯明氏而得松石窝之勝一時莫<pc n="lb"/>
不稱之居焉而為所居皆幸矣石城子既為之文一時<pc n="lb"/>
賢士復以詩歌繼之豈非吾邑山水之幸耶余得贅言<pc n="lb"/>
以託名群玉之次又豈非余之幸耶余見伯明氏之名<pc n="lb"/>
之傳将日益廣而無窮矣<pc n="lb"/>
<pc n="　"/>
                    <pc n="　"/>
                    <pc n="　"/>書彭南溟行巻後<pc n="lb"/>
以心求者精以狀求者粗狀可圗以傳而心之神莫測<pc n="lb"/>
也得其粗然後精者得以彷彿矣古之忠臣烈士有勲<pc n="lb"/>
                    <pb n="26a"/>
勞於時好事者莫不圗其狀以示後世俾挹其容貌薫<pc n="lb"/>
其德量而益敬以慕焉於無窮是以繪畵之伎有不可<pc n="lb"/>
廢者龍虎山彭南溟業是伎以名於江湖乆矣一時豪<pc n="lb"/>
傑貴人咸為圗其狀欲俾後來慕其人欲見之不得者<pc n="lb"/>
因其粗有以識其精焉然則南溟之名亦将與圗俱傳<pc n="lb"/>
於無窮矣豈非古之所謂好事者耶南溟性落拓無别<pc n="lb"/>
嗜好故其伎之精於此也亦宜<pc n="lb"/>
<pc n="　"/>
                    <pc n="　"/>
                    <pc n="　"/>感墜蟢文<pc n="lb"/>
                    <pb n="26b"/>
甘子寒夜客舘危坐焚膏流明爐火生温蟢墜杪絲適<pc n="lb"/>
當其前樷距蹙綰浮動偃仰乍舒乍縮以旋以復或髙<pc n="lb"/>
以齊於眉或下以比於膝竟夕不去似有意以相狎者<pc n="lb"/>
子告之曰吾方沉測聖涯幽探理窟爾以兆吾喜耶吾<pc n="lb"/>
不以爾有喜於外也天下之危莫甚於爾爾不歛爾絲<pc n="lb"/>
縮爾軀墻隙壁罅以即爾安爾猶以為自得耶語既而<pc n="lb"/>
睡夢一童子髽角青衣蹁躚而來拜且言曰先生嘗笑<pc n="lb"/>
蟢之危乎曰然童子啞然笑曰先生之危不自知也舉<pc n="lb"/>
                    <pb n="27a"/>
世混濁泥淖塗汚盱盱其望逐逐其趨先生窮居巖穴<pc n="lb"/>
游心典籍自潔而離之也舉世澆漓大道淪沒鋪張巧<pc n="lb"/>
偽烜耀浮末先生尚友聖智㴠濡道德自是而絶之也<pc n="lb"/>
然則世之所趨先生所棄先生所志世之所笑也今先<pc n="lb"/>
生以一夫之㣲而欲廽世之迷是猶一木支泰山之傾<pc n="lb"/>
一簣而塞大江之瀾也吾恐先生沒齒溝壑無及矣先<pc n="lb"/>
生道以謀身豈不有甚蟢之危乎繼而覺覺而思思而<pc n="lb"/>
委乎天以自安著以為感墜蟢文<pc n="lb"/>
                    <pb n="27b"/>
<pc n="　"/>
                    <pc n="　"/>
                    <pc n="　"/>蠨蛸説<pc n="lb"/>
甘子座隅蠨蛸網於牖蠅投而罣焉蠨蛸小蠅三之二<pc n="lb"/>
蝇鼔以翼捽以距蠨蛸罥焉益固蠅鳴嬰嬰卒莫自釋<pc n="lb"/>
客有憫蠅欲釋之者有詰之曰子以何見舎蠨蛸活蠅<pc n="lb"/>
也曰惡蠨蛸羅物之不知也曰子如是将絶生之道乎<pc n="lb"/>
天生物必有以飼之者子以蠨蛸為羅物之不知比虎<pc n="lb"/>
兕鷹鸇啖擊比類以自澤者孰為優劣也蠨蛸㣲有取<pc n="lb"/>
焉者夕業以自勤朝無復而安焉比捕而獲獵而饗者<pc n="lb"/>
                    <pb n="28a"/>
有間矣且比卦九五辭以王用三驅失前禽為不私而<pc n="lb"/>
蠨蛸之㣲羅不盈尺於天地之間兾有獲乎有獲乃千<pc n="lb"/>
萬之一遇爾子将千萬之一遇而獲者奪之且毁其業<pc n="lb"/>
焉過矣遂無以畣甘子曰噫乃著其説<pc n="lb"/>
<pc n="　"/>
                    <pc n="　"/>
                    <pc n="　"/>吴梓材文集序<pc n="lb"/>
余嘗讀蘇公軾超然臺記曰遊於物之外此軾所自得<pc n="lb"/>
以徴於言非常見淺識驟窺其際也夫天下之可欲非<pc n="lb"/>
必千駟萬鍾也一物之㣲心溺焉則從之化矣心化於<pc n="lb"/>
                    <pb n="28b"/>
物也物有以盡之其能通天下之情攬古今之務而盡<pc n="lb"/>
萬變於無窮哉軾之出於物之上也盖其器識之宏大<pc n="lb"/>
才質之剛明在我者有以勝之故其發之於文章嘘吸<pc n="lb"/>
乾坤騰駕風雲掇花草之英抉日月之輝移太湖而决<pc n="lb"/>
江河有不足窮其状也吴君盛學軾文章自謂有得焉<pc n="lb"/>
者也其波瀾馳騁鏗鞫激越有不失其矩度而駸駸乎<pc n="lb"/>
其涯涘矣余不知其果出於物之上否耶故以告之茍<pc n="lb"/>
於此焉而有得其所至有不可量者矣<pc n="lb"/>
                    <pb n="29a"/>
<pc n="　"/>
                    <pc n="　"/>
                    <pc n="　"/>送馬彦㑹歸豫章序<pc n="lb"/>
人惟有守也故能遇富貴貧賤覊旅患難而處之若一<pc n="lb"/>
自非識之明養之素意廣氣足有以出乎萬物之上者<pc n="lb"/>
又安能信其乆且不渝也盖富貴而驕貧賤而懾覊旅<pc n="lb"/>
患難而易其常有不蘄以自至者是以孟子言富貴不<pc n="lb"/>
能滛貧賤不能移惟大丈夫能之馬君彦㑹其先西域<pc n="lb"/>
人也自祖始家於燕後與君父繼仕之南州三世家豫<pc n="lb"/>
豫章比他州時為多君生有美質性機警自少有逺志<pc n="lb"/>
                    <pb n="29b"/>
年未弱冠領豫章鄉貢㑹試京師以親老不願往司徒<pc n="lb"/>
道同公以校官徴亦以親辭不就仰弟子俸餼以資養<pc n="lb"/>
者乂五六年昔嘗隨父宦番江與余遊且乆乂嘗俱為<pc n="lb"/>
吾宗思學先生門人時年十二三尚總角通句讀習聲<pc n="lb"/>
律嶷嶷然具成人器予固已竒之離去倍昔㑹之年以<pc n="lb"/>
訪予來臨川頎然其長充然其容煜煜其有文恂恂其<pc n="lb"/>
能譲雖經䘮亂顛頓流離之苦而學問有加而所守益<pc n="lb"/>
固不以窮乆懾其氣不以患難易其常又思屏巗野謝<pc n="lb"/>
                    <pb n="30a"/>
友士究極六藝經傳之文以廣其識以峻其行雖富以<pc n="lb"/>
千金志不願易也予嘗謂時平無事崇以文墨自公相<pc n="lb"/>
而下多此焉出而富貴少年猶有奪以他志以怠於學<pc n="lb"/>
雖學亦少蘄於成者况今尚武之乆儒道之是棄者耶<pc n="lb"/>
馬君之志可謂出流俗邁等夷者已他日所就可量也<pc n="lb"/>
哉若夫乆且不渝與孟子所言吾固信馬君能進於是<pc n="lb"/>
又安得不以厲之使行勿疑也馬君其必有以副吾言<pc n="lb"/>
也夫嵗晚告歸豫章臨川士友出率為歌詩餞之以予<pc n="lb"/>
                    <pb n="30b"/>
與馬君夙有同門之好又因予以來故俾為之序<pc n="lb"/>
<pc n="　"/>
                    <pc n="　"/>
                    <pc n="　"/>趙文昭詩集序<pc n="lb"/>
金淬之而堅砥之而利玉琢之而形磨之而澤君子更<pc n="lb"/>
患難百折以有成也天下治平貴富少年飽粱肉衣紈<pc n="lb"/>
綺居安廣厦出参騎乘傲嘯歌呼怡暢酣適耳不聞愁<pc n="lb"/>
怨之聲身不厯危苦之事其能通經術適當世之務者<pc n="lb"/>
盖少也同邑趙君文昭家固饒財以禮義之尚崇師篤<pc n="lb"/>
友益恭以勤以前代諸王孫文昭為賢故時之先達咸<pc n="lb"/>
                    <pb n="31a"/>
稱焉遭世大亂邑里為墟文昭挈家避地臨川十餘年<pc n="lb"/>
覊孤轉徙更厯險難卒以全身及家於臨積學以勇植<pc n="lb"/>
志不渝間出所為詩數十篇以示余辭氣舒豁音響和<pc n="lb"/>
夷所感多風雨花草蟲魚之變不鈎竒抉怪以從時好<pc n="lb"/>
成一家之言有可喜者文昭自謂因困踣得以肆力於<pc n="lb"/>
詩其有成宜矣雖然文昭豈止工於詩而已耶他日用<pc n="lb"/>
於時以發其所蓄必将益有可觀者矣<pc n="lb"/>
<pc n="　"/>
                    <pc n="　"/>
                    <pc n="　"/>宋無名傳<pc n="lb"/>
                    <pb n="31b"/>
南昌宋無名氏家貧業醫為衣食傷於虎裂背折脅注<pc n="lb"/>
以善藥愈仇虎機毒矢伺焉間遇饑者於市問之曰蘄<pc n="lb"/>
之大姓也嘗危於暴亦創瘢六七妻妾俱掠子驅以戰<pc n="lb"/>
死一身轉徙千里之逺日無以為食夜無所容宿焉言<pc n="lb"/>
且俛身蹙額兩涕俱下若不勝其毒一無仇言猶以身<pc n="lb"/>
之存為幸無名曰余嘗傷於虎矣猶有室家之好妻子<pc n="lb"/>
之養身雖死方此猶勝也不敢仇虎以終其身甘子曰<pc n="lb"/>
嗚呼聞暴酷知虎傷為細也今暴毒民以細者皆治世<pc n="lb"/>
                    <pb n="32a"/>
不容於誅也受者不以仇聞者不以戒亦嘗見其甚者<pc n="lb"/>
而忘之若無名能善取以自解矣作宋無名傳<pc n="lb"/>
<pc n="　"/>
                    <pc n="　"/>
                    <pc n="　"/>贈王生序<pc n="lb"/>
凡天下之士各有所長於此有所蔽則彼有所通必待<pc n="lb"/>
有一世之名而後信其才且賢耶是以古之頴然㧞出<pc n="lb"/>
之士為一代文學之宗天下之士雖學之未至業之未<pc n="lb"/>
廣必慰以道之撫以進之不挫其氣不欝其行廣其識<pc n="lb"/>
而達其才彼亦将奮其志氣不以碌碌自視其進也蘄<pc n="lb"/>
                    <pb n="32b"/>
於有為而不怠一時文學之盛人才之多雖由上之教<pc n="lb"/>
化使然亦未始不在於人之奨㧞率誘以成之也後世<pc n="lb"/>
之士既無所宗雖各有其長無從以見知於人忌疾者<pc n="lb"/>
恐其軋已從而抑之俾其氣挫其行欝卒不能進於有<pc n="lb"/>
為以適天下之用不然何文學之㣲人才之少也嗚呼<pc n="lb"/>
非學者之罪也世降俗壊靡靡以至於此也無怪臨川<pc n="lb"/>
王生世業於儒質純而氣剛問其學循循乎其至也考<pc n="lb"/>
其業駸駸乎其廣也且能詩而善書世亂教小學為之<pc n="lb"/>
                    <pb n="33a"/>
食聲昩昩然無聞於人然生亦不求人之知余往來王<pc n="lb"/>
氏之族三年始識生而異其才一時人無知生者而余<pc n="lb"/>
獨得之不能不發余之勤歎以自賀也雖然生可不自<pc n="lb"/>
勉乎哉益堅其志益廣其學以求適用於天下余所取<pc n="lb"/>
於生者生之所已能所望於生者生又不可不激以進<pc n="lb"/>
也他日盡其才以至於有為有非余之所敢知矣書以<pc n="lb"/>
為贈<pc n="lb"/>
<pc n="　"/>
                    <pc n="　"/>
                    <pc n="　"/>徐氏茅屋詩序<pc n="lb"/>
                    <pb n="33b"/>
臨川之東百里接境番昜之属邑興安山益秀地益平<pc n="lb"/>
曠多沃壌宜種樹俗樸尚農雖富室以耕稼蠶績相告<pc n="lb"/>
戒為業士居其間亦有以自給雖爵禄之貴不願易其<pc n="lb"/>
巗石之適也故鶴仙徐君生於國朝盛時才甚髙不屈<pc n="lb"/>
志於時以顯其身闢山築室種花木植蔬果嘯歌雲泉<pc n="lb"/>
以適其趣寵榮聲利不一動其心别營草堂梅竹之隂<pc n="lb"/>
扁曰茅屋一時賢士大夫咸為賦焉余居臨川之八年<pc n="lb"/>
始識君之子某以茅屋詩巻属余序余聞古者治平之<pc n="lb"/>
                    <pb n="34a"/>
世士之抱才識足以為時之用恒不自泯沒於無聞固<pc n="lb"/>
多奮袂峩冠出遊通都大邦以干在上者之知蘄施其<pc n="lb"/>
所有於天下然亦有尚志懐義之士寧役身於田里不<pc n="lb"/>
茍合以從俗其又視世之惴惴欲進而不能隨俗所上<pc n="lb"/>
下而不知愧以止者為何如也徐君有泉石林壑之適<pc n="lb"/>
衣食田圃無所仰給於人又所往來皆一時之佳士宜<pc n="lb"/>
其有以忘世而自足焉顧余旅寓之人東西無恒居聞<pc n="lb"/>
徐君之風能不為之而有感<pc n="lb"/>
                    <pb n="34b"/>
<pc n="　"/>
                    <pc n="　"/>
                    <pc n="　"/>讀東坡文<pc n="lb"/>
天賦人以才雖萬億有不同聖人之道同也而才不能<pc n="lb"/>
無異焉能清者鮮於和和者恒不足於清也孔子弟子<pc n="lb"/>
遊於聖人之門一也能政事者不能言語能言語未必<pc n="lb"/>
能政事也至於文章古今作者何多也才有不同故各<pc n="lb"/>
伸所長以名家豈道之不同識見有淺深而然哉如天<pc n="lb"/>
之生物雖比類貌状無有同者以此知天之賦人以<pc n="lb"/>
才非但欲使之屑屑就古人所能而已将以推聖賢未<pc n="lb"/>
                    <pb n="35a"/>
發之緒以詔後世若眉山蘇公軾之生於古人之絶後<pc n="lb"/>
氣充質完文章峻發其直道勁節雄論慱辯如豪曹之<pc n="lb"/>
鋒距來之力莫有當其前者雖千載之下想望而畏之<pc n="lb"/>
振頺弊之風激衰靡之氣前古所未見而世之不可無<pc n="lb"/>
也後世非公之才之識欲以文章希焉者是猶輕航疾<pc n="lb"/>
艦張大䑺鼔長風於十里之外而枻陋舟以追之其不<pc n="lb"/>
覆沒幸矣<pc n="lb"/>
<pc n="　"/>
                    <pc n="　"/>
                    <pc n="　"/>書張氏瑞香詩序後<pc n="lb"/>
                    <pb n="35b"/>
離俗逺引之士不屑於世用多託情於草木以自放隨<pc n="lb"/>
所合焉而好隨所好焉而有適非必求世所稀有以自<pc n="lb"/>
矜也瑞香花之世稀有者也張正甫之植之勤以乆合<pc n="lb"/>
而好其有適固宜余雖不識正甫而陳君伯柔嘗言其<pc n="lb"/>
名且為之序意其或亦離俗逺引之士将託情以自放<pc n="lb"/>
非世之徒矜所稀有者比故為之言使賦者無正甫疑<pc n="lb"/>
<pc n="　"/>
                    <pc n="　"/>
                    <pc n="　"/>張孟元詩藁序<pc n="lb"/>
友人張君孟元好學工詩自少及壮不懈六朝盛唐詩<pc n="lb"/>
                    <pb n="36a"/>
之佳者誦而識之若自已出又最喜陶韋之作故所為<pc n="lb"/>
詩恬淡而不靡優柔而有則不琢雕以為竒不藻飾以<pc n="lb"/>
為麗人間議其辭之不工余獨愛其趣味之離俗也兵<pc n="lb"/>
興以來所作凡若干首編次成帙請余言余謂古人之<pc n="lb"/>
詩所以託情發㣲雖田夫野媪言有可采非若後世誇<pc n="lb"/>
聲音擷綺繢以謂之能其出愈竒其去古益逺矣孟元<pc n="lb"/>
可謂得古人之遺意者歟<pc n="lb"/>
<pc n="　"/>
                    <pc n="　"/>
                    <pc n="　"/>周氏山堂詩叙<pc n="lb"/>
                    <pb n="36b"/>
士負博古之學驚世之才宜見大用於時以廣其澤於<pc n="lb"/>
天下而恒抑塞閭里迸迫道途曽不得一爵之貴一職<pc n="lb"/>
之任以推其所積抑工於此而拙於彼耶何自古為士<pc n="lb"/>
而多若是也盖時有升降道有顯晦而士之通塞以係<pc n="lb"/>
矣是以君子惟求在已所當盡而在人者委於所遇雖<pc n="lb"/>
處廟堂之上綰青拖紫而若得之於素有居林巗之下<pc n="lb"/>
樵山牧野而志則未嘗不足盖在我者不以身之窮達<pc n="lb"/>
有加損也臨川崇仁周氏世以文學有聲伯清尤能好<pc n="lb"/>
                    <pb n="37a"/>
古道為古文字敏辯卓偉下笔數千百言務窮盡理要<pc n="lb"/>
乃止當世人無知周君者周君亦不干世之知在上無<pc n="lb"/>
求用周君者周君亦不蘄上之用益廣其學益充其才<pc n="lb"/>
傲然獨以處崛然而獨遊不以世俗屑屑動其意余始<pc n="lb"/>
以周君之學之才之不偶於時以施之用為可惜終信<pc n="lb"/>
其志之髙且逺将不待身之顯而卒有聲於天下後世<pc n="lb"/>
也宜周君之樂以遺世焉周君結廬嚴溪之上以怡老<pc n="lb"/>
衆山所㑹雲烟竹樹蓊然以相滋蔚然以相錯飛狐鳴<pc n="lb"/>
                    <pb n="37b"/>
鳥下上巗戸危君太樸為題其室曰山堂焉時之名公<pc n="lb"/>
偉人咸作詩歌以發其志是嵗因宜黄涂子俾余為之<pc n="lb"/>
叙余也學不知道才不適於用所愧於周君者已逺又<pc n="lb"/>
敢以迂拙不工之辭冠諸雄篇大句之右乎雖然周君<pc n="lb"/>
好古士也不以人之淺鄙廢其言務伸其説以希其進<pc n="lb"/>
於已是以謬述荒陋以塞其意他日謁周君徴以古人<pc n="lb"/>
之志而為一賦焉周君必以其道告我矣<pc n="lb"/>
<pc n="　"/>
                    <pc n="　"/>
                    <pc n="　"/>書張孟舉字説後<pc n="lb"/>
                    <pb n="38a"/>
道在於人今古恒同士之業焉不能無古今之異業之<pc n="lb"/>
異故在上舉之之法隨世亦異矣昔三代之舉士也考<pc n="lb"/>
之以德察之以行試之以藝取其足以輔世表民而周<pc n="lb"/>
天下之用者爾非若後世率以虗文末習賈於有司而<pc n="lb"/>
幸一售業於古者則不中其法度矣嗚呼豈學者之罪<pc n="lb"/>
耶豈學者之罪耶俗尚有以驅之而至於此也無怪臨<pc n="lb"/>
川張氏子某勤業而善學嘗從余遊既而師宜黄涂君<pc n="lb"/>
授古文涂君為易其字曰孟舉而為之説已詳盡矣且<pc n="lb"/>
                    <pb n="38b"/>
徵余言以自厲余曰士之生於今率從今之俗鮮克知<pc n="lb"/>
所自立茍有志於古其非卓卓者乎吾子敏且毅不懈<pc n="lb"/>
於志識殆日以廣業殆日以加矣毋矜夫後世賈<pc n="lb"/>
於有司者而以自末也德期以脩行思以立而不遺以<pc n="lb"/>
藝焉則道之在我者将溢於中𢎞於外雖古人可得而<pc n="lb"/>
進矣於世舉不舉又何足道子其勉之<pc n="lb"/>
<pc n="　"/>
                    <pc n="　"/>
                    <pc n="　"/>與伯寔先生書<pc n="lb"/>
六經之文皆所以明道道以文著文以道傳得古人之<pc n="lb"/>
                    <pb n="39a"/>
道然後能為古人之文古人之文非執筆而為之也道<pc n="lb"/>
充於心見之於言不自己也以意則暢達而深㣲以氣<pc n="lb"/>
則和平而温厚無竒邪險詭以相齟齬其間雖百世之<pc n="lb"/>
下誦其文有以得其心後之作者不急於求道惟文之<pc n="lb"/>
務辭雖工時與道戾故文愈多而道愈不明要之為文<pc n="lb"/>
蘄以明道於道無明而惟藻繢琢削以聲音文采相矜<pc n="lb"/>
耀於時工力有餘於古無足取也執事言文主於明道<pc n="lb"/>
故凡所作多有合於古年加老矣而氣愈和道且充矣<pc n="lb"/>
                    <pb n="39b"/>
而文愈峻僕不敏承執事之教非一日力屏覊窮之累<pc n="lb"/>
其心專意於文十年於此矣雖渉其涯泝其流未能脱<pc n="lb"/>
然出於時俗町畦之外不自量已嘗以所為書序記銘<pc n="lb"/>
雜著二十餘篇獻於執事執事觀之未必近於古辱執<pc n="lb"/>
事寵之以文蘄其進於道古之君子愛人欲其器之成<pc n="lb"/>
以希其用執事之意君子之意也敢不淬頑厲鈍以當<pc n="lb"/>
執事之心苟因執事之言有進於古皆執事賜也又何<pc n="lb"/>
敢怠賜教之文煩書以冠編端迹拘舎舘未敢上謁以<pc n="lb"/>
                    <pb n="40a"/>
請敬以尺書道下意幸執事終惠焉不宣一<pc n="lb"/>
<pc n="　"/>
                    <pc n="　"/>
                    <pc n="　"/>畣涂徴士書<pc n="lb"/>
辱書辭婉道直不與古人異者教之之勤朂之之䔍㝷<pc n="lb"/>
其意豈不欲援之以進於已顧僕愚訥自計無足見知<pc n="lb"/>
於人且少孤而晚學上無所師内無所蓄於道未知其<pc n="lb"/>
涯况敢以文追於作者之後而當與之之過哉僕之有<pc n="lb"/>
得於執事固不待執事之言執事亦姑進之希其有成<pc n="lb"/>
爾僕辱知於執事雖古之云知己者無以過焉聞六驥<pc n="lb"/>
                    <pb n="40b"/>
之足日行千里不勞也跛鼈之不自量而追之於後用<pc n="lb"/>
力益勞且乆不能有進矣以六驥之足視跛鼈之勞而<pc n="lb"/>
謬畏之不待智者而後怪之也執事之於僕正猶是爾<pc n="lb"/>
執事誠憫其勞而謬畏之不免為人之怪不審執事能<pc n="lb"/>
賜之以力與否新嵗缺一見以書託嚴子奉荅辭甚淺<pc n="lb"/>
俚惟執事亮之不宣<pc n="lb"/>
<pc n="　"/>
                    <pc n="　"/>
                    <pc n="　"/>與艾季誠書<pc n="lb"/>
自聞徙居石渴道里匪逺各縶以事而闊然不相見者<pc n="lb"/>
                    <pb n="41a"/>
三載徒慊於懐游息大山廣谷之中無世俗嘐擾之蒿<pc n="lb"/>
於目呶於耳而撼於心宜植道也專蓄忘也固則於百<pc n="lb"/>
氏傳記秘録竒文日酣肆乎其間積於中者愈富見於<pc n="lb"/>
外者蔚然而不窮文孰得以禦耶某以困塞踣蹶學不<pc n="lb"/>
加脩坐閲馳景爾足下抑将激之進耶彭生來言足下<pc n="lb"/>
許以枉顧副所願否某行率然勒状惟亮察不宣<pc n="lb"/>
<pc n="　"/>
                    <pc n="　"/>
                    <pc n="　"/>畣章子漁書<pc n="lb"/>
前月中謁石城先生蘄拜侍以小務亟反甚悱於懐吕<pc n="lb"/>
                    <pb n="41b"/>
生來辱書竒文老氣蔚然形諸簡牘若器之樸不假飾<pc n="lb"/>
以青黄自為人所重世俗捐實掇華激玩一時視執事<pc n="lb"/>
為大愧矣僕性顓以僻拙於諧俗才不足取知當世學<pc n="lb"/>
無以比數於人執事援諸幽塞時引過情之譽且俾序<pc n="lb"/>
所為詩執事殆招謗於已而致尤於僕僕懼不敢當執<pc n="lb"/>
事之詩足以追之古而行於後雖一時識見之罕同好<pc n="lb"/>
惡之或異然公議自有不容破以私説者欲贅以區區<pc n="lb"/>
淺穢之辭寕足發揚制作之盛適為執事累而已既已<pc n="lb"/>
                    <pb n="42a"/>
承命不敢固却謹以藁奉左右幸不鄙夷有以教之未<pc n="lb"/>
期参對惟自愛不宣<pc n="lb"/>
<pc n="　"/>
                    <pc n="　"/>
                    <pc n="　"/>答吳明善先生書<pc n="lb"/>
辱書辭辯義卓足以追於古人何其間自抑之厚與人<pc n="lb"/>
之過也僕生最後學贅僻而才實卑下執事矜以教之<pc n="lb"/>
幸矣乃欲援以厠之儕列寵之文以見其志似求規於<pc n="lb"/>
人之急而不擇其人以是非雖僕平生所謂知已無以<pc n="lb"/>
過執事執事所云作者當今殆有其人如執事輩是矣<pc n="lb"/>
                    <pb n="42b"/>
若僕之鄙又何足齒計夫古人有是道德則有是文章<pc n="lb"/>
惟其無言言必足以為天下法是以身雖歿已乆而名<pc n="lb"/>
愈彰後世為文湮源以䟦流啖棄核而漬遺瀝同聲以<pc n="lb"/>
囂天下其於古之作者為何如執事通經子百氏書文<pc n="lb"/>
必師秦漢而為才甚瓌朗故辭多峻雅而意完以美方<pc n="lb"/>
今由决科之學翻然趨於古以卒所業僕於執事見之<pc n="lb"/>
所綴序文謬穢淺俚殊不足發揚盛製顧引其私於執<pc n="lb"/>
事惟執事亮其意不宣<pc n="lb"/>
                    <pb n="43a"/>
<pc n="　"/>
                    <pc n="　"/>
                    <pc n="　"/>與馬彦㑹書<pc n="lb"/>
某啓士有髙世之志而後有髙世之行有髙世之行而<pc n="lb"/>
後有髙世之名有其志無其行不可也有其行則名有<pc n="lb"/>
不可得而掩矣無其行而有其名則偽矣是以古人一<pc n="lb"/>
志而果行名傳於今而不泯足下志則尚矣而行未也<pc n="lb"/>
毋預憂名之不顯於世也盍自反以修焉益厲其志益<pc n="lb"/>
峻其行名不顯於今必将有顯於後古人往往而是也<pc n="lb"/>
乆不得足下書恐足下厄塞中學不加力而虧曩昔邁<pc n="lb"/>
                    <pb n="43b"/>
往之氣故書此以承動定期以一言示所造之意幸甚<pc n="lb"/>
<pc n="　"/>
                    <pc n="　"/>
                    <pc n="　"/>與李立卿書<pc n="lb"/>
奉别乆擯棄淪沒中不能以尺書上問間於交友往來<pc n="lb"/>
得覩佳製一二知養髙桑梓學益充而文氣愈勁屢擬<pc n="lb"/>
請教左右以讀所集老先生遺文覊窮困蹷動若摧踣<pc n="lb"/>
因循至今不得遂其志吴君行聊附此草致未期叅侍<pc n="lb"/>
惟以道自愛不宣<pc n="lb"/>
<pc n="　"/>
                    <pc n="　"/>
                    <pc n="　"/>歐氏蒋山草堂記<pc n="lb"/>
                    <pb n="44a"/>
餘干州治南出百里有蒋山以蒋氏嘗居之故名夷衍<pc n="lb"/>
遼逈藂廽蔚綰外視崛然其無際也中出杳然其無窮<pc n="lb"/>
也泉石之幽竹箭之美鳥魚之適足以寄傲嘯攄懐思<pc n="lb"/>
離俗之士不願為世用往蘄家焉兵興之初為江東西<pc n="lb"/>
椎奪闘擊之衝民之壮以徤者殞於鋒鏑老穉竄蹶存<pc n="lb"/>
已無幾室居毁弊野多暴骨矣臨川歐君伯誠避地以<pc n="lb"/>
來是州之十年犯虓虎突豕之羣披蓁莽之塲除蔽翳<pc n="lb"/>
發亢爽以遊以嬉忽得佳處以作攸宇伐木為柱㫁竹為<pc n="lb"/>
                    <pb n="44b"/>
椽編蓬為户牖茨覆其上堵周于下朝僦工而夕告完制<pc n="lb"/>
雖儉亦離世者之宜也乃滌原隰翦荒穢濬為清池闢<pc n="lb"/>
為曠圃䟽疇於下道水於傍諸山之内深宏宛迤望之<pc n="lb"/>
廓然旋以伯誠來居者争葺其左右雞犬有聲烟火相<pc n="lb"/>
比人莫不羡伯誠之居而恨為所先伯誠以古衣冠藤<pc n="lb"/>
杖葛屨登山臨流玩風雲花草蟲魚適其意以為常暇<pc n="lb"/>
則誦書史閱鳥跡篆𨽻之文傲睨物表若無足動其意<pc n="lb"/>
者蘄以終身焉然伯誠年未六十筋力尚强才足以有<pc n="lb"/>
                    <pb n="45a"/>
為於世余将見伯誠有三辟之榮而不得乆居此者已<pc n="lb"/>
不可不為之記以貽後之君子繼其志者有考焉<pc n="lb"/>
<pc n="　"/>
                    <pc n="　"/>
                    <pc n="　"/>贈陳氏子序<pc n="lb"/>
士有出於一世人之識見然後能為一世人所不及之<pc n="lb"/>
文章文章非難識見為難爾夫天下至大也萬世至逺<pc n="lb"/>
也事變至無窮也然通之有道得其道天下不知其大<pc n="lb"/>
也萬世不知其逺也事變不知其無窮也存之於心施<pc n="lb"/>
之於事奮而見之於文章上有以發聖賢之㣲下有以<pc n="lb"/>
                    <pb n="45b"/>
啓将來之惑至於先王禮樂之奥古今得失治亂之<pc n="lb"/>
幾人物賢不肖之别莫不為世取法焉然後知文章之<pc n="lb"/>
用之大非茍焉可傳於時有聞於後也世無文章乆矣<pc n="lb"/>
藻飾以耀其能刻鏤以矜其工原之以道一無至焉者<pc n="lb"/>
文章果以戱設乎哉宜世之益下而彼淺陋者之不<pc n="lb"/>
知也陳氏子恒性瑰偉少以明經决科為業嘗以易講<pc n="lb"/>
於余退而力求古人所用心頗有所得欲相從為文章<pc n="lb"/>
余故先識見以道之俾知積學勿遽為文也<pc n="lb"/>
                    <pb n="46a"/>
<pc n="　"/>
                    <pc n="　"/>
                    <pc n="　"/>贈嚴仲敬序<pc n="lb"/>
古之為文之士研精極思各伸其長以自重不茍合於<pc n="lb"/>
世必有大賢君子特出乎其間歛群材而錯之於中才<pc n="lb"/>
俊因之早有譽於時齪齪者不敢自矜以動其喙然後<pc n="lb"/>
天下文章㑹於一世之學者亦知所從矣後世有業性<pc n="lb"/>
命之學通百家外氏之書為文自以為上追西漢為一<pc n="lb"/>
家之言而名聲昩昩世莫有聞者而夸滛陂曲不知六<pc n="lb"/>
籍撮拾滓穢以罔愚俗取尊信世無大賢君子如韓愈<pc n="lb"/>
                    <pb n="46b"/>
歐陽脩者出以别白黒於衆所取舎之間而破其私紛<pc n="lb"/>
紛訾毁卒使學者無從取法以盡其才嗚呼何天不右<pc n="lb"/>
斯文而至若是耶是以知道君子寧困踣自屏於下不<pc n="lb"/>
與校而已矣臨川嚴恒好讀書學古詩文遭時益艱窮<pc n="lb"/>
益甚念世無知已者與人言不能無戚戚焉臨别序以<pc n="lb"/>
贈之俾知所以自廣而人之知與知不足動其慮也他<pc n="lb"/>
日謁涂處士以出余文亦将因余言而有感<pc n="lb"/>
<pc n="　"/>
                    <pc n="　"/>
                    <pc n="　"/>道中<pc n="lb"/>
                    <pb n="47a"/>
野風飄征衣野日轉空壁衆鳥號荒墟雜花翳叢棘路<pc n="lb"/>
暗不逢人烟火望林隙<pc n="lb"/>
<pc n="　"/>
                    <pc n="　"/>
                    <pc n="　"/>宿山家<pc n="lb"/>
木落秋滿山忩虗夜凉集風吹海月生露洗苔衣濕野<pc n="lb"/>
客愛清泠長瓢暝中汲<pc n="lb"/>
<pc n="　"/>
                    <pc n="　"/>
                    <pc n="　"/>晚至陳氏舘<pc n="lb"/>
虚烟散華池髙蟬暮聲咽落景對閒眠新秋入華髪素<pc n="lb"/>
懐愜幽賞㣲颸洒林末為愛竹間凉相過歩庭月<pc n="lb"/>
                    <pb n="47b"/>
<pc n="　"/>
                    <pc n="　"/>
                    <pc n="　"/>曉起<pc n="lb"/>
晨暉澹芳牖顥氣盈幽襟巗谷有秋意西風吹滿林獨<pc n="lb"/>
櫛髙舘罷暢遊南澗潯潄齒掬寒瀬矯首望孤岑悠然<pc n="lb"/>
釋百慮似得静者心磴轉入茂樹衆山坐來深<pc n="lb"/>
<pc n="　"/>
                    <pc n="　"/>
                    <pc n="　"/>晚出池上<pc n="lb"/>
遥嶺散夕雨掩書游方塘棲鳥喧幽林簷蛛引絲長木<pc n="lb"/>
杪㣲風度颯然生早凉沿流弄潺湲倚竹聽琳琅丘園<pc n="lb"/>
信為樂圭組永相忘落景送遐矚暢懐寓清觴但得寫<pc n="lb"/>
                    <pb n="48a"/>
心素焉知兩鬢蒼<pc n="lb"/>
<pc n="　"/>
                    <pc n="　"/>
                    <pc n="　"/>秋懐<pc n="lb"/>
空堦積寒葉不覺秋已深離人滯逺道愁思何能任日<pc n="lb"/>
夕登高原暢情群木隂覊禽尚有棲漂沒仍至今片雲<pc n="lb"/>
生東嶺頃刻薄北岑願乘凉飈度反彼川上林<pc n="lb"/>
<pc n="　"/>
                    <pc n="　"/>
                    <pc n="　"/>春曉<pc n="lb"/>
華舘耿不寐芳春催賞心水際月㣲白零露花氣深東<pc n="lb"/>
峰曙色動茂樹鳴幽禽時景覺易晏宿昔成華簮豈無<pc n="lb"/>
                    <pb n="48b"/>
濟時意自顧力不任孤吟倚前楹惻愴遺哀音<pc n="lb"/>
<pc n="　"/>
                    <pc n="　"/>
                    <pc n="　"/>送别<pc n="lb"/>
凉飈應秋氣草木歛華英客遊揔念歸子有千里行匆<pc n="lb"/>
匆儔侣催悄悄離思盈丈夫懐志氣孰不戀榮名華薦<pc n="lb"/>
起當路使者促前征追餞東門道把酒哀絃鳴蕭條野<pc n="lb"/>
驛莫泛灔江波清宻謀植帷幄慰彼蒼生情古來盛名<pc n="lb"/>
士多是起釣耕<pc n="lb"/>
<pc n="　"/>
                    <pc n="　"/>
                    <pc n="　"/>山堂詩為周伯清賦<pc n="lb"/>
                    <pb n="49a"/>
清旭崇林坳踈籬翠澗上細路經谷虚幽軒面林敞樹<pc n="lb"/>
凉集鳴禽地逺謝塵鞅一手拂玉琴㣲風遞遥響泠然<pc n="lb"/>
適素懐聊以寄心賞<pc n="lb"/>
<pc n="　"/>
                    <pc n="　"/>
                    <pc n="　"/>贈仲庸艾先生<pc n="lb"/>
丘壑念長棲榮宦非素心一朝使者騎來辟荒山隂徘<pc n="lb"/>
徊釋短褐慷慨援長琴開讌集朋遊趣裝辭故林平生<pc n="lb"/>
經濟術名動江漢潯逝川赴東海孤雲還北岑行藏各<pc n="lb"/>
異態努力及華簮層城睇髙鴈嵗晚待徽音<pc n="lb"/>
                    <pb n="49b"/>
<pc n="　"/>
                    <pc n="　"/>
                    <pc n="　"/>送趙文昭之沔陽知事<pc n="lb"/>
王孫應時辟長才屈卑宦風烟塞川路舟楫望江漢親<pc n="lb"/>
友不能别離居忍分散振跡林野隅行李書䇿半山川<pc n="lb"/>
戰伐蹤勝槩溢文翰幕府慎籌畫機務貴竒斷况彼古<pc n="lb"/>
沔城民生輕䘮亂不有君子人何以觧愁嘆雲薄九疑<pc n="lb"/>
峰水白湘靈岸念君逺行役黙黙動離怨<pc n="lb"/>
<pc n="　"/>
                    <pc n="　"/>
                    <pc n="　"/>陳氏舘書懐<pc n="lb"/>
階樹夕含霧㝠㝠鳥棲時臨軒獨不寐見月有餘悲舊<pc n="lb"/>
                    <pb n="50a"/>
遊已陳迹素志倍前期守道古多賤髙世俗恒嗤君門<pc n="lb"/>
獻璞人則足終何為沮溺共忘世千載名永埀薄才棄<pc n="lb"/>
時用竄迹宜東菑明朝擇廣野茇舎依茅茨<pc n="lb"/>
<pc n="　"/>
                    <pc n="　"/>
                    <pc n="　"/>野中别友<pc n="lb"/>
穫竟原野曠犢行秣長陂逺峰夕照盡孤鳥西飛遲天<pc n="lb"/>
風泛髙霧烟樹含㣲滋故友適相見離居驚鬢絲素懐<pc n="lb"/>
未及展惆悵臨路岐彼此各寄寓東西㑹何時嵗晚霜<pc n="lb"/>
霰盛朂君松栢姿<pc n="lb"/>
                    <pb n="50b"/>
<pc n="　"/>
                    <pc n="　"/>
                    <pc n="　"/>登東臯<pc n="lb"/>
日夕登東臯東臯樹参差回首望故園天闊雲空埀閭<pc n="lb"/>
里孰不念旅遊孰不悲大川風波盛逺道豺虎饑上興<pc n="lb"/>
杞國憂下肆楚狂癡苦遭事物役不覺嵗月馳年少誦<pc n="lb"/>
經史素心在濟時漂蕩無定迹神隳意若疲從以業耕<pc n="lb"/>
作慷慨歌古詞<pc n="lb"/>
<pc n="　"/>
                    <pc n="　"/>
                    <pc n="　"/>
                    <hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>竒陳君伯柔二首<pc n="lb"/>
<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>景澹澄霄空山與客意永<hi>闕</hi>
                    <pc n="lb"/>
                    <pb n="51a"/>
<hi>闕</hi>
                    <pc n="lb"/>
                    <pc n="　"/>
                    <pc n="　"/>流月凉葉驚風飈振衣歩廣<hi>闕</hi>
                    <pc n="lb"/>
美人間吴越道逺阻見招何<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>同逍遥<hi>闕</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>思秋若悲長雲亘大野薄暮<hi>闕</hi>
                    <pc n="lb"/>
<pc n="　"/>踈栁風<hi>闕</hi>吹鬢絲大朋向寥<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>百川暮<pc n="lb"/>
東注去日何由追謝彼<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>山期<hi>闕</hi>
                    <pc n="lb"/>
<pc n="　"/>
                    <pc n="lb"/>
<pc n="　"/>洒在南軒孤客意愁寂掩書<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>遐瞩落<pc n="lb"/>
葉滿前村烏啼入踈<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>念我故園友千<pc n="lb"/>
                    <pb n="51b"/>
里今飛翻如<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>間琴樽浮雲漫東馳白日<pc n="lb"/>
仍<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>時華髮益以繁大川有輕舟<hi>闕</hi>
                    <pc n="lb"/>
有短轅辭道塗永顧我荒林原徘徊<hi>闕</hi>日夕庶寫平生<pc n="lb"/>
言<pc n="lb"/>
<pc n="　"/>
                    <pc n="　"/>
                    <pc n="　"/>曉出西園由谷中歸<pc n="lb"/>
披褐渉西園煩襟散清曉微風動髙樹零露下芳沼始<pc n="lb"/>
行幽谷中忽出青林杪流水漂餘花脩筠度啼鳥身縁<pc n="lb"/>
翠石迴思逐白雲杳負杖孤賞懐春䦨緑隂悄<pc n="lb"/>
                    <pb n="52a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>山忩餘稿<pc n="lb"/>
                    <pb n="52b"/>
<pc n="　"/>
                    <pc n="　"/>右山忩餘稿凡若干言先祖石蒲先生嘗手授琥<pc n="lb"/>
<pc n="　"/>
                    <pc n="　"/>曰此甘先生所著也先生諱復字克敬元季間為<pc n="lb"/>
<pc n="　"/>
                    <pc n="　"/>吾邦巨儒直時兵戈流離困頓雖卒不耀而詩文<pc n="lb"/>
<pc n="　"/>
                    <pc n="　"/>髙古自成一家國初時人猶多傳誦之第篇帙散<pc n="lb"/>
<pc n="　"/>
                    <pc n="　"/>漫今存無幾吾家舊有此稿乃其手墨吾蔵之久<pc n="lb"/>
<pc n="　"/>
                    <pc n="　"/>矣老無所用爰以授爾爾其識之觚翰中得無麗<pc n="lb"/>
<pc n="　"/>
                    <pc n="　"/>益乎琥冄拜受者餘二十年矣重先生之手墨憶<pc n="lb"/>
<pc n="　"/>
                    <pc n="　"/>先祖之遺訓宦途出入未嘗不置篋中遇暇輒啓<pc n="lb"/>
                    <pb n="53a"/>
<pc n="　"/>
                    <pc n="　"/>帙莊誦遇縉紳知已輒出以觀盖珍之不敢玩一<pc n="lb"/>
<pc n="　"/>
                    <pc n="　"/>日保寧推府張公敬先閱而歆之顧謂琥曰此真<pc n="lb"/>
<pc n="　"/>
                    <pc n="　"/>古作可傳也柰何獨秘蔵耶因請梓行以與衆共<pc n="lb"/>
<pc n="　"/>
                    <pc n="　"/>琥故繋其意於末簡云成化癸卯春三月吉餘干<pc n="lb"/>
<pc n="　"/>
                    <pc n="　"/>趙琥識<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>山忩餘稿<pc n="lb"/>
<pb n="53b"/>
                </p>
<p>
</p>
  </div>
        </body>
</text>
</TEI>