<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>東觀奏記卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>東觀奏記卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>裴庭裕<pc n="　"/>撰<pc n="lb"/>
孝明鄭太后閏州人也本姓爾朱氏李錡據浙西反相<pc n="lb"/>
者言於錡曰朱氏有竒相當生天子錡取致於家錡誅<pc n="lb"/>
死后入掖庭爲郭太后侍兒憲宗皇帝愛而幸之生宣<pc n="lb"/>
宗皇帝爲母天下十四年懿宗即位尊爲太皇太后又<pc n="lb"/>
七年崩以郭太后配享岀祭别廟<pc n="lb"/>
上性至孝奉鄭太后供養不居别宫只於大明宫朝夕<pc n="lb"/>
                    <pb n="1a"/>
侍奉親舅鄭光即位之初連任平盧河中兩鎮節度使<pc n="lb"/>
大中七年自河中來朝上因與光商較政理光素不曉<pc n="lb"/>
文字對上語時有質俚即命宰臣别選河中節度使留<pc n="lb"/>
光奉朝謁后或以光生計爲憂即厚賜金帛不復更委<pc n="lb"/>
方靣<pc n="lb"/>
憲宗皇帝晏駕之夕上雖㓜頗記其事追恨光陵商臣<pc n="lb"/>
之酷即位後誅鋤惡黨無漏網者時郭太后無恙以上<pc n="lb"/>
英察孝果且懷慚懼時居興慶宫一日與二侍兒同升<pc n="lb"/>
                    <pb n="1b"/>
勤政樓倚衡而望便欲殞於樓下欲成上過左右急持<pc n="lb"/>
之即聞於上上大怒其夕后暴崩上志也<pc n="lb"/>
懿安郭太后既崩喪服許如故事禮院檢討官王皥抗<pc n="lb"/>
䟽請后合𦵏景陵配享憲宗廟室䟽既入上大怒宰臣<pc n="lb"/>
白敏中召皥詰其事皥曰郭太后是憲宗春宫時元妃<pc n="lb"/>
汾陽王孫迨事順宗爲新婦憲宗厭代之夜事出暗昧<pc n="lb"/>
母天下五朝不可以暗昧之事黜合配之禮敏中怒甚<pc n="lb"/>
皥聲益厲宰臣將會食周墀駐敏中㕔門以俟同食敏<pc n="lb"/>
                    <pb n="2a"/>
中傳語墀正爲一書生惱亂但乞先之墀就敏中㕔問<pc n="lb"/>
其事皥益不撓墀以手加額於皥賞其孤直翌日皥貶<pc n="lb"/>
潤州句容令墀亦免相大中十三年秋八月上崩宰臣<pc n="lb"/>
令狐綯爲山陵禮儀使奏皥爲判官又皥拜章論懿安<pc n="lb"/>
合配享憲宗始升祔焉<pc n="lb"/>
上延英聼政問宰臣白敏中曰憲宗遷座景陵龍輴行<pc n="lb"/>
次忽值風雨六宫百官盡避去惟有一山陵使胡而長<pc n="lb"/>
攀靈駕不動其人姓氏爲誰爲我言之敏中奏景陵山<pc n="lb"/>
                    <pb n="2b"/>
陵使令狐楚上曰有兒否敏中奏長子緒見任隨州刺<pc n="lb"/>
史上曰可任宰相否敏中曰緒小患風痺不任大用次<pc n="lb"/>
子綯見任湖州刺史有台輔之器上曰追來翌日授考<pc n="lb"/>
功郎中知制誥到闕召充翰林學士間歲遂立爲相時<pc n="lb"/>
人感歎敏中亮直無𨼆不掩人於上<pc n="lb"/>
上因讀元和實録見故江西觀察使韋丹政事卓異問<pc n="lb"/>
宰臣孰爲丹後宰臣周墀奏臣近任江西觀察使見丹<pc n="lb"/>
行事餘風遺愛至今在人其子宙見任河陽觀察判官<pc n="lb"/>
                    <pb n="3a"/>
上曰速與好官持憲者聞之奏爲侍御史<pc n="lb"/>
加贈故楚州刺史尚書工部侍郎李徳修禮部尚書徳<pc n="lb"/>
修憲宗朝宰相李吉甫長子也吉甫薨太常謚曰簡度<pc n="lb"/>
支郎中張仲方以徳宗好用兵吉甫居輔弼之任不得<pc n="lb"/>
謂之簡仲方貶開州司馬寳厯中仲方徵諫議大夫徳<pc n="lb"/>
修不欲同立朝連牧舒湖楚三州時吉甫少子徳裕任<pc n="lb"/>
荆南節度使檢校司徒平章事上即位普恩徳裕當追<pc n="lb"/>
贈祖父乞廻贈其兄故有是命<pc n="lb"/>
                    <pb n="3b"/>
白敏中守司空兼門下侍郎充邠寧行營都統討山南<pc n="lb"/>
平夏党項發日以禁軍三百人從敏中上論請依裴度<pc n="lb"/>
討淮西故事開幕擇廷臣不阻大吏上允之乃以左諫<pc n="lb"/>
議大夫孫商爲右庶子行軍司馬駕部郎中知制誥蔣<pc n="lb"/>
<hi>名庭裕與私諱同</hi>爲右庶子節度副使駕部員外李荀爲節度<pc n="lb"/>
判官戸部員外李法爲都統掌記將軍冉昈暕羣從爲<pc n="lb"/>
都虞候<pc n="lb"/>
上親妹安平公主下嫁駙馬都尉劉異上命宰臣與一<pc n="lb"/>
                    <pb n="4a"/>
方靣中書擬平盧節度使上謂曰朕只有一妹時欲<hi>闕</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>青去京夐遠卿别思之宰臣乃奏邠寧節制<pc n="lb"/>
<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>平盧仍許安平公主歲時乘傳入京<hi>闕</hi>
                    <pc n="lb"/>
劉異將赴鎮安平入辭以異姬人從安平左右皆宫人<pc n="lb"/>
上盡記之忽見别姬問安平曰此誰也安平曰劉郎音<pc n="lb"/>
聲人<hi>俗呼如此</hi>上悅安平不妬喜形於色顧左右曰便與作<pc n="lb"/>
主人不令與宫娃同處上之甄别防閑纎微不遺如此<pc n="lb"/>
萬夀公主上愛女鍾愛獨異將下嫁命擇郎婿鄭顥相<pc n="lb"/>
                    <pb n="4b"/>
門子首科及第聲名藉甚時昏盧氏宰臣白敏中奏選<pc n="lb"/>
尚顥銜之上未嘗言大中五年敏中免相爲邠寧都統<pc n="lb"/>
行有日奏上曰頃者陛下愛女下嫁擇臣郎婿鄭顥赴<pc n="lb"/>
婚楚<hi>闕</hi>
                    <pc n="lb"/>
                    <pc n="　"/>
                    <pc n="　"/>會有日行次鄭州臣堂帖追廻上副聖念<pc n="lb"/>
顥不樂國姻銜臣入骨臣且在中書顥無如臣何一去<pc n="lb"/>
玉階必媒孽臣短死無種矣上曰朕知此事久卿何言<pc n="lb"/>
之晚耶因命左右便殿中取一檉木小函子來扄鏁甚<pc n="lb"/>
固謂敏中曰此盡鄭郎說卿文字便以賜卿若聼顥言<pc n="lb"/>
                    <pb n="5a"/>
不任卿如此矣敏中歸啟益感上聰察宏恕常置凾子<pc n="lb"/>
於佛前焚香感謝大中十二年敏中任荆南節度使暇<pc n="lb"/>
日與前進士陳鍇銷憂閣静話感上恩泣話此事盡以<pc n="lb"/>
示鍇<pc n="lb"/>
杜悰通貴日久門下有術士李失名悰待之厚悰任西<pc n="lb"/>
川節度使馬植罷黔中赴闕至西川術士一見謂悰曰<pc n="lb"/>
受相公恩久思有効答今有所報矣黔中馬中丞非常<pc n="lb"/>
人也相公當厚遇之悰未之信術士一日宻於悰曰相<pc n="lb"/>
                    <pb n="5b"/>
公將有禍非馬中丞不能救悰始驚信發日厚幣贈之<pc n="lb"/>
仍令吏爲植於都下買宅死生之計無缺焉植至闕方<pc n="lb"/>
知感悰不知其㫖尋除光禄卿報狀至蜀悰謂術士曰<pc n="lb"/>
貴人至闕作光禄卿矣術士曰姑待之稍進大理卿又<pc n="lb"/>
遷刑部侍郎充諸道鹽鐵使悰始驚憂俄而作相懿安<pc n="lb"/>
皇太后崩後悰懿安子婿也忽一日内牓子檢責宰相<pc n="lb"/>
元載故事植諭㫖翌日延英上前萬端營救植素辯博<pc n="lb"/>
能囘上意事遂中寢<pc n="lb"/>
                    <pb n="6a"/>
武宗朝任宰臣李徳裕雖丞相子文學過人性孤峭疾<pc n="lb"/>
朋黨如仇讎擠牛僧孺李宗閔崔洪於嶺南楊嗣復貞<pc n="lb"/>
穆李公珏<hi>庭裕親外叔祖</hi>以會昌初册立事亦七年嶺外上即<pc n="lb"/>
位之後嶺表五相同日遷北以吏部尚書李珏爲檢校<pc n="lb"/>
尚書右僕射充淮南節度使珏字待價趙郡賛皇人早<pc n="lb"/>
孤居淮隂事母以孝聞弱冠從師舉明經李絳爲華州<pc n="lb"/>
刺史一見謂人曰日角珠廷非常人也當掇進士科明<pc n="lb"/>
經碌碌非子發跡之路一舉不第應進士許孟容爲宗<pc n="lb"/>
                    <pb n="6b"/>
伯擢居上第釋褐署烏重𦙍三城推官調進書判髙等<pc n="lb"/>
授渭南縣尉遷右拾遺左遷下邽令丁母憂廬居三年<pc n="lb"/>
不入室免喪諸侯羔鴈四府齊至門皆不就牛僧孺爲<pc n="lb"/>
武昌節度使奏章先逹銀臺授殿中侍御史内供奉武<pc n="lb"/>
昌掌書記徵歸御史府韋處厚秉政一見笑曰清廟器<pc n="lb"/>
豈擊搏才乎擢拜禮部員外改吏部員外李宗閔爲相<pc n="lb"/>
以品流程式爲已任擢掌書命改司勲員外庫部郎中<pc n="lb"/>
文宗召充翰林學士珏風格端肅屬辭敏贍恩傾一時<pc n="lb"/>
                    <pb n="7a"/>
累遷戸部侍郎承㫖許立相者屢矣鄭注以藥術爲侍<pc n="lb"/>
講學士李訓自流人召入内廷珏未嘗私焉訓注交譛<pc n="lb"/>
貶江州刺史未幾訓爲相造假甘露謀上左右與王涯<pc n="lb"/>
等十一人赤族伏誅人方伏珏守正之祐徵爲戸部侍<pc n="lb"/>
郎與楊嗣復同日命上雖求理心切終優㳺不斷同秉<pc n="lb"/>
政者陳夷行鄭覃請經術孤單者進用珏與嗣復論地<pc n="lb"/>
胄詞彩者居先每延英議政率相矛楯竟無成政但寄<pc n="lb"/>
頰舌而已文宗將晏駕以猶子陳王成美當璧爲記建<pc n="lb"/>
                    <pb n="7b"/>
桓立順事由兩軍潁王即位貶昭州刺史上即位累遷<pc n="lb"/>
河陽三城節度使吏部尚書至是崔鄲薨於淮南輟之<pc n="lb"/>
撫理凢三載薨諡貞穆<pc n="lb"/>
上臨御天下得君人法每宰臣延英奏事喚上階後左<pc n="lb"/>
右前後無一人立纔處分坐宸威不可仰視奏事下三<pc n="lb"/>
四刻龍顔忽怡然謂宰臣曰可以閒話矣自是詢閭里<pc n="lb"/>
閒事話宫中燕樂無所不至矣一刻已來宸威復整肅<pc n="lb"/>
是將入宫也必有戒勵之言每謂宰臣長憂卿負朕撓<pc n="lb"/>
                    <pb n="8a"/>
法後度不得相見度量如此趙國公令狐綯每謂人曰<pc n="lb"/>
十年持政柄每延英奏對雖嚴冬甚寒而汗流洽背<pc n="lb"/>
李廓爲武寧節度使不理右補缺鄭魯上䟽曰臣恐新<pc n="lb"/>
麥未登徐師必亂乞速命良將救此一方上未之省也<pc n="lb"/>
麥熟而徐師亂上感魯言即擢爲起居舍人吏部侍郎<pc n="lb"/>
孔温業白執政求外任丞相白敏中曰我軰亦須自㸃<pc n="lb"/>
檢孔吏部不肯居朝矣至理之世丞相畏人也如此上<pc n="lb"/>
微行至徳觀女道士有盛服濃粧者赫怒急歸宫立宣<pc n="lb"/>
                    <pb n="8b"/>
左街功徳使宋叔康令盡逐去别選男道士七人住持<pc n="lb"/>
以清其觀<pc n="lb"/>
上將命令狐綯爲相夜半幸含春亭召對盡蠟燭一炬<pc n="lb"/>
方許歸學士院乃賜金蓮花燭<hi>一作炬</hi>送之院吏忽見驚<pc n="lb"/>
報院中曰駕來俄而趙公至吏謂趙公曰金蓮花乃引<pc n="lb"/>
駕燭學士用之莫折事否頃刻而聞傅說之命<pc n="lb"/>
侍御史馮緘與三院退朝入臺路遇集賢校理楊收不<pc n="lb"/>
爲之却緘爲朝長<hi>臺中故事三院退朝入臺一人謂之朝長</hi>拉收僕臺中笞<pc n="lb"/>
                    <pb n="9a"/>
之集賢大學士馬植奏論𤣥宗開元中幸麗正殿賜酒<pc n="lb"/>
大學士張說學士副知院事徐堅已下十八人不知先<pc n="lb"/>
舉酒者說言學士以徳行相先非具員吏遂十八爵齊<pc n="lb"/>
舉今馮緘笞收僕者是笞植僕𨽻一般乞黜之御史中<pc n="lb"/>
丞令狐綯又引故事論收之罪上兩釋之始著令三館<pc n="lb"/>
學士不避行臺李丕以邊城從事奏事上召至案前問<pc n="lb"/>
系緒丕奏系屬皇枝上曰師臣已有一李丕朕不欲九<pc n="lb"/>
廟子孫與之同名良久以手畫案曰丕字出平平字也<pc n="lb"/>
                    <pb n="9b"/>
卿宜改名平舞蹈而謝平後終於邠寧節度使武宗好<pc n="lb"/>
長生久視之術大明宫築望仙臺勢侵天漢上始即位<pc n="lb"/>
道士趙歸真杖殺之罷望仙臺院大中八年復命緝之<pc n="lb"/>
右補闕陳嘏已下抗䟽論其事立罷修造以其院爲文<pc n="lb"/>
思院上英睿好理尤長於納諫從之如轉丸李璲除嶺<pc n="lb"/>
南節度使間一日已命中使頒旄節給事中蕭倣封上<pc n="lb"/>
詔書上正聼樂不暇别召中使謂優人曰汝可就李璲<pc n="lb"/>
宅却喚使來旄節及璲門而反劉潼自鄭州刺史除桂<pc n="lb"/>
                    <pb n="10a"/>
州觀察使右諫議大夫鄭裔綽䟽言不可中使至鄭頒<pc n="lb"/>
告已數日却命追制納諫從善皆此𩔖也<pc n="lb"/>
馬植爲相與左軍中尉馬元贄有亢宗之分上初即位<pc n="lb"/>
元贄恩澤傾内臣曾賜寳帶内庫第一者元贄輟以遺<pc n="lb"/>
植一日便殿對上覩植帶認是賜元贄者詰之植色變<pc n="lb"/>
不敢𨼆翌日罷爲天平軍節度使行次華州取植宻吏<pc n="lb"/>
董侔下御史獄盡聞植交通之狀再貶常州刺史<pc n="lb"/>
汪濛授左拾遺庭裕先父任左補缺以濛家行不至薄<pc n="lb"/>
                    <pb n="10b"/>
妻孥爲衆所聞不可處諫臣之列丞相魏謩盛怒須濛<pc n="lb"/>
上事先君見魏於政事堂曰必要任濛乞先移他官丞<pc n="lb"/>
相重違即改授濛太常博士<pc n="lb"/>
上追感元和舊事但聞是憲宗朝卿相子孫必加擢用<pc n="lb"/>
杜勝任刑部員外閤内次對上詢其祖父勝以先父黄<pc n="lb"/>
裳永貞之際首排奸邪請憲宗監國上徳之靣授給事<pc n="lb"/>
中裴諗爲學士一日加承㫖上幸翰林諗寓直便中謝<pc n="lb"/>
上曰加官之喜不與妻子相靣得否便放卿歸諗踏謝<pc n="lb"/>
                    <pb n="11a"/>
却召上以御盤果實賜之諗即以衫袖張而跪受上顧<pc n="lb"/>
一宫嬪領下<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>諗父度元和中君臣<pc n="lb"/>
魚水之分遂於諗恩禮亦異焉<pc n="lb"/>
上雅尚文學聼政之暇常賦詩尤重科名大中十年鄭<pc n="lb"/>
顥知舉後宣宗索科名記顥表曰自武徳已後便有進<pc n="lb"/>
士諸科出鶯谷而飛鳴聲華雖茂經鳳池而閱視史策<pc n="lb"/>
不書所傳前代姓名皆是私家記録䖍承聖㫖敢不討<pc n="lb"/>
論臣尋委當行祠部員外趙璘採訪諸家科目記撰成<pc n="lb"/>
                    <pb n="11b"/>
十三卷自武徳元年至朝謹專上進士方俟無疆勑宜<pc n="lb"/>
付翰林自今放牓後並寫及第人姓名及所試詩賦題<pc n="lb"/>
目進入内仍仰所司逐年編次<pc n="lb"/>
術士柴嶽明洞隂陽術數於公卿間聲名藉甚上一日<pc n="lb"/>
召於便殿對上曰朕欲爲諸子孫<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>院<pc n="lb"/>
卿宜相其地嶽明奏曰人臣遷移不常有陽宅隂宅入<pc n="lb"/>
隂宅入陽宅者禍福刑尅師有傳授今陛下居深宫有萬<pc n="lb"/>
靈護衛隂陽二宅不言帝王家臣不敢奉詔上然之賜<pc n="lb"/>
                    <pb n="12a"/>
束帛遣歸<pc n="lb"/>
司封員外郎充史館修撰權審於衢路突尚書左僕射<pc n="lb"/>
平章事崔鉉判曰宰相之統庶寮僕射之臨郎吏豈有<pc n="lb"/>
導騎已過按轡横衝權審久在班行合諳典故便知素<pc n="lb"/>
履且舉舊條送都省罰七直審以素履之言難於就列<pc n="lb"/>
尋左遷宿州刺史自爾不復立朝矣<pc n="lb"/>
貶前鄉貢進士楊仁贍爲康州㕘軍馳驛發遣仁贍女<pc n="lb"/>
弟出嫁前進士于瓌納函之朝有朞周恤仁贍不易其<pc n="lb"/>
                    <pb n="12b"/>
日憲司糾論遂坐貶<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="13a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>東觀奏記卷上<pc n="lb"/>
<pb n="13b"/>
                </p>
<p>
</p>
  </div>
<div>
                <head>東觀奏記卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>東觀奏記卷中<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>裴庭裕<pc n="　"/>撰<pc n="lb"/>
上每命相盡出睿㫖人無知者一日制詔樞宻院兵部<pc n="lb"/>
侍郎判度支蕭鄴可同中書門下平章事仰指揮學士<pc n="lb"/>
院降麻處分樞宻使王歸長馬公儒以鄴先判度支再<pc n="lb"/>
審聖㫖未審落下爲復仍舊上意貴迎祐蕭也乃宸翰<pc n="lb"/>
付學士院戸部侍郎判户部事崔慎由可工部尚書平<pc n="lb"/>
章事落下判户部事宸斷如此<pc n="lb"/>
                    <pb n="1a"/>
河東節度使劉瑑在内署日上深器異大中十一年上手<pc n="lb"/>
詔追之令乘逓赴闕初無知者瑑奏發太原人方信之<pc n="lb"/>
既至拜户部侍郎判度攴十二月十七日次對上以御<pc n="lb"/>
按歴日付瑑令於下旬擇一吉日瑑不諭㫖上曰但擇<pc n="lb"/>
一拜官日即得瑑跪奏二十五日甚佳上笑曰此日命<pc n="lb"/>
卿爲相祕無知者高湜自集賢校理爲蔣係鳳從事湜<pc n="lb"/>
即瑑舊寮也二十四日辭瑑於宣平里私第湜曰竊度<pc n="lb"/>
旬日必副具瞻之望瑑笑曰來日具瞻何旬日也湜驚<pc n="lb"/>
                    <pb n="1b"/>
不敢發詰旦果爰立矣始以此事洩於湜既入相深有昇<pc n="lb"/>
平之望與慎由議政於上前慎由曰唯當甄别品流上<pc n="lb"/>
酬萬一瑑曰王夷甫當衰晉之末崇尚浮虛祖述流品<pc n="lb"/>
終致中原版蕩晉室淪夷今當盛明之朝不能循名責<pc n="lb"/>
實使百吏各稱其職而上酬陛下臣未知致理之日慎<pc n="lb"/>
由不能對因此恩澤浸衰罷爲東川節度<pc n="lb"/>
魏國公崔鉉秉政鄭魯楊紹復叚瓌薛䝉一時俊造鉉<pc n="lb"/>
所取信凢有補吏議事或與之㕘酌時人語曰炙手可<pc n="lb"/>
                    <pb n="2a"/>
熱楊鄭叚薛欲得命通魯紹瓌䝉時魯爲刑部侍郎鉉<pc n="lb"/>
欲引以爲相聖㫖授河南尹不測其事赴後上問曰鄭<pc n="lb"/>
魯發後除改卿還自由否鉉驚恐宻以此事訪於左右<pc n="lb"/>
云御扆上題此四句鉉益畏<pc n="lb"/>
上聼政之暇多賦詩多令翰林學士屬和一日賦詩賜<pc n="lb"/>
寓直學士蕭寘曹確令繼和寘手狀謝曰陛下此詩雖<pc n="lb"/>
桂水日千里因之平生懐亦無以加也明日召學士韋<pc n="lb"/>
澳問此兩句澳奏曰宋太子家令沈約詩寘以睿藻清<pc n="lb"/>
                    <pb n="2b"/>
新取方沈約爾上不悅曰將人臣比我得否恩遇漸薄<pc n="lb"/>
執政乗之<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>出爲浙西觀察使<pc n="lb"/>
崔罕爲京兆尹内園廵官不避馬杖之五十四方死上<pc n="lb"/>
赫怒令與遠郡宰臣論救上曰罕爲京兆尹抑强撫弱<pc n="lb"/>
是其職任但不避馬便杖之可矣不合問知是内園廵<pc n="lb"/>
官方決一錯也又人臣之刑止行二十過此是朕刑也<pc n="lb"/>
五十四杖頗駭聞聼宰臣又論救上曰與一廉察奮挺<pc n="lb"/>
者宜抵罪根本輕致罕過制耳宰臣益賀上無幽不察<pc n="lb"/>
                    <pb n="3a"/>
罕止貶湖南觀察使<pc n="lb"/>
故事京兆尹在私第但竒日入府偶日入逓院崔郢爲<pc n="lb"/>
京兆尹囚徒逸獄而走上始命造京尹𪠘宅京兆尹不<pc n="lb"/>
得離府上以崔罕郢併敗官靣召翰林學士韋澳授京<pc n="lb"/>
兆尹便令赴上賜度支錢二萬貫令造府宅澳公正方<pc n="lb"/>
嚴吏不敢欺委長安縣尉李信主其事造成𪠘字極一<pc n="lb"/>
時壯麗尚有羡緡却進澳連書信兩上下考焉<pc n="lb"/>
韋澳爲京兆尹豪右歛手國舅鄭光莊不納租澳繫其<pc n="lb"/>
                    <pb n="3b"/>
主者期以五日不足必抵法太后爲言之上延英問澳<pc n="lb"/>
澳具奏本末上曰今日納租足放否曰尚在限内來日<pc n="lb"/>
即不得矣澳既出半廷上連召之曰國舅莊租今日納<pc n="lb"/>
足放主者否澳曰必放上入告太后曰韋澳不可犯且<pc n="lb"/>
與送錢納却頃刻而租足先是京兆府進士明經觧送<pc n="lb"/>
設殊次平等三級以甄别行實近年公道益衰止於奔<pc n="lb"/>
競至觧送之日威勢撓敗如市道焉至是澳牓曰朝廷<pc n="lb"/>
將禆教化廣設科塲當開元天寳之間始專重明經進<pc n="lb"/>
                    <pb n="4a"/>
士及貞元元和之際又益以薦送相高當時務尚切磋<pc n="lb"/>
不分黨甲絶僥倖請託之路有推賢讓能之風等列標<pc n="lb"/>
名僅同科第既爲盛事固可公行近日已來前規頓改<pc n="lb"/>
互爭强弱多務奔馳定高卑於下第之初決可否於差<pc n="lb"/>
官之日曾非考覈盡繫經營奧學雄文例拾於真方寒<pc n="lb"/>
素增年矯白盡取於黨比羣强中選者曽不足云而争<pc n="lb"/>
名者益熾其事澳叨司畿甸合貢英髦非無藻鑒之心<pc n="lb"/>
懼有愛憎之謗且李膺以不察孝廉去任胡廣以輕舉<pc n="lb"/>
                    <pb n="4b"/>
茂才免官况其管窺實難裁處况禮部格文本無等第<pc n="lb"/>
府廷觧送不合區分今年合送省進士明經等並以納<pc n="lb"/>
策試前後爲定不在更分等第之限詞科之盛本以京<pc n="lb"/>
兆府等第爲梯級建中二年崔元翰崔敖崔備三人府<pc n="lb"/>
元府副府第三人于邵知貢舉敖及第並依府列盖推<pc n="lb"/>
崇藝實不能易也自文學道䘮朋黨道興紛競既多澳<pc n="lb"/>
不勝憤遂此釐革盖救一時之弊人多惜之<pc n="lb"/>
上至孝動遵元和故事以憲宗曾幸青龍寺命複道開<pc n="lb"/>
                    <pb n="5a"/>
便門至青龍佛宫涕泣禮拜追感元和聖跡悵望久之<pc n="lb"/>
上敦睦九族於諸侯王尤盡友愛即位後於十六宅起<pc n="lb"/>
雍和殿每月三兩幸與諸侯王擊鞠合樂錫賚有差進<pc n="lb"/>
士司馬樞爲雍和殿賦詞雖不典亦志一時之事實<pc n="lb"/>
牛藂任拾遺補闕五年頻上封章上盡記之後藂自司<pc n="lb"/>
勲員外爲睦州刺史中謝上命至軒砌問曰卿頃任諫<pc n="lb"/>
官頗能舉職今忽爲遠郡得非宰臣以前事爲懲否藂<pc n="lb"/>
曰陛下新有徳音未任刺史縣令不得任近侍官宰臣<pc n="lb"/>
                    <pb n="5b"/>
以是奬擢非嫌忌也上曰賜卿紫藂退謝畢前曰臣所<pc n="lb"/>
衣緋衣是刺史借服不審陛下便賜紫爲復别有進上<pc n="lb"/>
連曰且賜緋且賜緋上慎重名器未嘗容易服色之賜<pc n="lb"/>
一無所濫李藩自司勲郎中遷駕部郎中知制誥衣緑<pc n="lb"/>
如故鄭裔綽自給事中以論駁楊漢公忤㫖出商州刺<pc n="lb"/>
史始賜緋衣銀魚沈詢自禮部侍郎爲浙東觀察使方<pc n="lb"/>
賜金綬苖恪自司勲員外除洛陽令藍衫赴任裴處權<pc n="lb"/>
自司封郎中出河南少尹到任本府奏薦賜緋給事中<pc n="lb"/>
                    <pb n="6a"/>
崔罕駁還上手詔褒奬曰有事不當卿能駁還職業既<pc n="lb"/>
修朕何所患<pc n="lb"/>
上每孜孜求理焦勞不倦一日宻召學士韋澳盡屏左<pc n="lb"/>
右謂澳曰朕每便殿與節度觀察使刺史語要知所委<pc n="lb"/>
州郡風俗物産卿宜宻採訪撰次一文書進來雖家臣<pc n="lb"/>
與老不得漏洩奉宣㫖即以十道四蕃志更博採訪撰<pc n="lb"/>
成一策題曰處分語自寫靣進雖子弟不得聞也後數<pc n="lb"/>
日薛宏宗除鄧州刺史澳有别業在南陽召𢎞宗餞之<pc n="lb"/>
                    <pb n="6b"/>
𢎞宗曰昨日中謝聖上處分當州事驚人澳訪之即處<pc n="lb"/>
分語中事也君上親摠萬幾自古未有<pc n="lb"/>
上校獵城西漸及渭水見父老一二十人於村佛祠設<pc n="lb"/>
齋上問之父老曰臣醴泉縣百姓本縣令李君奭有異<pc n="lb"/>
政考秩已滿百姓惜留詣府乞未替兼此祈佛力也上<pc n="lb"/>
黙然還宫後於御扆上大書君奭名中書兩擬醴泉令<pc n="lb"/>
上皆硃去之踰嵗宰執以懷州刺史闕請用人御筆曰<pc n="lb"/>
醴泉縣令李君奭可懐州刺史莫測也君奭中謝宸㫖<pc n="lb"/>
                    <pb n="7a"/>
奬勵始聞其可<pc n="lb"/>
大理寺丞王景初與刑部郎中唐技議讞不平景初坐<pc n="lb"/>
貶潭州司戸叅軍制下景初撾登聞鼓稱寃再貶昭州<pc n="lb"/>
司户制曰不遵嚴譴輙冒登聞以懲不恭也<pc n="lb"/>
京兆府叅軍盧諶昇進士第入官甚孤貧有文學京兆<pc n="lb"/>
尹遣廵舘驛左補闕崔瑄婚姻廻與諶長亭相遇争㕔<pc n="lb"/>
諶以官雖卑乃公行略不讓瑄瑄憤其不遜遂相詆訶<pc n="lb"/>
諶來下御史臺按問吏云當服白衫諶曰非國恤不素<pc n="lb"/>
                    <pb n="7b"/>
服上聞之以諶言渉大不敬除籍爲民投之嶺表行至<pc n="lb"/>
洛陽驛賜死瑄左遷河南府陽翟縣令<pc n="lb"/>
大理卿馬曙任代北水陸運使代北出犀甲曙罷職以一<pc n="lb"/>
二十領自隨故事人臣家不得蓄兵器曙既在朝乃瘞<pc n="lb"/>
而藏之一日奴有犯罪者曙笞之即告于御史臺稱曙<pc n="lb"/>
蓄兵器有異謀命吏發曙私第得甲不虛坐貶邵州刺<pc n="lb"/>
史諫官上論以奴訴即主在法不治上命杖殺曙奴於<pc n="lb"/>
青泥驛曙再貶嶺外上奏人臣無不感悅<pc n="lb"/>
                    <pb n="8a"/>
司農卿韋塵夜令術士爲厭勝之術御史臺劾奏貶永<pc n="lb"/>
州司馬優人祝漢貞詞辨敏給恩傾一時嗣朝王乾祐<pc n="lb"/>
以金帛結之求刺史盡納賂矣而未敢言御史臺劾奏<pc n="lb"/>
漢貞杖二十流天徳軍乾祐竄嶺外<pc n="lb"/>
上雅重詞學之臣於翰林學士恩禮特具宴遊宻召無<pc n="lb"/>
所間隔惟於遷轉皆守彛章皇甫珪自吏部貟外召入<pc n="lb"/>
内廷改司勲員外計吏員二十五箇月限轉司封郎中<pc n="lb"/>
知制誥孔温裕自禮部員外改司封員外入内廷二十<pc n="lb"/>
                    <pb n="8b"/>
五箇月改司勲郎中知制誥動循官制不以爵禄私近<pc n="lb"/>
臣也<pc n="lb"/>
廣州節度使紇于臯以貪猥聞貶慶王府長史分司東<pc n="lb"/>
都制曰鍾陵問俗澄清之化靡聞南海撫封貪黷之聲<pc n="lb"/>
何甚而又交通詭遇溝壑無厭跡固異於澹臺道殊乖<pc n="lb"/>
於吳𨼆舍人韓琮之詞也盡上一朝不進用矣工部尚<pc n="lb"/>
書楊漢公前任荆南節度使以不廉聞公議益喧左遷<pc n="lb"/>
祕書監制曰考三載之績爾最無聞致多士之朝人言<pc n="lb"/>
                    <pb n="9a"/>
未息既起風波之論難安喉舌之司舍人沈詢詞也至<pc n="lb"/>
大中十三年漢公除同州刺史給事中鄭公輿裔綽三<pc n="lb"/>
駁還制書上自即位但聞諫官論執左曹駁正無不立<pc n="lb"/>
從其奏至是惑於左右三下漢公同州之命不允所論<pc n="lb"/>
時屬寒食内宴百寮上因擊毬通班慰勞至給事中班<pc n="lb"/>
謂公輿裔綽曰卿凢有駁議朕無不允從唯論漢公事<pc n="lb"/>
渉朋黨裔綽前曰同州是太宗皇帝興王之地陛下爲<pc n="lb"/>
子孫尤湏慎擇牧守漢公在荆南日貪殘已經朝責陛<pc n="lb"/>
                    <pb n="9b"/>
下豈可以祖宗種地私於此人上色變而迴馬翌日裔<pc n="lb"/>
綽貶啇州刺史<pc n="lb"/>
武昌軍節度副使苗<hi>名與庭裕家諱同</hi>責同子嚴不避馬擒至<pc n="lb"/>
幕笞其背嚴母詣闕稱寃苖貶江州司馬制曰避馬雖<pc n="lb"/>
乖於嚴敬鞭人合顧於簮纓舍人楊紹復之詞也苖自<pc n="lb"/>
此爲清議所薄<pc n="lb"/>
高品吳居中承恩澤甚厚賂術者欲固其寵術者令書<pc n="lb"/>
上尊號於襪有告者上召至視之信然居中棄市<pc n="lb"/>
                    <pb n="10a"/>
藍田尉直𢎞文舘柳珪擢爲右拾遺𢎞文舘直學士給<pc n="lb"/>
事中蕭倣鄭裔綽駁還曰陛下髙懸爵位本待賢良既<pc n="lb"/>
命澆浮恐非懲勸珪居家不禀於義方奉國豈盡於忠<pc n="lb"/>
節刑部尚書柳仲郢詣東上閤門進表稱子珪才器庸<pc n="lb"/>
劣不合塵玷諫垣若誣以不孝即寃屈爲甚太子少師<pc n="lb"/>
柳公權又訟侵毁之枉上令免珪官且在家修省貞元<pc n="lb"/>
元和以來士林家禮法嚴整以韓臯柳公綽柳仲郢爲<pc n="lb"/>
稱首一旦子稱不孝簮紳歎之<pc n="lb"/>
                    <pb n="10b"/>
太尉衛國公李徳裕上即位後坐貶崖州司户叅軍終<pc n="lb"/>
于貶所一日丞相令狐綯夢徳裕曰某已謝明時幸相<pc n="lb"/>
公哀之許歸葬故里綯具爲其子滈言滈曰李衛公犯<pc n="lb"/>
衆怒又崔魏二丞相<hi>崔鉉魏謩</hi>皆敵人也見持政必將上前<pc n="lb"/>
異同未可言之也後數日上將坐延英綯又夢徳裕某<pc n="lb"/>
委骨海上思還故里與相公有舊幸憫而許之既寤召<pc n="lb"/>
其子滈曰向來見李衛公精爽尚可畏吾不言必掇禍<pc n="lb"/>
明日入中書具爲同列言之既於上前論奏許其子䝉<pc n="lb"/>
                    <pb n="11a"/>
州立山縣尉<hi>名與今上御名同</hi>護䘮歸葬<pc n="lb"/>
翰林學士駕部郎中知制誥庾道蔚勅曰以藝文擢居<pc n="lb"/>
近宻乖檢慎難處禁林宜守本官續連州刺史鄭朗爲<pc n="lb"/>
御史大夫道蔚以事干之乞庇罪人者朗銜之朗既大<pc n="lb"/>
用積前事盡聞于上故及此罪<pc n="lb"/>
監修國史門下侍郎兼禮部尚書平章事鄭明奏當館<pc n="lb"/>
修撰直史共四員准故事已通籍者為脩撰未昇朝者<pc n="lb"/>
爲直舘伏以脩史重事合選廷臣秩序或卑筆削不稱<pc n="lb"/>
                    <pb n="11b"/>
其直舘伏請停廢更添置修撰兩員勅㫖宜依直舘萬<pc n="lb"/>
年縣尉張範涇陽縣尉李節勤守本官以戸部郎中孟<pc n="lb"/>
穆駕部員外郎李澳並充史舘修撰通籍爲四員分修<pc n="lb"/>
四季之事<pc n="lb"/>
以左拾遺鄭言爲太常博士鄭朗自御史大夫命相朗<pc n="lb"/>
先爲浙西觀察使言實居幕中朗建議以諫官論時政<pc n="lb"/>
得失動關宰輔鄭言必括囊形迹請移為博士至大中<pc n="lb"/>
十一年崔慎由自户部侍郎秉政復以左拾遺杜蔚為<pc n="lb"/>
                    <pb n="12a"/>
太常博士蔚亦慎由舊僚也踵爲故事至理之代動循<pc n="lb"/>
至公後<hi>闕</hi>代方之難矣以楚州刺史裴坦爲知制誥坦<pc n="lb"/>
罷刺史赴闕宰臣令狐綯擢用宰臣裴休以坦非才不<pc n="lb"/>
稱是選建議拒之力不勝坦命既行政事堂謁謝丞相<pc n="lb"/>
故事謝畢便於本院上事四輔送之施一榻壓角而坐<pc n="lb"/>
坦廵謁執政至休聼多輸感謝休曰此乃首台繆選非<pc n="lb"/>
休力也立命肩舁便出不與之坐兩閤老吏云自有中<pc n="lb"/>
書未有此事也人多爲坦羞之至坦知貢舉擢休之子<pc n="lb"/>
                    <pb n="12b"/>
𢎞上第時人云欲盖而彰此之謂也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="13a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>東觀奏記卷中<pc n="lb"/>
<pb n="13b"/>
                </p>
<p>
</p>
  </div>
<div>
                <head>東觀奏記卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>東觀奏記卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>裴庭裕<pc n="　"/>撰<pc n="lb"/>
大中九年正月十九日制曰朝議郎守尚書刑部郎中<pc n="lb"/>
柱國賜緋魚袋唐技將仕郎守尚書職方員外郎裴<pc n="lb"/>
<hi>庭裕先父</hi>早以科名荐由臺閣聲猷素履亦有可嘉昨者<pc n="lb"/>
吏部以爾秉心精專請委考覈而臨事或乖於公當物<pc n="lb"/>
議遂至於沸騰豈可尚列綸扉是宜並分符竹善緩凋<pc n="lb"/>
瘵以補悔尤技可䖍州刺史散官勲封如故裴可申州<pc n="lb"/>
                    <pb n="1a"/>
刺史散官如故舍人杜徳公之詞也吏部侍郎兼判尚<pc n="lb"/>
書銓事裴諗左授國子祭酒吏部侍郎周敬復罸一月<pc n="lb"/>
俸監察御史馮顓左授祕書省著作佐郎考院所送博<pc n="lb"/>
學宏詞科趙樞等十人並宜覆落不在施行之限初裴<pc n="lb"/>
諗兼上銓主試宏技兩科其年争名者衆應宏詞選前<pc n="lb"/>
進士苖台符楊巖薛訢李詢古敬翃已下一十五人就<pc n="lb"/>
試諗寛豫仁厚有賦題不宻之說前進士栁翰京兆尹<pc n="lb"/>
栁惠之子也故事宏詞科只三人翰在選中不中選者<pc n="lb"/>
                    <pb n="1b"/>
言翰於諗處先得賦題託詞人温庭筠爲之翰既中選<pc n="lb"/>
其聲聒不止事徹宸聼杜徳公時爲中書舍人言於執<pc n="lb"/>
政曰某兩爲考官本試宏詞先鏁考<hi>闕</hi>
                    <pc n="lb"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>文<pc n="lb"/>
書自先得賦題者必佳糊名考文書得佳者考官乃公<pc n="lb"/>
當罪上銓爲宜考官不合坐宏詞趙樞丞相令狐綯故<pc n="lb"/>
人子也同列將以此事嫁患於令狐丞相丞相<hi>闕</hi>
                    <pc n="lb"/>
                    <pc n="　"/>遂<pc n="lb"/>
之盡覆去初日官<hi>闕</hi>星毫奏於<hi>闕</hi>星暗科塲當有事沈<pc n="lb"/>
詢爲禮部侍郎聞而憂焉至是三科盡覆日官之言方<pc n="lb"/>
                    <pb n="2a"/>
驗<pc n="lb"/>
上自党項叛擾推其由乃邊將貪暴利其羊馬多欺取<pc n="lb"/>
之始用右諫議大夫李福爲夏州節度使刑部侍郎畢<pc n="lb"/>
誠爲邠寧節度使大理卿裴識爲涇原節度使發日臨<pc n="lb"/>
軒戒勵禀奉宸威絶侵奪之貪邊方帖息烽燧不復告<pc n="lb"/>
警矣<pc n="lb"/>
浙東觀察使兼御史中丞李訥爲軍士噪逐坐貶朗州<pc n="lb"/>
刺史馳驛赴任訥性褊狷遇軍士不以禮人皆怨之遂<pc n="lb"/>
                    <pb n="2b"/>
及於難監軍使王景宗責撫循無狀杖四十流㳟陵自<pc n="lb"/>
此戌臣失律監軍皆從坐<pc n="lb"/>
宰臣鄭朗自中書歸宣平私第内園使李敬實衢路衝<pc n="lb"/>
之朗列奏上召敬實靣語敬實奏供奉官例不避上曰<pc n="lb"/>
衡天子之命横絶而過可矣安有私出不避輔相乎剥<pc n="lb"/>
紫綬配南衙<pc n="lb"/>
劉臯為鹽州刺史甚有威名監軍使楊𤣥价誣奏臯謀<pc n="lb"/>
叛函首以進闔朝公卿靣折庭争上重違百辟之言始<pc n="lb"/>
                    <pb n="3a"/>
坐𤣥价専殺不辜之罪<pc n="lb"/>
上晚嵗酷好仙道廣州監軍使吳徳勵離闕日病脚已<pc n="lb"/>
蹣跚矣三載監廣師歸闕足疾却平上詰之遂具爲上<pc n="lb"/>
說羅浮山人軒轅集醫整上聞之甘心焉驛詔軒轅集<pc n="lb"/>
赴京師既至舘于南亭院外廷莫之靣也諫官恐害政<pc n="lb"/>
屢以為言上曰軒轅道人口不干世事卿勿以為憂留<pc n="lb"/>
嵗餘放歸授朝奉大夫廣州司馬集堅不受臨與上别<pc n="lb"/>
上問理天下當得幾年集曰五十年上聞之慰說及遏<pc n="lb"/>
                    <pb n="3b"/>
宻之嵗春秋五十<pc n="lb"/>
李景讓夏侯孜偘偘立朝俱勵風操景讓為御史大夫<pc n="lb"/>
視事之日以侍御史孫玉汝監察御史盧涓王覿不稱<pc n="lb"/>
職請移他官孜為右丞相以職方郎中裴諴虞部郎中<pc n="lb"/>
韓瞻俱聲績不立詼諧取容諴改太子中允瞻改鳳州<pc n="lb"/>
刺史<pc n="lb"/>
于延陵授建州刺史中謝上問之曰建去京師近遠延<pc n="lb"/>
陵曰八千里上曰朕左右前後皆建人也郡極不惡卿<pc n="lb"/>
                    <pb n="4a"/>
若爲我廉潔奉公綏緝凋瘵長在我靣前無異或撓法<pc n="lb"/>
度逺人無聊即朕三尺階前便是萬里卿知之否延陵<pc n="lb"/>
悸懾失序上撫而遣之<pc n="lb"/>
太常卿封敖於私第上事御史臺彈奏左遷國子祭酒<pc n="lb"/>
故事太常卿上曰庭設九部樂盡一時之盛敖拜太常<pc n="lb"/>
卿欲便於親閲遂就私第視事法司舉奏遂薄責焉<pc n="lb"/>
上勵精理天下一紀之内欲臻昇平自大中十二年後<pc n="lb"/>
藩鎮繼有叛亂軍州都將康全泰逐出觀察使鄭勲湖<pc n="lb"/>
                    <pb n="4b"/>
南都將石再順逐出觀察使韓琮廉州部將王令寰逐<pc n="lb"/>
出節度使楊發江西都將巴鶴逐出觀察使鄭憲上赫<pc n="lb"/>
怒命淮南節度使檢校左僕射平章事崔鏡兼領宣池<pc n="lb"/>
歙三州觀察使以宋州刺史温漳爲宣州刺史以右金<pc n="lb"/>
吾將軍蔡襲爲湖南觀察使以涇原節度使李承勛爲<pc n="lb"/>
廣州節度使以光禄卿韋宙爲江西觀察使知取鄰道<pc n="lb"/>
兵送赴任兇渠如期授首皆不勞師斬定誅鋤盡副聖<pc n="lb"/>
㫖<pc n="lb"/>
                    <pb n="5a"/>
李景讓爲吏部尚書抗䟽言穆宗至敬宗文宗武宗四<pc n="lb"/>
廟當遷出以穆宗是上兄弟文宗以下是上猶子陛下<pc n="lb"/>
拜兄尚可拜姪可乎使陛下得親事七廟宜重昇代宗<pc n="lb"/>
以下入廟以正三昭三穆之序事下百官集議不定而<pc n="lb"/>
止時人以上方銜穆宗深謂景讓希㫖多不直其事<pc n="lb"/>
越人仇甫聚衆爲亂攻䧟剡縣諸暨等縣浙左騷然上<pc n="lb"/>
用王式爲浙東觀察使以武寧軍健卒二千人送式之<pc n="lb"/>
任式生擒仇甫以獻斬於東市<pc n="lb"/>
                    <pb n="5b"/>
始選前進士于琮爲婿連拜秘書省校書郎右拾遺賜<pc n="lb"/>
緋左補闕賜紫尚永福公主事忽中寢丞相上審聖㫖<pc n="lb"/>
上曰朕此女子近因與之會食對朕輒折匕筯性情如<pc n="lb"/>
此恐不可爲士大夫妻許琮别尚廣徳公主亦上次女<pc n="lb"/>
也<pc n="lb"/>
上委信宰輔言發即從就中於元輔恩禮稍異白敏中<pc n="lb"/>
赴邠寧行營幸興福樓送之自樓上投下朱書御札一<pc n="lb"/>
副與敏中言君臣注倚之分崔鉉赴鎮淮南幸通化樓<pc n="lb"/>
                    <pb n="6a"/>
送之并賜詩四韻以寵行邁鉉刻其詩於宣化驛<pc n="lb"/>
僧從晦住安國寺道行高潔兼攻詩以文章應制上每<pc n="lb"/>
擇劇韵令賦亦多稱㫖晦積年供奉望紫方袍之賜以<pc n="lb"/>
耀法門上兩召至殿上謂之曰朕不惜一對紫袈裟與<pc n="lb"/>
師但師頭耳稍薄恐不勝耳竟不之賜晦悒悒而終<pc n="lb"/>
憲宗鼎成之夜左軍中尉吐突承璀實遭其禍上即位<pc n="lb"/>
追感承璀死於忠義連擢其子士儼至顯貴為右軍中<pc n="lb"/>
尉開府儀同三司恩禮始終無替焉<pc n="lb"/>
                    <pb n="6b"/>
畢誠本賈客之子連昇甲乙科杜琮爲淮南節度使置<pc n="lb"/>
幕中始落鹽籍文學優贍遇事無滯在翰林上恩顧特<pc n="lb"/>
異許用爲相深爲丞相令狐綯所忌自邠寧連移鳳翔<pc n="lb"/>
昭義北門三鎮皆綯緩其入相之謀也諴思有以結綯<pc n="lb"/>
在北門求得絶色非人世所易有盛飾珠翠専使獻綯<pc n="lb"/>
綯一見之心動謂其子曰尤物必害人畢大厚於吾無<pc n="lb"/>
分今以是餌吾將傾吾家族也一見返之専人不敢將<pc n="lb"/>
廻驛候諴意諴又瀝血輸啟事于綯綯終不納乃命專<pc n="lb"/>
                    <pb n="7a"/>
吏貨之東頭醫官李𤣥伯上所狎昵者以錢七十萬致<pc n="lb"/>
於家乃舍之正堂𤣥伯夫妻執賤役以事焉踰月盡得<pc n="lb"/>
其歡心矣乃進於上上一見惑之寵冠六宫𤣥伯燒伏<pc n="lb"/>
火丹砂進之以市恩澤致上瘡疾皆𤣥伯之罪也懿宗<pc n="lb"/>
即位𤣥伯與山人王岳道士盧紫芝俱棄市<pc n="lb"/>
大中十二年始用左諫議大夫鄭湋兵馬郎中李鄴為<pc n="lb"/>
鄆王已下侍讀時郢王居十六宅䕫昭已下五王居大<pc n="lb"/>
明宫内院數日追制改充䕫王已下侍讀五日一入乾<pc n="lb"/>
                    <pb n="7b"/>
符門講讀鄆王即位後其事遂停<pc n="lb"/>
武寧軍節度使康季榮不恤軍士部下噪而逐之投於<pc n="lb"/>
嶺外上以左金吾大將軍田年曾任徐州有政聲特開<pc n="lb"/>
延英殿召對再命建節往鎮一方於是安帖<pc n="lb"/>
韋澳在翰林極承恩遇自京兆尹出爲河陽三城節度<pc n="lb"/>
使當軸者擠之也大中十三年三月魏博節度使何𢎞<pc n="lb"/>
敬就加中書令上命宣徽南院使王居方往魏博賜麻<pc n="lb"/>
制假道河陽上以縛紙手詔澳曰宻飾裝秋當與卿相<pc n="lb"/>
                    <pb n="8a"/>
見戒居方曰過河陽以此賜澳無令人知居方既至宻<pc n="lb"/>
以宸翰授澳上七月寝疾八月晏駕遂中寢<pc n="lb"/>
命監察御史楊戴往浙西道勘覆軍額大中十二年宣<pc n="lb"/>
州叛将康全泰噪逐觀察使鄭薫劉廷用宋州刺史<pc n="lb"/>
温璋問罪時蕭寘爲浙西觀察使地與宣州接連遂擢<pc n="lb"/>
用武臣李瑑代寘特建鎮海軍節鎮撫之以張犄角之<pc n="lb"/>
勢兵罷後謗者言瑑虛署官健名廣占衣粮没入私家<pc n="lb"/>
上遂命戴往按復軍籍無一卒虛額者戴還條奏謗者<pc n="lb"/>
                    <pb n="8b"/>
之言始不勝<pc n="lb"/>
度支奏狀言漬汚叚疋誤書清汚上一覽異之樞宻使<pc n="lb"/>
承㫖孫𨼆中謂上未省也添成漬字及中書復入上赫<pc n="lb"/>
怒勘添改表奏者罰責有差<pc n="lb"/>
大中十一年正月一日上御含元殿受朝太子太師盧<pc n="lb"/>
鈞年八十矣自樂懸之南歩而及殿墀稱賀上前聲容<pc n="lb"/>
朗緩舉朝服之至十二年元日含元受賀太子少師栁<pc n="lb"/>
公權年亦八十矣時為百官首含元殿廷夐逺自樂懸<pc n="lb"/>
                    <pb n="9a"/>
南歩至殿下力已綿憊稱賀之後上尊號聖敬文思<hi>闕</hi>
                    <pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>孝皇帝公權誤曰光武和孝御史<pc n="lb"/>
彈出之罰一季俸料七十致事舊典也公權不能克遵<pc n="lb"/>
典禮老而受辱人多惜之<pc n="lb"/>
太常卿髙銖决罰禮院禮生博士李慤引故事見執政<pc n="lb"/>
以禮院雖係太常寺從博士自専事無闗白者所以太<pc n="lb"/>
常三卿初蒞事博士無叅集之禮今銖重罰禮生有違<pc n="lb"/>
典故丞相以銖夙徳唯唯而已銖曰吾老不能退一旦<pc n="lb"/>
                    <pb n="9b"/>
爲後生所辱遂乞罷<pc n="lb"/>
勅鄉貢進士温庭筠早隨計吏夙著雄名徒負不覊之<pc n="lb"/>
才罕有適時之用放騷人於湘浦移賈誼於長沙尚有<pc n="lb"/>
前席之期未爽抽毫之思可隋州隋縣尉舍人裴坦之<pc n="lb"/>
詞也廷筠字飛卿彦博之裔孫也詞賦詩篇冠絶一時<pc n="lb"/>
與李啇𨼆齊名時號温李連舉進士竟不中第至是謫<pc n="lb"/>
爲九品吏進士紀唐天歎廷筠之寃贈之詩曰鳳凰詔<pc n="lb"/>
下雖求命鸚鵡才高却累身人多諷誦上明主也而廷<pc n="lb"/>
                    <pb n="10a"/>
筠反以才廢制中自引騷人長沙之事君子譏之前一<pc n="lb"/>
年啇𨼆以鹽鐡推官死啇𨼆字義山詩學宏博牋表尤<pc n="lb"/>
著於人間自開成二年昇進士第至上十二年竟不升<pc n="lb"/>
於三庭而廷筠亦恓恓不渉第<hi>闕</hi>
                    <pc n="lb"/>
                    <pc n="　"/>
                    <pc n="　"/>者以文學爲極<pc n="lb"/>
致已霸於此遂於禄位有所愛耶不可得而問矣<pc n="lb"/>
山南西道觀察使奏渠州犀牛見差官押赴闕廷既至<pc n="lb"/>
上於便殿閲之置月華門外宣示百寮上慮傷物性命<pc n="lb"/>
中使押選本道復於渠州之野<pc n="lb"/>
                    <pb n="10b"/>
上命左軍中尉王宗實治道將幸華清宫兩省供奉官<pc n="lb"/>
拜䟽極諫上謂宰臣曰華清宫是祖宗舊宫又朝元閣<pc n="lb"/>
聖祖現真容地朕一紀在位未嘗瞻拜深覺缺儀今排<pc n="lb"/>
比皆是軍司不勞州縣卿宜勉諭諫官勿更論列宰臣<pc n="lb"/>
奉㫖而退召兩省官宣諭俄而諫表再入上謂宰臣曰<pc n="lb"/>
諫官䟽極懇切且言自穆宗廵幸之後列聖未嘗出宫<pc n="lb"/>
居安慮危乞留聖慮朕聞此語决為遊華清之行矣宜<pc n="lb"/>
召兩省官說我此意<pc n="lb"/>
                    <pb n="11a"/>
十二年七月十四日三更三㸃追朝難宰臣夏侯孜獨<pc n="lb"/>
到衙以御史大夫李景讓爲檢校吏部尚書充劍南西<pc n="lb"/>
川節度使時仲元休假通事舍人無在館者麻案既出<pc n="lb"/>
孜受麻畢乃召當直中書舍人馮圖宣之捧麻皆兩省<pc n="lb"/>
胥吏自此始令通事舍人休澣亦在舘俟命<pc n="lb"/>
上自不豫宰輔侍臣無對見者瘡甚令中使往東都太<pc n="lb"/>
僕卿裴詡宣索藥中使往返五日復命召醫瘡方士院<pc n="lb"/>
生對於寢殿院言可療既出不復召矣大漸顧命内樞<pc n="lb"/>
                    <pb n="11b"/>
宻使王歸長馬公儒宣徽上院使王居方以䕫王當璧<pc n="lb"/>
爲託三内臣皆上素所恩者泣而受命時右軍中尉王<pc n="lb"/>
茂𤣥心亦感上左軍中尉王宗貴素不同歸長公儒居<pc n="lb"/>
方患之乃矯詔出宗實爲淮南監軍使宣化門受命將<pc n="lb"/>
由右銀臺出焉左軍副使丌元實謂宗實曰聖人不豫<pc n="lb"/>
踰月中尉止隔門起居今日除改未可辨也請一靣聖<pc n="lb"/>
人而出宗實始悟復入即詣門已踵故事添人守捉矣<pc n="lb"/>
丌元實翼導宗實直至寢殿上已晏駕東頭環立宗實<pc n="lb"/>
                    <pb n="12a"/>
叱居方下責以矯宣皆捧足乞命遣宣徽北院使齊<pc n="lb"/>
元簡迎鄆王于藩邸即位是爲懿宗歸長公儒居方皆<pc n="lb"/>
誅死籍没其家<pc n="lb"/>
晁美人薨上震悼久之美人在上藩邸時承恩遇實生<pc n="lb"/>
鄆王萬夀公主焉薨後詔翰林學士蕭寘爲志文皆刻<pc n="lb"/>
其事及夔昭已下五王居内院而鄆王獨還藩邸大中<pc n="lb"/>
未位之先人間竊有擬議者寘以此事言於公卿方辨<pc n="lb"/>
立長之順鄆王嗣位後美人追崇爲皇太后太常杜宣<pc n="lb"/>
                    <pb n="12b"/>
猷獻諡曰元昭配享宣宗廟室<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="13a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>東觀奏記卷下<pc n="lb"/>
<pb n="13b"/>
                </p>
<p>
</p>
  </div>
        </body>
</text>
</TEI>