<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>唐宋元名表卷上之一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>唐宋元名表卷上之一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>胡松<pc n="　"/>撰<pc n="lb"/>
<pc n="　"/>唐<pc n="lb"/>
<pc n="　"/>
                    <pc n="　"/>為宰相賀雪表<hi>韓退之</hi>
                    <pc n="lb"/>
臣某言臣伏以去嵗冬間雨雪頗少今年春首宿麥未<pc n="lb"/>
滋陛下深念黎甿屢形詞㫖神監昭達皇情感通春雲<pc n="lb"/>
始繁時雪遂降實豐穰之嘉瑞銷癘疫於新年東作可<pc n="lb"/>
                    <pb n="1a"/>
期南畆有望此皆陛下與天合德視人如傷每發聖言<pc n="lb"/>
則獲靈貺見天人之相應知朝野之同歡臣等職在燮<pc n="lb"/>
和慙無效用覩斯慶澤實荷鴻休<pc n="lb"/>
<pc n="　"/>
                    <pc n="　"/>為裴相公讓官表<pc n="lb"/>
臣某言伏奉今日制書以臣為朝議大夫守中書侍郎<pc n="lb"/>
同中書門下平章事承命驚惶魂爽飛越俯仰天地若<pc n="lb"/>
無所容臣某誠惶誠恐頓首頓首臣少渉經史粗知古<pc n="lb"/>
今天與朴忠性惟愚直知事君以道無憚殺身慕當官<pc n="lb"/>
                    <pb n="1b"/>
而行不求利巳人以為拙臣行不疑元和之初始拜御<pc n="lb"/>
史旋以論事過切為宰臣所非移官府廷因佐戎幕陛<pc n="lb"/>
下恕臣之罪憐臣之心㧞居侍從之中遂掌絲綸之重<pc n="lb"/>
受恩益大顧巳益輕茍耳目所聞知心力所迨及少闗<pc n="lb"/>
政理輙以陳聞於裨補無㳙涘之㣲而讒謗有丘山之<pc n="lb"/>
積陛下知其孤立賞其㣲誠獨斷不謀奬待踰量臣誠<pc n="lb"/>
見陛下具文武之德有神聖之姿起中興之宏圖當太<pc n="lb"/>
平之昌厯勤身以儉與物無私威怒如雷霆容覆如天<pc n="lb"/>
                    <pb n="2a"/>
地實羣臣盡節之日才智效能之時聖君難逢重德宜<pc n="lb"/>
報苦心焦思以日繼夜茍利於國知無不為徒欲竭愚<pc n="lb"/>
未免妄作陛下不加罪責更極寵光既領臺綱又毗邦<pc n="lb"/>
憲聖恩所厚兇逆所讎闕於防虞幾至斃踣恩私曲被<pc n="lb"/>
性命獲全忝累祖先玷塵班列未知所措秪自内慙豈<pc n="lb"/>
意陛下擢臣於傷殘之餘委臣以燮和之任忘其陋汙<pc n="lb"/>
使佐聖明此雖成湯舉伊尹於庖厨高宗登傅說於版<pc n="lb"/>
築周文用吕望於屠釣齊桓起甯戚於飯牛雪恥䝉光<pc n="lb"/>
                    <pb n="2b"/>
去辱居貴以今凖古擬議非倫陛下有四君之明行四<pc n="lb"/>
君之事㣲臣無四子之美獲四子之榮豈可叨居以彰<pc n="lb"/>
非據方今干戈未盡戢夷狄未盡賔麟鳯龜龍未盡游<pc n="lb"/>
郊藪草木魚鼈未盡被雍熈當大有為之時得非常人<pc n="lb"/>
之佐然後能上宣聖德以代天工如臣等類實不克堪<pc n="lb"/>
伏願博選周行旁及巖穴天生聖主必有賢臣得而授<pc n="lb"/>
之方可致理乞廻所授以叶羣情無任懇欵之至<pc n="lb"/>
<pc n="　"/>
                    <pc n="　"/>賀甘雨表<pc n="lb"/>
                    <pb n="3a"/>
陛下慮深稼穡憂切烝黎未成旱魃之虞已積憂勤之<pc n="lb"/>
意宻雲與綸言繼發時雨將天澤盈流瑞鳥迎舟式掩<pc n="lb"/>
商羊之舞蛇醫納甕果符垤鸛之鳴初泛洒於上宫遂<pc n="lb"/>
滂霈於率土自中徂外皆荷生成雨公及私靡不碩茂<pc n="lb"/>
野夫鼔舞知帝力之𤣥通官吏懽呼見天心之黙喻殷<pc n="lb"/>
后徒勤於自剪周公空媿於舞雩化超前聖道貫重𤣥<pc n="lb"/>
臣某才術無聞謬司邦甸生成必資於帝力進退何補<pc n="lb"/>
於天工沐浴太和慙荷無極臣之欣躍倍萬恒情<pc n="lb"/>
                    <pb n="3b"/>
<pc n="　"/>
                    <pc n="　"/>賀甘露表<pc n="lb"/>
𤣥化升聞靈貺昭答必呈尤異之應以告天地之和臣<pc n="lb"/>
誠惶誠恐頓首頓首伏惟皇帝陛下均煦育之功敷滲漉之澤太<pc n="lb"/>
和潛逹閟瑞克彰發於天霄特降宫樹朝光初燭方湛<pc n="lb"/>
湛而未晞晨景轉炎更瀼瀼而未巳綴葉而珠璣積耀<pc n="lb"/>
盈噐而氷玉呈姿芳襲椒蘭味兼飴醴然則零於庭而<pc n="lb"/>
著異紀於年以標竒徒誇往辰孰並茲日況樹有丁香<pc n="lb"/>
之珍殿即延和之號所以著芳風之逺播期聖夀於無<pc n="lb"/>
                    <pb n="4a"/>
疆事絶古今慶傳遐邇臣謬承渥澤獲覩殊祥抃躍之<pc n="lb"/>
誠倍萬恒品<pc n="lb"/>
<pc n="　"/>
                    <pc n="　"/>賀嘉禾表<pc n="lb"/>
陛下睿謀廣運神化旁行植物知仁祥圖應聖靈嶽不<pc n="lb"/>
愆於贊祐燕谷遂用於生成豐稔既均知朔南之被澤<pc n="lb"/>
休嘉允叶見天地之同和六穗慚稱於漢臣異畝恥書<pc n="lb"/>
於周典自中形外均慶同懽臣無任抃躍之至<pc n="lb"/>
<pc n="　"/>
                    <pc n="　"/>賀雨表<pc n="lb"/>
                    <pb n="4b"/>
臣某言臣聞聖人之德與天地通誠發於中事應於外<pc n="lb"/>
始聞其語今見其真臣誠懽誠喜頓首頓首伏以季夏<pc n="lb"/>
以來雨澤不降臣職司京邑祈禱實頻青天湛然旱氣<pc n="lb"/>
轉甚陛下憫茲黎庻有事山川中使纔出於九門隂雲<pc n="lb"/>
已垂於四野龍神效職雷雨應期<hi>雷或作雲</hi>嘉穀奮興根葉<pc n="lb"/>
肥潤抽莖展穗不失時宜人和年豐莫大之慶㣲臣幸<pc n="lb"/>
䝉寵任獲覩殊祥慶抃懽呼倍於常品無任踴躍之至<pc n="lb"/>
謹奉表稱賀以聞<pc n="lb"/>
                    <pb n="5a"/>
<pc n="　"/>
                    <pc n="　"/>禮部為百官上尊號表<hi>栁宗元</hi>
                    <pc n="lb"/>
臣某言伏以聖王之纂承天位也臣子必竭懇誠獻尊<pc n="lb"/>
號安敢為佞禮在其中一則以告天地神祇二則以奉<pc n="lb"/>
宗廟社稷三則以安華夏蠻貊巍巍大稱其可廢乎臣<pc n="lb"/>
等誠懽誠望頓首頓首伏惟皇帝陛下叶周文之孝德<pc n="lb"/>
齊夏禹之約身𢎞帝堯之法天過殷湯之解網未逾周<pc n="lb"/>
月四海將致於時雍甫及元正率土更欣於再造然神<pc n="lb"/>
人之願億兆之情有所不安率謂未盡善者以為帝德<pc n="lb"/>
                    <pb n="5b"/>
廣運而尊號猶闕郊廟備禮而祝嘏無辭凡百兢懷華<pc n="lb"/>
夷屬望臣謹按昔臯陶之頌舜伊尹之頌湯皆臣子至<pc n="lb"/>
公面揚君父以敷於當代以播於無窮夫豈飾哉率由<pc n="lb"/>
事實帝王尊號皆漸於此皇家光被四表祖宗烈文時<pc n="lb"/>
當太和尊號表德耳目所接簡牘斯存稽之於前典則<pc n="lb"/>
如彼考之於聖朝又如此今龜筮習吉元正戒期當品<pc n="lb"/>
物惟新之時乃皇王大禮之日陛下郊天地享宗祧隂<pc n="lb"/>
陽協和動植交暢不建至尊之稱恐違列聖之心所以<pc n="lb"/>
                    <pb n="6a"/>
臣等冒死陳聞請上徽號伏惟陛下小謙讓之節安延<pc n="lb"/>
企之情特詔名儒禮官百寮庻尹詳明故實議崇聖德<pc n="lb"/>
則人望允厭神心獲安山川效靈光贊無疆之夀祝史<pc n="lb"/>
陳言永彰不朽之功臣等䝉國寵榮備位班列無任懇<pc n="lb"/>
望之至<pc n="lb"/>
<pc n="　"/>
                    <pc n="　"/>禮部賀册尊號表<pc n="lb"/>
臣某伏奉月日制陛下膺受尊號率土臣子慶抃無窮<pc n="lb"/>
臣聞立極之大四海無以報神功配天之尊萬物不能<pc n="lb"/>
                    <pb n="6b"/>
崇聖德唯有徽號是彰中興所以上探天心下極人欲<pc n="lb"/>
<hi>中謝</hi>伏惟元和聖文神武法天應道皇帝陛下統承千<pc n="lb"/>
載光被六幽蟊賊盡除福應皆集有首有趾咸識太平<pc n="lb"/>
勲臣增爵禄之榮戎士加賞延之寵片善必録㣲功盡<pc n="lb"/>
昇獨惟聖謩事絶酬答萬國觖望百工怨思是以啓元<pc n="lb"/>
和之盛典延昊穹之景祚理厯凝命實曰聖文和衆定<pc n="lb"/>
功時惟神武運行有法天之用變化乃應道之方鬼神<pc n="lb"/>
協謀華夏同志大禮既建鴻恩遂行歡呼逺布於九圍<pc n="lb"/>
                    <pb n="7a"/>
滲漉普周於八裔慶超邃古美冠將來臣獲守蠻荒逺<pc n="lb"/>
承大典潢汙比陋河清幸遂於千年塵壤均㣲山呼願<pc n="lb"/>
同於萬嵗無任慶賀屏營之至<pc n="lb"/>
<pc n="　"/>
                    <pc n="　"/>為京兆府請復尊號第三表<pc n="lb"/>
臣某言臣伏以耆老等並發丹誠將貫白日請復徽號<pc n="lb"/>
以光聖謩臣以其懇欵自中不可禁止遂抗表陳情備<pc n="lb"/>
述㣲誠伏奉墨詔批答未䝉允許者衆心尚阻天意未<pc n="lb"/>
從懇廹愈深兢惶無措臣某伏帷皇帝陛下道大益謙<pc n="lb"/>
                    <pb n="7b"/>
化成彌損雖江海善下每應朝宗之心而日月居高久<pc n="lb"/>
稱照臨之位况復上承天命下覩人誠若然辭之理有<pc n="lb"/>
不可伏以陛下功參造化政體乾坤萬邦宅心百靈效<pc n="lb"/>
職此聖之至也明並兩曜信如四時先天不違窮神知<pc n="lb"/>
化此神之極也道德純備禮樂興行宸翰動於三光睿<pc n="lb"/>
藻窮於六義此文之備也五兵不試七德咸宜殊方者<pc n="lb"/>
知歸負固者率服此武之成也黄龍皓兎甘露慶雲神<pc n="lb"/>
禾嘉𤓰祥蓮瑞木萬物暢遂百穀茂滋此天之至靈也<pc n="lb"/>
                    <pb n="8a"/>
黎老斑白伏守闕庭鰥嫠童㓜歌謡道路此人之至誠<pc n="lb"/>
也有其德而無其號拒乎天而違乎人雖陛下謙讓之<pc n="lb"/>
至美抑非臣心之所安也伏以賤志難明㣲誠莫逹戴<pc n="lb"/>
天彌懼履地益慚無任懇廹屏營之至伏願早建大號<pc n="lb"/>
以稱天人之心謹再奉表昧死陳請以聞<pc n="lb"/>
<pc n="　"/>
                    <pc n="　"/>為耆老等請復尊號第二表<pc n="lb"/>
京兆府長安縣耆老臣石靈等言伏奉墨詔批臣所請<pc n="lb"/>
復尊號未䝉允許者捧對惶懼不知所裁天實命之於<pc n="lb"/>
                    <pb n="8b"/>
臣何有臣等誠懇誠懼頓首頓首臣聞聖君以奉天為<pc n="lb"/>
心不以執謙為徳以順人為大不以崇讓為優陛下深<pc n="lb"/>
拒天人之誠猶懐謙讓之道臣等愚惑不知所歸且百<pc n="lb"/>
祥洊臻特表昊穹之眷五穀蕃熟用彰后土之勤億兆<pc n="lb"/>
嗷嗷籲天請命上下交應幽明同心舉而違之臣所不<pc n="lb"/>
識况臣等共被仁育同臻太和陛下德逹上𤣥以豐人<pc n="lb"/>
之衣食道躋夀域以延臣之嵗年沐浴皇風二十餘載<pc n="lb"/>
兒童感化鰥寡知恩故臣等出鄉之時閭里勉臣以不<pc n="lb"/>
                    <pb n="9a"/>
進不止妻孥誓臣以不復不歸唯竭血誠退無面目便<pc n="lb"/>
當隕首闕下終不徒還伏惟陛下照臣懇廹之情哀臣<pc n="lb"/>
羸老之命臣等不勝嗚咽慙恨之至謹奉表陳謝以聞<pc n="lb"/>
<pc n="　"/>
                    <pc n="　"/>禮部為文武百寮請聽政第二表<pc n="lb"/>
伏奉大行皇帝知陛下至性自天恐陛下執哀過毁上<pc n="lb"/>
惟九廟之重下念萬務之殷故遺詔丁寕俾遵舊典今<pc n="lb"/>
百辟卿士顒然在庭瞻望清光巳七日矣固陳誠請猶<pc n="lb"/>
未允從内外憂惶莫知所出臣聞大孝之本繼志為難<pc n="lb"/>
                    <pb n="9b"/>
酌禮之情得中為貴是以哀迷期數哭泣有常俯而就<pc n="lb"/>
之聖人所重知難繼也君子不為伏願少抑哀懷仰尊<pc n="lb"/>
理命以副神祇之望以安億兆之心光祖業於無窮流<pc n="lb"/>
德化於天下凡在臣子孰不悲戴<pc n="lb"/>
<pc n="　"/>
                    <pc n="　"/>又第二表<pc n="lb"/>
臣某等言臣聞聖凡殊塗邦家異禮故王者舎己從物<pc n="lb"/>
用身許天雖居達䘮猶以事奪伏以大行皇帝道成鑄<pc n="lb"/>
鼎僊等御龍萬姓長號九有顒望陛下以聰明睿聖嗣<pc n="lb"/>
                    <pb n="10a"/>
守寳圖爰及宅憂迨兹累日而孝思罔極尚輟乃雍之<pc n="lb"/>
言庻政未釐頗闕如絲之命臣等嘗覽載籍粗知䘮紀<pc n="lb"/>
若成周顧命厯代猶遵西漢詔音前王所奉我國家以<pc n="lb"/>
孝理天下文明應期止用此法胥以傳授盖事歸至當<pc n="lb"/>
則不可不遵禮貴從宜則不得不守理固然也臣等是<pc n="lb"/>
以上陳愚懇輕凟宸嚴兾遂血誠俯親國政而陛下執<pc n="lb"/>
䘮逾切聽理未聞億兆嗷嗷不知所訴臣以為天子之<pc n="lb"/>
孝在於保安社稷司牧烝黎功超百王慶流萬代亦何<pc n="lb"/>
                    <pb n="10b"/>
必守臣下之小節蔑皇王之大猷固阻羣情務成謙德<pc n="lb"/>
伏願以遺詔為念奪在疚之懷就臨軒之制天下幸甚<pc n="lb"/>
<pc n="　"/>
                    <pc n="　"/>第三表<pc n="lb"/>
伏以萬幾至重遺㫖難違再獻表章上塵旒扆精誠徒<pc n="lb"/>
竭天意未廻内外遑遑人神企望臣聞王者之孝異於<pc n="lb"/>
匹夫禮不相沿道資適變當承平之代故殷帝宅憂而<pc n="lb"/>
不言遇有事之時則周王未塟而誓衆况今戎車猶駕<pc n="lb"/>
邉堠多虞兩河之冦盗難除百姓之瘡痍未合亂者思<pc n="lb"/>
                    <pb n="11a"/>
理危者求安天下嗷嗷正在今日誠宜抑其至性以副<pc n="lb"/>
羣心成先帝之大功繼中興之盛業豈可寢苫啜泣庻<pc n="lb"/>
政闕然九廟之靈何報萬方之望何塞臣等職叅樞近<pc n="lb"/>
誠切邦家若陛下未忍臨軒尚持前志臣等有死而巳<pc n="lb"/>
不敢奉詔不勝哀廹懇切之至<pc n="lb"/>
<pc n="　"/>
                    <pc n="　"/>賀踐阼表<pc n="lb"/>
臣某言太子中舎嚴公弼至奉某月日勅書慰諭伏承<pc n="lb"/>
陛下以某月日䖍奉典册允昇寳位凡在羣生孰不慶<pc n="lb"/>
                    <pb n="11b"/>
幸臣某誠懽誠忭頓首頓首臣聞天地泰而聖人出雷<pc n="lb"/>
雨解而品物榮是以五行迭用木火更其位十葉重光<pc n="lb"/>
宗廟輔其德殷宗恭黙再造成湯之業漢文聰明克承<pc n="lb"/>
高祖之緒陛下重離出曜體乾繼統主鬯彰孝恭之美<pc n="lb"/>
撫軍著神武之功欽承遺訓永保鴻業遏宻之中施雨<pc n="lb"/>
露以被物遐邇之地覩日月之繼明則四維之外八極<pc n="lb"/>
之表人神胥悅草木皆春煦嫗生成不失覆載况臣謬<pc n="lb"/>
膺藩守累受國恩爰自出身洎乎領鎮沐浴聖澤優游<pc n="lb"/>
                    <pb n="12a"/>
昌時不獲覩闕庭之禮展臣庻之分戴天賀聖倍萬恒<pc n="lb"/>
情<pc n="lb"/>
<pc n="　"/>
                    <pc n="　"/>禮部賀永貞元年表<pc n="lb"/>
臣某等言伏奉今日誥今月九日册皇帝改貞元二十<pc n="lb"/>
一年為永貞元年自貞元二十一年八月五日昧爽以<pc n="lb"/>
前應犯死罪特降徒流流以下遞降一等者寳命方始<pc n="lb"/>
聖厯周彰載宣臨照之明遂施渙汗之澤臣某等誠懽<pc n="lb"/>
誠賀頓首頓首伏以重光下濟積慶旁行漢祖推奉教<pc n="lb"/>
                    <pb n="12b"/>
之尊文王遂無憂之志正名紀厯表運行於萬方宥過<pc n="lb"/>
輕刑流汪濊於四海歡呼雀躍遐邇攸同臣某等親奉<pc n="lb"/>
聖謩仰承大化踴躍之至倍萬恒情無任蹈舞欣慶之<pc n="lb"/>
至<pc n="lb"/>
<pc n="　"/>
                    <pc n="　"/>禮部太上皇誥宜令皇帝即位賀表<pc n="lb"/>
臣某等言伏奉今日太上皇制命陛下即皇帝位光奉<pc n="lb"/>
寳圖丕承鴻業普天率土歡慶難勝臣某等誠喜誠忭<pc n="lb"/>
頓首頓首臣聞皇建其極存諸大訓帝出於震著在易<pc n="lb"/>
                    <pb n="13a"/>
經繼明以照於四方重熈以臨於萬國動植品類永賴<pc n="lb"/>
昭蘇山川鬼神咸用欣戴臣某等獲備班列親仰聖明<pc n="lb"/>
踴躍之誠倍萬恒品無任<hi>云云</hi>
                    <pc n="lb"/>
<pc n="　"/>
                    <pc n="　"/>禮部賀立皇太子表<pc n="lb"/>
臣某等言伏奉今月日制廣陵郡王宜册為皇太子改<pc n="lb"/>
名某仍令所司擇日備禮册命者天序有奉皇圖載寧<pc n="lb"/>
臣某等誠慶誠賀頓首頓首臣聞商書載以貞之文漢<pc n="lb"/>
史傳早建之議不惟立愛其在繼明陛下奉率前規敷<pc n="lb"/>
                    <pb n="13b"/>
揚盛典顧兹守噐之重爰正承華之位尊義方之教載<pc n="lb"/>
錫嘉名崇建樹之禮式光典命以長而立自符於慎擇<pc n="lb"/>
必子之選遂合於至公邦本不揺王業彌固此皆宗社<pc n="lb"/>
垂祉啓佑皇心乾坤合謀保安聖運足以播休氣於四<pc n="lb"/>
海洽太和於萬靈食毛含齒所同歡慶臣等奉承制命<pc n="lb"/>
蹈舞周行踴躍之情倍萬恒品無任慶忭感恱之至<pc n="lb"/>
<pc n="　"/>
                    <pc n="　"/>禮部賀皇太子册禮畢德音表<pc n="lb"/>
臣某等言伏奉今日制皇太子册禮云畢思與萬方同<pc n="lb"/>
                    <pb n="14a"/>
其惠澤者盛典斯舉鴻恩遂行凡在率土不勝抃躍臣<pc n="lb"/>
某等誠喜誠賀頓首頓首伏惟皇帝陛下克奉神休以<pc n="lb"/>
正邦統建天下之本宗廟以安致萬國之貞兆人攸賴<pc n="lb"/>
典册既備慶澤載流既廣愛而推恩亦好生而布德緩<pc n="lb"/>
刑而囹圄知感進勲而嗣續增榮崇教諭之方忠良是<pc n="lb"/>
舉嚴贊襄之禮賜與有加旌孝弟以厚於人倫敬鬼神<pc n="lb"/>
而修其祀事况行禮之日則屏翳收蹟太陽宣精用彰<pc n="lb"/>
出震之休更表重離之曜神化旁暢皇風逺揚自華及<pc n="lb"/>
                    <pb n="14b"/>
夷異俗同慶臣某等謬叅著定倍百恒情無任懽慶踴<pc n="lb"/>
躍之至<pc n="lb"/>
<pc n="　"/>
                    <pc n="　"/>為王京兆皇帝即位禮畢賀表<pc n="lb"/>
臣某等言臣聞大人繼明百神所以受職天子有道萬<pc n="lb"/>
國由是承風伏以皇帝陛下纘聖垂休順時御極負扆<pc n="lb"/>
而㑹朝夷夏踐阼而統和天人幽明感通遐邇昭泰遂<pc n="lb"/>
使祥光下燭嘉氣旁通周王謝流火之符魯史愧書雲<pc n="lb"/>
之典食毛含齒懽忭無窮臣某等幸覩昌時獲奉大慶<pc n="lb"/>
                    <pb n="15a"/>
踴躍之至倍萬常情無任蹈舞欣躍之至<pc n="lb"/>
<pc n="　"/>
                    <pc n="　"/>代韋中丞賀元和大赦表<pc n="lb"/>
臣某言伏奉正月二日制大赦天下永貞三年宜改元<pc n="lb"/>
和元年太陽既昇煦育資始霈澤斯降膏潤無遺臣某<pc n="lb"/>
誠慶誠賀頓首頓首伏惟皇帝陛下仁化旁流孝理𢎞<pc n="lb"/>
闡紀元示布和之令肆眚見恤人之心曠然滌瑕得以<pc n="lb"/>
遷善渙發大號申明舊章農有薄征市無强賈勲勤是<pc n="lb"/>
録爵秩以班寵寧間於幽明澤必周於夷夏近甸輕𣙜<pc n="lb"/>
                    <pb n="15b"/>
酤之入逺人忘水旱之災既行慶於官寮亦推恩於天<pc n="lb"/>
屬諸生喜黌塾之廣庻老加絮帛之優量入所以備凶<pc n="lb"/>
興亷期於變俗爰褒有客尊賢之典惟新載奉素王宗<pc n="lb"/>
予之道斯在綸言一降庻政畢行懷生之倫感恱無量<pc n="lb"/>
臣某等守在遐逺親奉詔條踴躍之誠倍百恒品無任<pc n="lb"/>
感恩抃舞屏營之至<pc n="lb"/>
<pc n="　"/>
                    <pc n="　"/>禮部賀册太上皇后賀表<pc n="lb"/>
臣某等言伏奉今月日誥良娣王氏冊太上皇后良媛<pc n="lb"/>
                    <pb n="16a"/>
董氏冊太上皇徳妃宜令所司備禮冊命者母儀有光<pc n="lb"/>
坤道克順隂教方行於萬國内理克和於六宫臣某等<pc n="lb"/>
誠慶誠賀頓首頓首伏惟皇帝陛下對若天休奉揚睿<pc n="lb"/>
㫖長秋既登其正位褕翟亦被於恩光奉養見三朝之<pc n="lb"/>
安周旋有四星之輔豈獨配天稱大助日為明所以表<pc n="lb"/>
王化之源知孝弟之本冠映千古儀刑四方臣某等捧<pc n="lb"/>
戴施行踴躍無地無任蹈舞欣喜之至<pc n="lb"/>
<pc n="　"/>
                    <pc n="　"/>禮部賀太上皇后冊畢賀表<pc n="lb"/>
                    <pb n="16b"/>
臣某等言今月日太上皇后冊禮云畢率土臣妾慶抃<pc n="lb"/>
無窮臣某等誠慶誠賀頓首頓首伏以太上皇后著虞<pc n="lb"/>
嬪之至德嗣周母之徽音表率六宫明彰萬國陛下克<pc n="lb"/>
修理本以暢化源坤道知事地之方人倫識尊親之大<pc n="lb"/>
豈惟婦順斯備隂禮用修其以播正始於國風致時雍<pc n="lb"/>
於帝典臣某等謬塵榮位獲覩盛儀踊躍之誠倍百恒<pc n="lb"/>
品<pc n="lb"/>
<pc n="　"/>
                    <pc n="　"/>賀皇太子牋<pc n="lb"/>
                    <pb n="17a"/>
某言伏奉月日制書殿下祗膺茂典位副清宫溫文光<pc n="lb"/>
三善之名繼照協重離之慶萬葉固本羣方宅心含生<pc n="lb"/>
之徒孰不欣戴况某夙䝉期奬職在藩方懽忭之誠倍<pc n="lb"/>
萬恒品<pc n="lb"/>
<pc n="　"/>
                    <pc n="　"/>御史臺賀嘉禾表<pc n="lb"/>
臣某言今月日宰臣以幽州所進嘉禾圖各一軸示百<pc n="lb"/>
寮者伏以嘉穀順成靈貺昭格天人合應遐邇同風臣<pc n="lb"/>
某誠懽誠慶頓首頓首伏惟皇帝陛下睿謀廣運神化<pc n="lb"/>
                    <pb n="17b"/>
旁行植物知仁祥圖應聖靈嶽不愆於贊祐燕谷用遂<pc n="lb"/>
於生成豐稔既均知朔南之被澤休嘉克叶見天地之<pc n="lb"/>
同和六穗慙稱於漢臣異畝恥書於周典自中形外均<pc n="lb"/>
慶同歡臣某謬職憲司獲覩休瑞無任抃躍之至<pc n="lb"/>
<pc n="　"/>
                    <pc n="　"/>禮部賀嘉禾及芝草表<pc n="lb"/>
臣某等言伏見今月某日内出劍南所進嘉禾圖及陜<pc n="lb"/>
州所進紫芝草示百寮者珍圖煥開瑞彩交映遐邇偕<pc n="lb"/>
至福應攸同臣某等誠慶誠賀頓首頓首伏惟皇帝陛<pc n="lb"/>
                    <pb n="18a"/>
下緝熈至道保合太和天為發祥地不愛寳嘉禾擢質<pc n="lb"/>
靈草抽英獻於王廷唐叔慙同穎之異存諸郊廟班史<pc n="lb"/>
謝連葉之竒既呈薿薿之祥更覩煌煌之秀豐年斯著<pc n="lb"/>
聖夀用彰飲和之人懽忭無極臣某等優游至化披翫<pc n="lb"/>
殊姿慶忭之誠倍萬恒品<pc n="lb"/>
<pc n="　"/>
                    <pc n="　"/>京兆府賀嘉𤓰白兎連理棠樹等表<pc n="lb"/>
臣某言今月日中使王自寧出徐州刺史張愔所進嘉<pc n="lb"/>
𤓰圖及白兎兒一併出陳許等州觀察使上官説所進<pc n="lb"/>
                    <pb n="18b"/>
許州連理棠樹圖示百寮者惟天眷命是降百祥惟聖<pc n="lb"/>
欽承用膺多福臣某誠慶誠賀頓首頓首臣伏以太和<pc n="lb"/>
所烝至德斯應圖物獻瑞周於逺方神𤓰合形式表綿<pc n="lb"/>
綿之慶異棠連質用彰煜煜之榮况金風發祥白兎來<pc n="lb"/>
擾告有秋之嘉應著成嵗於神功雜遝紛綸如山斯委<pc n="lb"/>
人盡登於夀域物咸暢於薰風况臣特感深恩欣逢衆<pc n="lb"/>
瑞踊躍之至倍萬恒情<pc n="lb"/>
<pc n="　"/>
                    <pc n="　"/>禮部賀甘露表<pc n="lb"/>
                    <pb n="19a"/>
臣某言中使王自寧至伏宣聖㫖出延和殿前丁香樹<pc n="lb"/>
甘露一大盒示宰臣未時又出一大盒令明日示百寮<pc n="lb"/>
甘露見降未止者𤣥化升聞靈貺昭答必呈尤異之應<pc n="lb"/>
以告天地之和臣某誠懽誠慶頓首頓首伏惟皇帝陛<pc n="lb"/>
下均煦育之功敷滲漉之澤太和潛達閟瑞克彰發於<pc n="lb"/>
天霄特降宫樹朝光初燭方湛湛而未晞晨景轉炎更<pc n="lb"/>
瀼瀼而未巳綴葉而珠璣積耀盈噐而氷玉呈姿芳襲<pc n="lb"/>
椒蘭味兼飴醴然則零於庭而著異紀於年以標竒徒<pc n="lb"/>
                    <pb n="19b"/>
矜往辰孰竝茲日况樹有丁香之珍殿即延和之號所<pc n="lb"/>
以著芳風之逺播期聖壽於無疆事絶古今慶傳遐邇<pc n="lb"/>
臣謬承渥澤獲覩殊祥抃躍之誠倍萬恒品<pc n="lb"/>
<pc n="　"/>
                    <pc n="　"/>禮部賀白龍并青蓮花合懽蓮子黄𤓰等表<pc n="lb"/>
臣某言伏見今月日内出滄州所進白龍見圖又出西<pc n="lb"/>
内定禮池中青蓮花并神龍寺前合歡蓮子示百寮二<pc n="lb"/>
十三日又出監州所進合懽黄𤓰圖者二氣交泰萬國<pc n="lb"/>
同和動植思協於殊祥遐邇必陳其嘉應披圖按牒聖<pc n="lb"/>
                    <pb n="20a"/>
理彰明臣誠懽誠慶頓首頓首伏以天地非逺睿感必<pc n="lb"/>
通疉瑞重祥累集宫禁池蓮表異靈化非常敷彼青光<pc n="lb"/>
徵佛書而尤絶成其嘉實驗祥經而甚稀積慶旁流自<pc n="lb"/>
中徂外遂使龍騰白質乘秋果應於金行𤓰合黄中表<pc n="lb"/>
聖更彰於土德逺通邉徼近出苑園合慶同歡周於億<pc n="lb"/>
兆况復邦畿之内雨霽必時宿麥大穰嘉穀滋茂和風<pc n="lb"/>
孕育靈氣陶蒸是皆發自帝心達於天意周流升降成<pc n="lb"/>
此嵗功惠被羣生自為嘉瑞臣某深惟多幸獲遇斯時<pc n="lb"/>
                    <pb n="20b"/>
觀靈貺之備臻知人和之溥洽無任慶忭躍蹈之至<pc n="lb"/>
<pc n="　"/>
                    <pc n="　"/>禮部賀白鵲表<pc n="lb"/>
臣某言伏奉進㫖宣示前件白鵲者霜毛皎潔玉羽鮮<pc n="lb"/>
明色實殊常性惟馴狎臣聞聖王之德無所不至有感<pc n="lb"/>
則應無幽不通伏惟陛下恩霑動植仁洽飛翔故得兹<pc n="lb"/>
禽呈休效質伏以白者正色式表金方鵲以知來式彰<pc n="lb"/>
冦服用符歸化之兆克耀太平之階臣職叅禁垣獲覩<pc n="lb"/>
嘉瑞無任慶抃之至<pc n="lb"/>
                    <pb n="21a"/>
<pc n="　"/>
                    <pc n="　"/>禮部賀嘉𤓰表<pc n="lb"/>
臣某等今日内出浙東觀察使賈全所進越州山隂縣<pc n="lb"/>
移風鄉百姓王獻朝園内産嘉𤓰二實同蔕圖示百寮<pc n="lb"/>
者寳祚惟新嘉瑞來應式彰聖德更表天心臣某等誠<pc n="lb"/>
慶誠賀頓首頓首伏惟皇帝陛下保合太和緝熈庻類<pc n="lb"/>
德馨上達神化旁行嘉𤓰發祥來自侯服質惟同蔕見<pc n="lb"/>
車書之永均地則移風知化育之方始雖七月而食豳<pc n="lb"/>
土歌王業之難五色稱珍東陵詠佳賔之㑹未聞感通<pc n="lb"/>
                    <pb n="21b"/>
若兹昭著者也臣某等遭逢聖運親仰珍圖抃躍之誠<pc n="lb"/>
倍百恒品無任慶恱之至<pc n="lb"/>
<pc n="　"/>
                    <pc n="　"/>為王京兆賀嘉蓮表<pc n="lb"/>
臣某言今日某時中使某奉宣聖㫖出西内神龍寺前<pc n="lb"/>
水渠内合歡蓮花圖一軸示百寮者祥圖煥開異彩交<pc n="lb"/>
映贊天地之合徳表神人以同歡臣某誠歡誠慶頓首<pc n="lb"/>
頓首伏惟皇帝陛下道協重華慶傳種徳陶隂陽之粹<pc n="lb"/>
美孕造化之精英吉慶每見於天心發祥必自於禁掖<pc n="lb"/>
                    <pb n="22a"/>
是使雙華擢秀連蔕垂芳香激大王之風影耀天泉之<pc n="lb"/>
水煥開宫沼旁映給園靈貺應期天龍護聖寳厯夐超<pc n="lb"/>
於小刼神功允洽於大千臣某獲覩昇平濫居榮寵聞<pc n="lb"/>
瑞應而稱慶仰吉事而增歡無任抃蹈喜躍之至<pc n="lb"/>
<pc n="　"/>
                    <pc n="　"/>為王京兆賀雨表<pc n="lb"/>
臣某言臣昨日面奉聖㫖以近日少雨今月内無雨即<pc n="lb"/>
須祈禱今日便降甘雨者天且不違神必有據宻雲與<pc n="lb"/>
綸言繼發時雨將天澤並流臣某誠歡誠慶頓首頓首<pc n="lb"/>
                    <pb n="22b"/>
伏惟皇帝陛下憂切蒸黎慮深稼穡思彼未兆防於無<pc n="lb"/>
形滲漉每出於湛恩變化必隨於廣運宸衷暫惕已矯<pc n="lb"/>
御天之龍聖謨既宣遂洽漏泉之澤霮䨴周布霏㣲四<pc n="lb"/>
施黍稷盡成公私皆及野夫鼔舞知帝力之𤣥通官吏<pc n="lb"/>
歡呼見天心之黙喻臣某牧人京邑動仰皇靈渥澤徒<pc n="lb"/>
加㳙滴無助無任感恱屏營之至<pc n="lb"/>
<pc n="　"/>
                    <pc n="　"/>王京兆賀雨表二<pc n="lb"/>
臣某言臣伏見今月二十四日時雨溥降伏以聖心積<pc n="lb"/>
                    <pb n="23a"/>
念天意遽迴移造化之𤣥功革隂陽之常數臣某誠慶<pc n="lb"/>
誠忭上言伏惟皇帝陛下仁育蒼生恩同赤子自頃天<pc n="lb"/>
雨未降時稼或愆貶食齋戒至誠幽達又慮宿麥未備<pc n="lb"/>
播種失時出於宸衷特令賑貸睿謨潛運甘雨遂周布<pc n="lb"/>
濩垂隂隨聖澤而俱逺滂沲積潤與恩波而共深臣某<pc n="lb"/>
才術無聞謬司邦甸生成必資於帝力進退何補於天<pc n="lb"/>
工沐浴太和慙荷無極無任慶躍屏營之至<pc n="lb"/>
<pc n="　"/>
                    <pc n="　"/>王京兆賀雨表三<pc n="lb"/>
                    <pb n="23b"/>
臣某言今月十三日面奉聖㫖緣自春來少雨宜即差<pc n="lb"/>
官精誠祈禱者十四日臣便差官分赴靈跡其日雲隂<pc n="lb"/>
四合至十五日甘雨遂降伏惟皇帝陛下言為神化動<pc n="lb"/>
合天心未成旱暵之虞巳積憂勤之慮衆靈受職薈蔚<pc n="lb"/>
且隮於南山百穀仰榮滂霈遂霑於東作睿謩朝降膏<pc n="lb"/>
澤夕周知天人之巳交識隂陽之不測然則周王徒勤<pc n="lb"/>
於方社殷帝虛美於桑林豈若無災而早圖未禱而先<pc n="lb"/>
應化超前聖道貫重𤣥徧野同歡傾都相慶臣之欣躍<pc n="lb"/>
                    <pb n="24a"/>
倍萬恒情<pc n="lb"/>
<pc n="　"/>
                    <pc n="　"/>王京兆賀雨表四<pc n="lb"/>
臣某言臣於三月二十九日奉聖㫖於諸靈跡處祈雨<pc n="lb"/>
至三十日甘雨遂降者臣聞惟聖有作先天不違發令<pc n="lb"/>
而祥風巳興致誠而𤣥液旋被臣某誠欣誠賀頓首頓<pc n="lb"/>
首伏惟皇帝陛下側身防患道邁周王盡力勤人功超<pc n="lb"/>
夏后聖謨廣運驅百靈以從風神化旁行滋五稼而流<pc n="lb"/>
澤油雲四合膏雨溥周農壤遂一於肥磽滲漉盡霑於<pc n="lb"/>
                    <pb n="24b"/>
遐邇蒸黎詠德知必自於聖心草木欣榮如有感於皇<pc n="lb"/>
化有年之慶實在於斯臣以無能謬領京邑上勞宸慮<pc n="lb"/>
運此嵗功無任喜懼屏營之至<pc n="lb"/>
<pc n="　"/>
                    <pc n="　"/>賀親自祈雨有應表五<pc n="lb"/>
臣某言臣得上都院官金部員外郎韓述狀報以時雨<pc n="lb"/>
未降親自於龍堂祈禱有靈禽羣翔自成行列如隨威<pc n="lb"/>
鳯以翼龍舟其日降雨者<hi>中謝</hi>伏以時或愆陽嵗之常<pc n="lb"/>
候式當聖日無害豐年陛下敦本務農憂人閔雨宸慮<pc n="lb"/>
                    <pb n="25a"/>
所至天心自通故得瑞鳥迎舟掩商羊之舞仙雲覆水<pc n="lb"/>
協從龍之徵初泛灑於上宫遂滂霈於率土自中徂外<pc n="lb"/>
皆荷生成雨公及私靡不碩茂殷后徒勤於自翦周公<pc n="lb"/>
空愧於舞雩臣以庸虛謬司垣翰有年之慶惟聖之功<pc n="lb"/>
臣某無任<hi>云云</hi>
                    <pc n="lb"/>
<pc n="　"/>
                    <pc n="　"/>為裴中丞賀克東平赦表<pc n="lb"/>
臣某言伏奉月日徳音以淄青蕩平褒功宥罪布告遐<pc n="lb"/>
邇者臣聞肅殺之後每致陽和雷霆既施必聞膏澤伏<pc n="lb"/>
                    <pb n="25b"/>
惟陛下體乾剛以運行叶坤元之翕闢百靈受職六合<pc n="lb"/>
從風阻兵怙亂者必就梟擒懷忠抱義者無不甄録激<pc n="lb"/>
其效順特加旄節之榮寵以元功遂兼鼎鉉之任戎行<pc n="lb"/>
窮賞賚之重死事極褒恤之憂刼脅之役盡除聚斂之<pc n="lb"/>
名皆去傷痍受煦老疾加恩豐財巳復其征徭賜種更<pc n="lb"/>
盈於種稑嚴山川之祀神必有依申義烈之家物無不<pc n="lb"/>
感周王推忠厚之化漢帝慙愷悌之風太平之徳斯為<pc n="lb"/>
至盛然則虞廵可復告成將慶於岱宗漢典方興講禮<pc n="lb"/>
                    <pb n="26a"/>
再榮於闕里臣謬膺重寄獲覩太和抃蹈之誠倍萬恒<pc n="lb"/>
品謹已施行郡邑宣示軍戎莫不動地歡呼若醉千鍾<pc n="lb"/>
之酒騰天鼔舞如聞九奏之音無任慶賀踊躍之至<pc n="lb"/>
<pc n="　"/>
                    <pc n="　"/>栁州賀破東平表<pc n="lb"/>
臣某言即日被觀察使牒李師道以月日克就梟戮者<pc n="lb"/>
帝徳廣運唐命惟新霾曀廓清天地貞觀率土臣庻慶<pc n="lb"/>
忭無涯伏惟睿文聖武皇帝陛下威使百神德消六沴<pc n="lb"/>
天降寳運時歸太平自克夏擒呉翦蜀平蔡殊類稽顙<pc n="lb"/>
                    <pb n="26b"/>
羣疑革心唯此兇妖尚聞悖慢庭議既得廟謀必臧旌<pc n="lb"/>
旗燭耀於洪河金鼔震驚於靈岳鄆城自潰寧同莒魯<pc n="lb"/>
之爭齊地悉平無俟耿陳之戰五兵永戢七德無虧含<pc n="lb"/>
生比堯舜之仁率土陋成康之俗介丘霧息已望翠華<pc n="lb"/>
之來沂水風生更起舞雩之詠千嵗之統實在於斯臣<pc n="lb"/>
守在蠻荒獲承大慶抃躍之至倍萬常情<pc n="lb"/>
<pc n="　"/>
                    <pc n="　"/>代裴中丞賀分淄青為三道節度表<pc n="lb"/>
臣某言伏見某月日制分淄青諸州為三道節度都團<pc n="lb"/>
                    <pb n="27a"/>
練觀察等使者蛇豕之穴忽為樂郊氛沴之餘盡成和<pc n="lb"/>
氣伏惟皇帝陛下天付昌期神開寳厯復昇平之土宇<pc n="lb"/>
㧞妖孽之根源自西自東不違於指顧我疆我理咸得<pc n="lb"/>
其區分山川備臨制之形道塗適征徭之便俾侯既定<pc n="lb"/>
賜履以寧異青兖之封爰從古制解曹衛之地實契雅<pc n="lb"/>
謀車甲永藏馬牛勿用俗被雍熈之化代知仁夀之期<pc n="lb"/>
農事載盛於耨芟儒風重興於俎豆足使季札觀魯更<pc n="lb"/>
陳南籥之儀山甫徂齊復正東方之賦臣總戎逺地不<pc n="lb"/>
                    <pb n="27b"/>
獲陪賀闕庭<hi>云云</hi>
                    <pc n="lb"/>
<pc n="　"/>
                    <pc n="　"/>為韋侍郎賀布衣竇羣除右拾遺表<pc n="lb"/>
臣某伏見今月日制除布衣竇羣右拾遺者臣聞直道<pc n="lb"/>
之行四方嚮德逸人是舉天下歸心臣伏以竇羣肥遯<pc n="lb"/>
居貞包䝉養正學術精果操行堅明讚詠道真以求其<pc n="lb"/>
志頃守藩服特所委知及歸朝廷輙有聞薦庻逃竊位<pc n="lb"/>
之責以塞曠官之尤豈謂天聽曲從瞽言無廢况諫諍<pc n="lb"/>
之職政化是參擢於布衣久無其比周行慶抃林藪震<pc n="lb"/>
                    <pb n="28a"/>
驚晦跡寧慮於遺賢懷才盡思於展效臣以性本庸踈<pc n="lb"/>
動無裨益唯思進㧞以報恩榮區區懇誠實貫金石言<pc n="lb"/>
而不廢㣲臣敢效於薦雄德必有鄰聖代式光於尊隗<pc n="lb"/>
自羣受命冀復面陳廹以疾病接於休假注心蓄念寤<pc n="lb"/>
寐兢惶無任喜躍屏營之至<pc n="lb"/>
<pc n="　"/>
                    <pc n="　"/>為樊左丞讓官表<pc n="lb"/>
臣某言伏奉今月二十八日制除臣尚書左丞寵命俯<pc n="lb"/>
臨慙顔自失泛大鯨之海但覺魂揺戴巨鼇之山未如<pc n="lb"/>
                    <pb n="28b"/>
恩重臣聞尚書百揆翊亮萬幾故天上尊北斗中樞陛<pc n="lb"/>
下有南宫左轄晉昇孔坦諒直當時漢拜楊喬閑練故<pc n="lb"/>
事庶得百寮有憚於㑹府諸侯取法於京師臣實謏才<pc n="lb"/>
謬登清貫握蘭起草昔紊朝經剖竹頒條近貽人瘼備<pc n="lb"/>
歴中外無聞聲彩版圖載輯貢賦未均於九州銅印更<pc n="lb"/>
操威儀不檢於三署次郎補闕豈易其人聖主求才宜<pc n="lb"/>
難此受切謂旁求俊乂側訪瓌奇必使德合準繩言成<pc n="lb"/>
綱紀興化致理時無間言况安上必在於薦賢危身莫<pc n="lb"/>
                    <pb n="29a"/>
踰於曠職倘䝉垂収紫渙俯矜丹誠愚臣保陳力之言<pc n="lb"/>
聖鑒有責成之地無任靦冐惶悚之極謹指朝堂奉表<pc n="lb"/>
陳讓以聞臣所讓人别狀封進<pc n="lb"/>
<pc n="　"/>
                    <pc n="　"/>為王户部薦李諒表<pc n="lb"/>
臣某言臣聞知賢必進忠臣之大方擇善而居明主之<pc n="lb"/>
要道况臣特受恩遇超絶古今報國之誠寤寐深切是<pc n="lb"/>
敢竭愚臣之㣲分助陛下之至明恢張羽儀𢎞輔治化<pc n="lb"/>
臣某誠煌誠恐頓首頓首切見新授某官李諒清明直<pc n="lb"/>
                    <pb n="29b"/>
方柔惠端信强以有禮幹而甚文求之後來畧無其比<pc n="lb"/>
臣自任度支等副使以諒為廵官未及薦聞至某月日<pc n="lb"/>
荆南奏官勅下赴本道諒實國噐合在朝行臣之所知<pc n="lb"/>
尤惜其去伏望天恩授以諫官使備獻納冀他日公卿<pc n="lb"/>
之任斯焉取斯則聖朝無乏士之名㣲臣緩蔽賢之罰<pc n="lb"/>
無任誠懇屏營之至<pc n="lb"/>
<pc n="　"/>
                    <pc n="　"/>代裴中丞謝討黄少卿賊表<pc n="lb"/>
臣某云云即日奉事官米蘭回伏奉手詔云云者臣聞<pc n="lb"/>
                    <pb n="30a"/>
膚革既平雖疥癬而必去豺狼巳斃在狐䑕而宜除臣<pc n="lb"/>
某伏惟元和聖文神武法天應道皇帝陛下受命上𤣥<pc n="lb"/>
底寧下土兇渠盡殄威武載揚蠢爾腥羶尚聞凌暴靈<pc n="lb"/>
旗斜指銅獸俯臨三軍知必勝之方萬姓喜永清之路<pc n="lb"/>
㣲臣忝司戎律親列顔行躡伏波之舊規乘下瀨之故<pc n="lb"/>
事盡瘁事國期畢命於戈矛不宿於家思奮身於原野<pc n="lb"/>
即以今日某時出師就道便披榛蹶石摩壘陷堅蕩清<pc n="lb"/>
海隅永息邉徼竊以才非充國敢自贊於無踰志慕孟<pc n="lb"/>
                    <pb n="30b"/>
公庻追蹤於不伐謬承重委寤寐含惶無任感恩隕越<pc n="lb"/>
之至<pc n="lb"/>
<pc n="　"/>
                    <pc n="　"/>為裴中丞舉人自代伐黄賊表<pc n="lb"/>
伏以某官噐宇端方丰姿詳雅謙虛内敏籌畧共推前<pc n="lb"/>
佐湖南悉心匡佐後歴郡掾深負政聲惠愛在人姦邪<pc n="lb"/>
屏息勤勞巳著幹蠱無倫今黄賊尚據荒陬犬巢未覆<pc n="lb"/>
倘以某代某之任必能掃蕩氛祲廓清海濵竊惟斯人<pc n="lb"/>
雅堪厥職<hi>云云</hi>
                    <pc n="lb"/>
                    <pb n="31a"/>
<pc n="　"/>
                    <pc n="　"/>為崔中丞請朝覲表<pc n="lb"/>
臣歴刺三州連總二府外任逾紀入覲無階就日望雲<pc n="lb"/>
魂飛心注伏惟睿聖文武皇帝陛下覆載無私遐邇同<pc n="lb"/>
致復昇平之故事繼前聖之高蹤中外踐更出入迭用<pc n="lb"/>
臣以虛薄叨受恩榮徒竭夙夜之心未申朝夕之敬天<pc n="lb"/>
威咫尺誠寤寐而無違雲漢昭回固瞻仰而何及是以<pc n="lb"/>
前在朗寧封章累上及移臨桂星紀屢周微衷尚隔於<pc n="lb"/>
戴盆積望徒懸於窺管葵藿之誠彌切犬馬之戀逾深<pc n="lb"/>
                    <pb n="31b"/>
人欲天從於兹未驗下情上達終冀不誣敢凟宸嚴罄<pc n="lb"/>
陳丹懇伏乞賜臣除替許至闕庭厠蹈舞於羣寮備班<pc n="lb"/>
行於散地足趨中禁目覩大明俾成九族之榮以盡有<pc n="lb"/>
生之幸非敢竊國賔五獻之禮希康侯三接之恩一覿<pc n="lb"/>
龍顔萬死為足無任懇廹激切之至<pc n="lb"/>
<pc n="　"/>
                    <pc n="　"/>代李愬襄州謝上表<pc n="lb"/>
捧讀絲綸慙悸無地拜命兢悚莫知所裁臣凡賤𤨏才<pc n="lb"/>
智畧無取幸賴先臣緒業累忝國恩天澤曲流遂司節<pc n="lb"/>
                    <pb n="32a"/>
制寄深分閫任重專征顧無將領之才謬處衆人之上<pc n="lb"/>
豈謂宸私軫念仁育為心霈澤無涯德音屢降士衆感<pc n="lb"/>
恱咸思竭忠遂得潛師暗入賊境不意兇渠就戮此皆<pc n="lb"/>
聖謀豈敢叨忝以為巳力仰荷殊造重於丘山臣以日<pc n="lb"/>
月上訖謹當敷宣皇化普諭聖慈綏撫三軍乂安百姓<pc n="lb"/>
翼以塵露上答鴻私臣<hi>云云</hi>
                    <pc n="lb"/>
<pc n="　"/>
                    <pc n="　"/>代韋永州謝上表<pc n="lb"/>
臣某言伏奉月日制書除臣永州刺史以月日到州上<pc n="lb"/>
                    <pb n="32b"/>
訖受命若驚臨職彌懼臣以無能累更事任神州赤縣<pc n="lb"/>
實所備嘗過量逾涯毎深兢惕不謂聖恩推澤濫駕朱<pc n="lb"/>
輪禄秩徒増詎施乳哺之惠服命虛受寧興襦袴之謡<pc n="lb"/>
况此州地極三湘俗參百越左衽居椎髻之半可墾乃<pc n="lb"/>
石田之餘曠牧守於再秋彌驕獷俗代征賦於三郡重<pc n="lb"/>
困疲人分災本出於一時積弊遂餘於十稔撫安未易<pc n="lb"/>
知法出而奸生子育誠難懼力勞而功寡夙夜憂切不<pc n="lb"/>
敢遑寧庶當宣布天慈奉揚神化以日繫月倘或有成<pc n="lb"/>
                    <pb n="33a"/>
少裨愷悌之風用答生成之造無任感恩隕越之至<pc n="lb"/>
<pc n="　"/>
                    <pc n="　"/>栁州謝上表<pc n="lb"/>
臣某言伏奉詔書授臣栁州刺史以今月二日至郡上<pc n="lb"/>
訖臣前歳以乆停官秩去年䝉聖恩除替便欲裂裳裹<pc n="lb"/>
足趨赴京師以舊疾所嬰彌年未愈逮及今夏始就歸<pc n="lb"/>
途襄陽節度使于頔與臣早歳同官見臣當暑在道懇<pc n="lb"/>
留在館尋假職名意欲厚臣非臣所願伏惟陛下光被<pc n="lb"/>
之道德已洽於區中憂濟之勤心每徧於天下嘗以萬<pc n="lb"/>
                    <pb n="33b"/>
邦共理必藉於循良一物不遺尚隆於體貌假臣寵渥<pc n="lb"/>
重領方州駑駘復效於奔馳枯朽更同於華秀臣聞潢<pc n="lb"/>
汙易竭抑有朝宗之願犬馬無識猶知戀主之誠揣分<pc n="lb"/>
則然惟天知鑒况臣昔因左官一紀於外子牟馳心於<pc n="lb"/>
魏闕汲黯積思於漢庭豈非夫人獨無斯戀去就者榮<pc n="lb"/>
辱之主朝廷者仕進之源臣子之宜忠貞所志臣雖心<pc n="lb"/>
同犬馬而分比潢汙華躡康衢意非徃蹇臣之此誠口<pc n="lb"/>
不能喻意欲悉逹文非盡言此臣所以自咎自恨復乖<pc n="lb"/>
                    <pb n="34a"/>
志願猶冀苦心勵節上奉詔條惠寡恤貧下除人瘼㳟<pc n="lb"/>
宣皇化少答鴻私不勝欣幸之至<pc n="lb"/>
<pc n="　"/>
                    <pc n="　"/>代廣南節度使舉裴中丞自代表<pc n="lb"/>
前件官噐宇深沉天才間出爰從撫字逮於察亷所職<pc n="lb"/>
恪勤庶務皆勸日者安南夷獠反叛害其連帥毒痡黎<pc n="lb"/>
人某皇帝以某威惠茂著自某州刺史俾之撫臨夙夜<pc n="lb"/>
經行盡除戎噐賊徒識恩黨衆歸義炎荒之俗靡不底<pc n="lb"/>
寧後改鎮容州勲效彌顯澄清庶類邁德前修深負能<pc n="lb"/>
                    <pb n="34b"/>
名合遷重鎮臣自惟凡懦不逮前人伏乞天恩廻授某<pc n="lb"/>
非惟旌德亦是飾能庶微臣免尸位之憂某獲無私之<pc n="lb"/>
舉<pc n="lb"/>
<pc n="　"/>
                    <pc n="　"/>奉薦從事表<pc n="lb"/>
某績茂戎軒才優管記操刀必割豈謝剸犀落筆不休<pc n="lb"/>
寧慙倚馬况早登科選夙洽時譚匪惟詞藝雙美抑亦<pc n="lb"/>
噐能多適比於流輩頗為滯淹輙敢薦陳伏希奨錄<pc n="lb"/>
<pc n="　"/>
                    <pc n="　"/>代節度使謝出鎮表<pc n="lb"/>
                    <pb n="35a"/>
鴻霈曲臨惶駭交集捧對綸綍不知所圗臣聞蕭曹佐<pc n="lb"/>
漢六合為家奭望匡周萬方同軌臣幸以芻賤累忝殊<pc n="lb"/>
榮天德薦臨遂加台政不能翊宣聖明増日月之光俾<pc n="lb"/>
兇渠𠞰絶人用康寧實由臣不稱職使此艱患伐檀興<pc n="lb"/>
議負乗招譏常懐覆餗之虞敢望專征之寄獻俘未逺<pc n="lb"/>
展效有期希此微功上答殊造無任<hi>云云</hi>
                    <pc n="lb"/>
<pc n="　"/>
                    <pc n="　"/>為楊湖南謝設表<pc n="lb"/>
臣某言中使某乙至奉宣聖㫖賜臣長樂驛設者恩榮<pc n="lb"/>
                    <pb n="35b"/>
特殊宴飲斯及顧兹厚禮猥集微躬臣某誠懽誠慶頓<pc n="lb"/>
首頓首臣以多幸屬此昌期任重方隅職忝文武甘受<pc n="lb"/>
素飱之刺知無肉食之謀以憂以惶寤寐無措豈謂鴻<pc n="lb"/>
恩繼至豐膳爰來陸海兼陳飴醴皆設庶當奉揚聖澤<pc n="lb"/>
覃布逺人流愷樂於皇風均乳哺於赤子少陳微效上<pc n="lb"/>
答殊私無任感恩欣躍之至<pc n="lb"/>
<pc n="　"/>
                    <pc n="　"/>為武中丞謝賜櫻桃表<pc n="lb"/>
臣某言中使某乙至奉宣聖㫖賜臣櫻桃若干者天眷<pc n="lb"/>
                    <pb n="36a"/>
特深時珍洊降寵驚里巷恩溢方圎臣某誠喜誠懼頓<pc n="lb"/>
首頓首伏以含桃之羞時令攸貴况今採因御苑分自<pc n="lb"/>
天厨使發九霄集繁星而積耀味調六氣承湛露而不<pc n="lb"/>
晞盈眥而外被恩光適口而中含渥澤顧慙素食彌切<pc n="lb"/>
自公豈圗君子所先遂厭小人之腹無任<hi>云云</hi>
                    <pc n="lb"/>
<pc n="　"/>
                    <pc n="　"/>謝賜時服表<pc n="lb"/>
祗荷寵私啓處無地臣乆忝朝行歴職無效荏苒星紀<pc n="lb"/>
偷榮歳時不能少益聖猷以副深寄致使賊遺君父艱<pc n="lb"/>
                    <pb n="36b"/>
難未息合處嚴憲以正國章伏以陛下恢天覆之恩廣<pc n="lb"/>
地載之厚不循彛典俾同冕紱重劇丘山捧戴以入閨<pc n="lb"/>
門空知夕惕裁縫而為衣服固可晝行内省疲駑將何<pc n="lb"/>
答效<pc n="lb"/>
<pc n="　"/>
                    <pc n="　"/>謝賜端午綾帛衣服表<pc n="lb"/>
綸言曲臨寵服荐至跪捧殊錫慶躍交并臣<hi>中謝</hi>臣謬<pc n="lb"/>
典方州效微㳙滴叨承大貺榮重丘山非才沗恩俯伏<pc n="lb"/>
慙荷朱明啓節御府賜衣沐聖澤而溟海方深披仙衣<pc n="lb"/>
                    <pb n="37a"/>
而鶴龜齊壽馳心向闕跼影望天慙分五嶺之憂莫副<pc n="lb"/>
九重之詔臣無任<hi>云云</hi>
                    <pc n="lb"/>
<pc n="　"/>
                    <pc n="　"/>為文武百寮請復尊號第二表<pc n="lb"/>
臣等言臣等前詣朝堂上表伏請復加尊號奉被還㫖<pc n="lb"/>
未遂懇誠拳拳顒顒不勝大願臣等伏以崇明號昭聖<pc n="lb"/>
德爰自中古實為上儀以至於我祖宗莫不膺兹典禮<pc n="lb"/>
伏惟皇帝陛下有廣運之德𢎞照微之仁燭幽以明威<pc n="lb"/>
逺以武惠澤之被誠浹洽於八方英聲之揚宜越軼於<pc n="lb"/>
                    <pb n="37b"/>
千古而乃乆為抑損以守謙㳟事有曠而不遵禮有闕<pc n="lb"/>
而未備臣等又以為不私於己是謂至公有美之而莫<pc n="lb"/>
敢辭有非之而莫敢隱必推於物而順於人既以徇於<pc n="lb"/>
羣心又思叶於中典此皆聖人之事也且夫虛而失實<pc n="lb"/>
則誇耀而誣質而不華則朴畧而固所以王度資於潤<pc n="lb"/>
飾帝者務於恢崇將以法日月之昭明配天地之廣大<pc n="lb"/>
聳逺方之觀聼兼前代之軌模然後表其全功謂之盡<pc n="lb"/>
善不可以方當陛下臨位羣臣在廷而使鴻名不彰盛<pc n="lb"/>
                    <pb n="38a"/>
典猶闕既無以光昭衆美又無以丕承舊儀則臣等䝉<pc n="lb"/>
恥於今獲罪於後實為大懼敢忘盡規尊號之崇願從<pc n="lb"/>
羣議伏惟陛下俯迴宸睠察納愚誠不惟臣等受恩天<pc n="lb"/>
下幸甚無任區區懇迫之至謹昧死重詣朝堂奉表固<pc n="lb"/>
請以聞臣等誠懇誠勤頓首頓首謹言<pc n="lb"/>
<pc n="　"/>
                    <pc n="　"/>第三表<pc n="lb"/>
臣等言前再上表請加尊號實以功德俱茂典禮宜崇<pc n="lb"/>
然而不能鋪陳無以動悟愚誠雖竭天鑒未迴臣等誠<pc n="lb"/>
                    <pb n="38b"/>
恐誠懼頓首頓首臣等謹按白虎通曰號者功之表也<pc n="lb"/>
神農有教田事之勤燧人有興火食之利伏羲正五始<pc n="lb"/>
祝融續三皇人為之名以美其事其後帝王之盛洎我<pc n="lb"/>
祖宗之明咸因人心而順古道雖損益或異而表明功<pc n="lb"/>
德一也臣等是以遵有國之令典採上古之遺文察人<pc n="lb"/>
心於謳謡觀天意於符瑞敢以為請累表陳誠曩者運<pc n="lb"/>
丁艱難時或順動陛下思成湯之罪巳念周宣之側身<pc n="lb"/>
去徽號而不稱垂炯戒而自儆應天以德示人以㳟聞<pc n="lb"/>
                    <pb n="39a"/>
於蠻貊戎夷告於天地宗廟是故咸知陛下之志慕義<pc n="lb"/>
而歸仁潜感陛下之誠通靈而助順今者君臣同德上<pc n="lb"/>
下叶心百職畢修庶官以序禮法明具教化流行方内<pc n="lb"/>
歡康天下寧一四方遵業萬彚樂生嘉應休徴神物靈<pc n="lb"/>
貺形於草木著於星辰而辭之以仁壽未臻至化猶鬱<pc n="lb"/>
遂使德誠可紀名號未崇不告於神明不示於殊俗將<pc n="lb"/>
何以知陛下之戡難將何以表陛下之致平下無以威<pc n="lb"/>
於四方上無以報於九廟其不可一也淳古之至化邈<pc n="lb"/>
                    <pb n="39b"/>
而不足烈祖之盛儀廢而不續其不可二也庶正羣官<pc n="lb"/>
宗室支屬西土耆長太學諸生黄冠之倫緇衣之侣萬<pc n="lb"/>
衆伏闕彌旬織路而乃不從人心以違公議其不可三<pc n="lb"/>
也守謙㳟卑譲之志忽光大宏逺之圗臣等誠雖至愚<pc n="lb"/>
以為大謬伏以常乆之德貞夫一也元始之義善之長<pc n="lb"/>
也并包覆露天之大也清静𤣥黙道之妙也睿知之周<pc n="lb"/>
物不可以不稱夫聖也妙算之無方不可以不稱夫神<pc n="lb"/>
也行仁義修典法歌詩頌考文章不可以不稱夫文也<pc n="lb"/>
                    <pb n="40a"/>
却戎夷剪暴逆邊兵之整禁衛之嚴不可以不稱夫武<pc n="lb"/>
也而合於唐堯乃聖乃神乃武乃文之德臣等謹稽之<pc n="lb"/>
乾符叶於古典侔德澤之廣配功業之崇昧冒萬死伏<pc n="lb"/>
請上尊號曰貞元大道聖神文武皇帝臣等竭其精誠<pc n="lb"/>
發於交感無以迴日其能動天無任屏營悃懇之至謹<pc n="lb"/>
復詣朝堂奉表固請以聞<pc n="lb"/>
<pc n="　"/>
                    <pc n="　"/>及大㑹議國子祭酒韓洄請歴數近日徴應祥瑞<pc n="lb"/>
<pc n="　"/>
                    <pc n="　"/>故又改其文如後表<pc n="lb"/>
                    <pb n="40b"/>
又伏見陛下以今年四月以來方當雩祭之修而有旱<pc n="lb"/>
備之請纔愆期而未害於物深軫念而將䘏其人氣潜<pc n="lb"/>
通而交感以和澤旋流而霶霈斯逺由是風雨時而霜<pc n="lb"/>
雹不降稼穡茂而蝗螟不生農功以成年穀大熟休祥<pc n="lb"/>
數見福應屢臻仁木連理而垂隂嘉禾同穎而挺秀壽<pc n="lb"/>
星舒景炎之盛芝草布葩英之重白麞凝彩而雪輝蒼<pc n="lb"/>
鳥取象於天色將徧於郡國相繼於歳時右具如表<pc n="lb"/>
<pc n="　"/>
                    <pc n="　"/>為裴令公舉裴冕表<hi>大厯四年十二月戊戌裴冕卒八年公始生當無此表或</hi>
                    <pc n="lb"/>
                    <pb n="41a"/>
<pc n="　"/>
                    <pc n="　"/>
                    <pc n="　"/>
                    <hi>云其先人為郭令公作</hi>
                    <pc n="lb"/>
臣某言聞忠邪不可以並立善惡不可以同道吳任宰<pc n="lb"/>
嚭而伍胥誅夷楚任靳尚而屈平放逐逺惟前事孰不<pc n="lb"/>
痛心伏見澧州刺史裴冕忠肅温恭道髙德厚匪躬無怠有<pc n="lb"/>
蹇諤之風道佐先帝驅馳靈武賛雲雷之業成社稷之<pc n="lb"/>
勲程元振忌其直方遂加誣構投荒謫裔天下稱寃空<pc n="lb"/>
懐醖正之悲莫雪増嫌之耻今奸邪屏退聖政大明百<pc n="lb"/>
度惟貞四門以穆寰海之内元元之人莫不延首德音<pc n="lb"/>
                    <pb n="41b"/>
思聞至化願特令追冕列在天朝俾之端揆庶寮平章<pc n="lb"/>
百姓處詢謀之任當燮理之權必能協和萬邦致君堯<pc n="lb"/>
舜臣位兼將相職忝股肱思進賢傑共熈帝載臣無任<pc n="lb"/>
懇願之至<pc n="lb"/>
<pc n="　"/>
                    <pc n="　"/>為裴中丞賀破東平表<pc n="lb"/>
臣某言日月得進奏官狀報逆賊李師道以某月日克<pc n="lb"/>
就裊戮率土臣子慶抃無涯臣聞負恩干紀者鬼得而<pc n="lb"/>
誅犯順窮凶者天奪其魄不息妖孽曷彰聖功伏惟陛<pc n="lb"/>
                    <pb n="42a"/>
下先天不違與神合契掩周宣中興之業陋漢光再造<pc n="lb"/>
之勲靈旗四臨氛沴皆散凡在臣庶盡覩昇平伏以師<pc n="lb"/>
道席父祖以作威苞海岳而專禄恃東秦十二之險誘<pc n="lb"/>
臨淄三七之兵竊據一方歳踰五紀朝宗之地曠若外<pc n="lb"/>
區封祀之山隔成異域累聖垂德曽未悛心餘孽滔天<pc n="lb"/>
果聞折首遂使云亭有主知玉牒之將封遼海無虞見<pc n="lb"/>
石砮之巳至此皆陛下神籌獨得廟畧無遺授任推盡<pc n="lb"/>
力之誠縱舍有感心之化金石可貫龜筮必從克成不<pc n="lb"/>
                    <pb n="42b"/>
戰之功遂洽無為之理臣謬司戎旅逺守方隅愧無横<pc n="lb"/>
草之功坐見覆盆之泰抃蹈歡慶倍萬恒情<pc n="lb"/>
<pc n="　"/>
                    <pc n="　"/>賀赦表<pc n="lb"/>
臣某伏奉某月日恩制大赦天下一人有慶百度惟新<pc n="lb"/>
戴天履土罔不欣抃某聞天地成功施雨露而育物帝<pc n="lb"/>
王繼統昇日月以垂曜羣品資始萬方文明伏惟陛下<pc n="lb"/>
嗣守鴻業光膺駿命淳化均於四序大德合於二儀保<pc n="lb"/>
寧社稷光宅區宇𢎞孝慈以御下崇㳟儉以垂休恩覃<pc n="lb"/>
                    <pb n="43a"/>
溪洞事貫千古况乃順時布政乗春導和敷作解之澤<pc n="lb"/>
宣再宥之典九族既睦四門廣闢而又洗滌幽縶雷雨<pc n="lb"/>
之施也歸還流竄羅網之釋也移叙貶黜覆載之仁也<pc n="lb"/>
蠲除逋債政理之源也褒寵勲賢激勸之方也廢金寳<pc n="lb"/>
之貢有以彰儉德搜遺逸之士有以表至公元勲宿將<pc n="lb"/>
賞延子孫庶尹卿士榮周存殁廣直言之路啓進善之<pc n="lb"/>
門德超虞夏道掩軒頊必將平一殊俗發揮大猷億萬<pc n="lb"/>
斯年永荷天緒臣謬當任用守職藩維不獲奔趨闕庭<pc n="lb"/>
                    <pb n="43b"/>
親覩盛禮感悦歡抃倍萬恒情<pc n="lb"/>
<pc n="　"/>宋<pc n="lb"/>
<pc n="　"/>
                    <pc n="　"/>進刑統表<hi>竇可象</hi>
                    <pc n="lb"/>
臣聞虞舜聦明始恤刑而御物漢髙豁逹先約法以臨<pc n="lb"/>
人蓋此丹書輔於皇極禮之失則刑之得作於良而敝<pc n="lb"/>
於貪百王之損益相因四海之凖繩斯在如銜勒之持<pc n="lb"/>
逸駕猶郛郭之域羣居有國有家其來尚矣伏惟皇帝<pc n="lb"/>
陛下寳圗攸屬駿命是膺象日之明流祥光於有截繼<pc n="lb"/>
                    <pb n="44a"/>
天而王垂洪覆於無疆乃聖乃神克明克類河圗八卦<pc n="lb"/>
惟上德以潜符洛書九章諒至仁而黙感哀矜在念欽<pc n="lb"/>
恤為懐網欲自宻而疎文務從微而顯乃詔軌事明啓<pc n="lb"/>
刑書俾自我朝彌隆大典貴體時之寛簡使率土以遵<pc n="lb"/>
行國有常科吏無敢侮伏以刑統前朝創始羣彦規為<pc n="lb"/>
貫彼舊章采綴巳從於撮要屬兹新造發揮愈合於執<pc n="lb"/>
中臣與某官臣某等俱效檢尋庶無遺漏夙宵不怠綴<pc n="lb"/>
補俄成<hi>云云</hi>臣等幸遇文明謬參憲法金科奥妙比虧<pc n="lb"/>
                    <pb n="44b"/>
洞逹之能丹筆重輕徒竊討論之寄將塵睿覽惟俟嚴<pc n="lb"/>
誅<pc n="lb"/>
<pc n="　"/>
                    <pc n="　"/>謝賜衣表<hi>楊大年</hi>
                    <pc n="lb"/>
解衣之賜猥及於下臣挾纊之仁更均於列校光生郡<pc n="lb"/>
邸喜動轅門伏以皇帝陛下誕膺元符恭臨大寳惠務<pc n="lb"/>
先於逮下志惟在於愛人鳥獸氄毛甫及嚴凝之候衣<pc n="lb"/>
裳在笥爰推賜予之恩在渙汗之所沾雖容光而必照<pc n="lb"/>
如臣者任叨符竹地僻甌吳奉漢詔之六條方深祗畏<pc n="lb"/>
                    <pb n="45a"/>
分齊官之五服忽荷頒宣纂組極於纎華純綿加於麗<pc n="lb"/>
宻璽書下降切窺雲漢之文驛騎來臨更重皇華之命<pc n="lb"/>
但曳婁而増惕實被服以難勝矧於戎行亦膺天寵干<pc n="lb"/>
城雖乆皆無汗馬之勞守土何功獨懼濡鵜之刺仰瞻<pc n="lb"/>
宸極惟誓糜捐<pc n="lb"/>
<pc n="　"/>
                    <pc n="　"/>謝直集賢院表<hi>夏子喬</hi>
                    <pc n="lb"/>
北門禁省給青簡以試言東觀直廬降紫泥而命職莫<pc n="lb"/>
逭假人之刺彌彰遇主之榮竊以承明設待詔之官實<pc n="lb"/>
                    <pb n="45b"/>
漢朝之芳潤麗正啓修書之院乃唐氏之英華濬圗書<pc n="lb"/>
之淵敞龍鳯之宇自非弓裘繼世章句名家通授羲畀<pc n="lb"/>
姒之靈篇閒書笏珥彤之故事則何以繼成康之美頌<pc n="lb"/>
考宣武之懿文陪法從於甘泉奉宸游於屬土况當聖<pc n="lb"/>
日允屬簡求如臣者學不傳經文非近史青青子珮雖<pc n="lb"/>
見刺於勞心翹翹錯薪亦濫期於刈楚筮仕勝衣之歳<pc n="lb"/>
薦名象日之畿方博帯以觀光遽墨衰而㳂牒尋遇國<pc n="lb"/>
家誕敷尺詔増廣六科方棲枳以徒勞遂上封而自薦<pc n="lb"/>
                    <pb n="46a"/>
始較文於鰲苑旋試可於鼎司亟趨文石之墀遂忝延<pc n="lb"/>
英之問擊轅度曲敢望於九成縈帯分墉俄登於百雉<pc n="lb"/>
陞象河之屬吏佐分虎之方州爰受代於瓜時遂歸朝<pc n="lb"/>
於幄坐典陳陳之粟閲山委之丘區從九九之車總絲<pc n="lb"/>
棼之案牘暨還衡睢壤舍爵太宫既諧引籍於金閨將<pc n="lb"/>
佐于蕃之熊軾又慮沉迷簿領廢墜簡編負公朝振舉<pc n="lb"/>
之科辜聖王詳延之意遂殺青而奏技果出綍以推恩<pc n="lb"/>
禁林俾試於雕蟲書殿遽令於抱槧閲上帝之冊府目<pc n="lb"/>
                    <pb n="46b"/>
眩星辰登道家之蓬山足踐雲氣奉長者之餘論與先<pc n="lb"/>
生而並行分直石渠地接嚴更之守縱觀金匱門連著<pc n="lb"/>
作之廷載惟螻蟻之軀莫報乾坤之賜㳟惟皇帝陛下<pc n="lb"/>
事寢廟以至孝奉靈祇而克誠流鴻藻於絶垠鑠景炎<pc n="lb"/>
於徃號以文明而行健體柔克以居髙縱觀唐漢之大<pc n="lb"/>
猷備舉黄虞之故實睿藻和而六同韻天章麗而五色<pc n="lb"/>
飛恢崇務廣於斯文奬擢不遺於小道遂使至孤之士<pc n="lb"/>
獲塵非次之恩東陵遽擬於西山羔裘遂登於狐腋歌<pc n="lb"/>
                    <pb n="47a"/>
衛風而合雅鬻齊紫而雜良誠當潔節於素絲敢不盟<pc n="lb"/>
心於白水益三緘而出話彌九復以窮經永冰淵惕厲<pc n="lb"/>
之心奉日月照臨之鑒庶逭素飱之謗仰酬明主之知<pc n="lb"/>
媿懼所深兢惶不巳<pc n="lb"/>
<pc n="　"/>
                    <pc n="　"/>賀南郊大赦表<hi>宋子京</hi>
                    <pc n="lb"/>
帝儀訖饗朝渙推慈飛驛疾傳庶邦叢慶切以天郊之<pc n="lb"/>
重國制有常凡萬乗躬行必三歳間徃不煩不怠由列<pc n="lb"/>
聖而持循以妥以䖍合諸神而裒對睿圗累盛縟典勤<pc n="lb"/>
                    <pb n="47b"/>
修㳟惟皇帝陛下纂大合華執中布度抵金璧之珍玩<pc n="lb"/>
率儉示人収霜電之嚴威措刑於下克勵明德格於皇<pc n="lb"/>
穹交薫大和冒我羣品顧懐時億瑞應日來亟蕆上儀<pc n="lb"/>
若祇舊典戒期百執頒詔九州曳雲威之徜徉服翠蚪<pc n="lb"/>
之泮渙殊庭一獻諸祜徧躋遂自陽靈之宫徃㑹天元<pc n="lb"/>
之旦羽旄四合垓陛參登上壁左琮之華合袪而信祝<pc n="lb"/>
祖蕝宗題之次更侑而廸嘗拜嘉胙於席垂列欽祡於<pc n="lb"/>
雲表靈心合答熈典備成然後還坐中天之闈普肆隨<pc n="lb"/>
                    <pb n="48a"/>
風之澤改頒大號崇冠初元昭神之祥祈命惟永賞功<pc n="lb"/>
赦罪巳責逮瘝咸與惟新牖民衷而遷善聿懐多福道<pc n="lb"/>
帝祉於緜區盛際有光彛倫咸賴臣饗官舊吏殫見徃<pc n="lb"/>
朝或不愛牲玉為㳟殊非明薦或所過租賦為復蓋出<pc n="lb"/>
重勞語昔罕全訂今絶擬所恨清塵在望自苦周南之<pc n="lb"/>
留紫槖仍持不與甘泉之從第班恩諭均浹歡悰<pc n="lb"/>
<pc n="　"/>
                    <pc n="　"/>代人乞出表<pc n="lb"/>
臣聞物勝於權則衡為之殆馬竭其力則御速於顛蓋<pc n="lb"/>
                    <pb n="48b"/>
以噐循量而易施材過求而難勉是以功名之際惟髦<pc n="lb"/>
士可居彊力之容匪暮年勝任將傾危懇敢援斯言竊<pc n="lb"/>
念臣本以丘樊託于經術幸逢先烈超備從官服上教<pc n="lb"/>
之彌文因至愚而取信出入丹禁無所建明履歴藩宣<pc n="lb"/>
蔑聞條教尊號皇太后陛下尊號皇帝陛下奉承謨訓<pc n="lb"/>
過聼空疎簡服在庭兼容如地雖百度之治咸使與聞<pc n="lb"/>
毎萬幾之餘常參勸講七周成歳訖乏寸長惟君知臣<pc n="lb"/>
足以驗其無用惟國有典不可逭於黜幽且自知甚明<pc n="lb"/>
                    <pb n="49a"/>
内省尤熟以一介之鄙賤丁千載之㑹昌邑戸飱錢非<pc n="lb"/>
禄之不厚髙冠大佩非位之不崇同僚皆賢非志之不<pc n="lb"/>
合處奏多可非言之不從固常勉服攸箴謹修爾職答<pc n="lb"/>
乃聖之眷遇為斯文之寵光其如犬馬齒衰桑榆景薄<pc n="lb"/>
中年則病奪其壯晚節則務傷於神辨色立朝足居多<pc n="lb"/>
於跛倚書思記命目不辨於馬烏而臣頃自去秋願辭<pc n="lb"/>
近職上恩不聼寵渥就加逮黽勉以及兹且憃昏而益<pc n="lb"/>
甚事皆忘誤疾愈尫癃顧四體之已疲宜一辭而後止<pc n="lb"/>
                    <pb n="49b"/>
重念臣之鄉籍世占鄆州既託枌榆薄營産利不勝首<pc n="lb"/>
丘之志願諧剖竹之行庶及餘年聊蘇疲瘵况前朝邢<pc n="lb"/>
昺本貫曹州亦自禁廬得臨鄉郡臣今所請似有前規<pc n="lb"/>
伏望陛下念舊物之不可遺憫孤生之老且至特垂寛<pc n="lb"/>
詔俾守先廬諒亦大君進退之間微臣止足之分萬無<pc n="lb"/>
纎介可貽累於至仁一切便宜尚力思於卧治仰干睿<pc n="lb"/>
鑒伏俟嚴誅<pc n="lb"/>
<pc n="　"/>
                    <pc n="　"/>謝衣襖表<pc n="lb"/>
                    <pb n="50a"/>
冬籥乗辰裘官著令疾馳使驛臨撫塞屯並頒齊笥之<pc n="lb"/>
良均挾吳緜之煖被躬且吉束帯有華伏惟皇帝陛下<pc n="lb"/>
至德誕敷深仁普愛念官師所以卒歳恐天下有受其<pc n="lb"/>
寒据泰軫窮當舒慮慘况凄其戒序必惻然動心特以<pc n="lb"/>
濵寒沍嚴持兵皸露句傳温詔緘貯紋袍爛然晝鮮煦<pc n="lb"/>
若春至矧部校什長賜各有差僻壘窮鄣恱而忘苦振<pc n="lb"/>
裾交抃聮袂相趨和氣暢肢顧折膠而何畏大恩壓巳<pc n="lb"/>
憂稱服以為難有可仰酬不知輕隕<pc n="lb"/>
                    <pb n="50b"/>
<pc n="　"/>
                    <pc n="　"/>代陳州章相公乞致仕第一表<pc n="lb"/>
臣聞噐有所極強之者必顛志有所安違之者將敗是<pc n="lb"/>
故智士不窮量以邀受仁君無咈願以責功内顧危悰<pc n="lb"/>
敢援兹喻伏念臣姿力駑下術畧迂疎䝉幸中人之材<pc n="lb"/>
待罪宰相之府寵與時進負隨日深謀謨弗良彫紊相<pc n="lb"/>
踵羌夏有未纓之醜闗陜多無聊之人雈盗跳梁篁酋<pc n="lb"/>
煽呐杼軸罄於編戸杅皮蠧於逺方上貽焦勞外讙謗<pc n="lb"/>
誚咎不臣執罪將孰歸比者荐瀝肝膺願乞骸骨冀䝉<pc n="lb"/>
                    <pb n="51a"/>
不職之竄以贖安用之辜尊號皇帝陛下包納荒遐親<pc n="lb"/>
喻戒敇須訖郊丘之享乃許印綬之還褒亮所加諄慈<pc n="lb"/>
兼至臣此時外廹大誼中忘至愚敢優游以自安輙皇<pc n="lb"/>
恐而視事然而智慮淺局年鬢頺侵短臂屈長袖之前<pc n="lb"/>
疲足困新羈之左靦然尸位倐又彌年所賴陛下以百<pc n="lb"/>
姓為心天下為度捨末爭而納戎帳之欵捐滯積以撫<pc n="lb"/>
遼衽之和克展上儀遂布鴻慶永惟横目之庶方就覆<pc n="lb"/>
盂之安臣之及兹可謂天幸過此不止其如罪何雖大<pc n="lb"/>
                    <pb n="51b"/>
度之見容在輿議之難遏抑又聞當退而進者侮必及<pc n="lb"/>
宜黜而用者傷必多髙位乃身殃之媒厚禄為衆怨之<pc n="lb"/>
舍借令臣冒厥明戒茍留上司玷廊廟之儀刑被史家<pc n="lb"/>
之貶戮死有餘咎仁弗忍為伏望察如丹之誠憐指景<pc n="lb"/>
之慕遂容納政早獲省私亦不必窮喋喋之言乃䝉矜<pc n="lb"/>
恤第可惜以齪齪之謹妨用俊良䖍冀曰俞誓無但巳<pc n="lb"/>
<pc n="　"/>
                    <pc n="　"/>賀生皇子表<pc n="lb"/>
具官臣祁上言寳祏叢休天支毓秀慶騰秘禁歡溢神<pc n="lb"/>
                    <pb n="52a"/>
州㳟惟皇帝陛下受命溥將凝圗丕赫乾綱獨運根乎<pc n="lb"/>
克念之䖍簡素所安表於不勉之懿且復輕刑薄賦重<pc n="lb"/>
穀厚民一方少饑則速馳使節白金稍乏則輙續禁錢<pc n="lb"/>
民用靖嘉神罔恫怨是以上帝歆佑三后顧存貽美孫<pc n="lb"/>
謀昭衍無疆之烈歸功元首茂啓多男之祥誕協仲商<pc n="lb"/>
挺生哲嗣星弧具禮天第交華惟翕闢之儲英固覃訏<pc n="lb"/>
而絶異逖聆詔諭並仰獻儀薦笏相趨忭吾君之有子<pc n="lb"/>
珪璋流愛宜天下之繫心臣始去近聮遽承吉語賡歌<pc n="lb"/>
                    <pb n="52b"/>
綿瓞早知周德之遐參祝祠禖罔逮漢臣之幸臣無任<pc n="lb"/>
瞻天仰聖不勝懽忭屏營之至謹奉表稱賀以聞臣祁<pc n="lb"/>
頓首頓首謹言<pc n="lb"/>
<pc n="　"/>
                    <pc n="　"/>駕幸河北起居表<hi>楊大年</hi>
                    <pc n="lb"/>
玈矢未櫜鑾輿順動羽衛方離於象魏天威巳震於龍<pc n="lb"/>
荒慰邊甿徯后之心増壯士平戎之氣臣聞涿鹿之野<pc n="lb"/>
軒皇所以親征單于之臺漢帝因之耀武用殱夷於强<pc n="lb"/>
敵遂底定於邊陲五材並陳蓋去兵之未可六龍時邁<pc n="lb"/>
                    <pb n="53a"/>
因犯順以必誅矧朔漠王庭中原鄰壤敢因膠折之候<pc n="lb"/>
輙為烏舉之謀固巳命將出師克敵告廟雖呈入郢之<pc n="lb"/>
機未遂下齊之願是用親御戎車躬行天討勞軍細栁<pc n="lb"/>
之壁廵狩常山之陽師人多寒感恩而皆同挾纊王師<pc n="lb"/>
未捷受命而孰不忘家行當肅静塞垣削平藩落破魚<pc n="lb"/>
麗之陣収督亢之圗使遼陽八州之民咸歸丕冒榆闗<pc n="lb"/>
千里之地盡入提封烽烟之警常消干戈之事求戢然<pc n="lb"/>
後登臨瀚海刻石以銘功陟降云亭泥金而典禮逺追<pc n="lb"/>
                    <pb n="53b"/>
八九之迹永垂億萬之年臣忝守方州莫參法從空厲<pc n="lb"/>
請纓之志慙無扈蹕之勞惟聆三㨗之音逺同百獸之<pc n="lb"/>
舞<pc n="lb"/>
<pc n="　"/>
                    <pc n="　"/>汝州謝上表<pc n="lb"/>
沉痾初釋寵寄荐臻祗命惟寅飭裝靡暇初臨郡閣獲<pc n="lb"/>
見吏民揣已若驚戴恩罔措伏念臣本由單弱特禀庸<pc n="lb"/>
愚以童刻之微能際帝圗之亨㑹驟參綸掖獲草芝函<pc n="lb"/>
屬以堯德彌文漢辭爾雅雲章有爛諒黼黻以何施天<pc n="lb"/>
                    <pb n="54a"/>
律惟精亦哇咬之罔棄居常摩厲徒益空疎俄踐内庭<pc n="lb"/>
預司宻命値皇闈之有慶扈清蹕以多歡窺雲瑞於封<pc n="lb"/>
中聼棹歌於汾曲四廵第頌誠辨麗之絶聞二豎興妖<pc n="lb"/>
致㝠煩之坐遘偶嬰沉痼遂劇支離因請急以歸寧遽<pc n="lb"/>
迷魂而不復率由蹇否自抵困窮矧以蕞爾之軀㷀然<pc n="lb"/>
去職羇孤至甚毁嫉居多嘖有煩言實盈庭之可畏豁<pc n="lb"/>
然大度終如地以見容比及痊平果䝉齒叙此蓋皇帝<pc n="lb"/>
陛下仁深慘怛德茂欽明軫舊故以興懐俾肖翹之遂<pc n="lb"/>
                    <pb n="54b"/>
性特加采録令獲便安况臨汝舊邦陪京近輔姬文之<pc n="lb"/>
化所及首載聲詩地官之籍攸分實繁兵賦土多巖險<pc n="lb"/>
民或惰㳺置使勸農抑惟令典分條察俗蓋有新書臣<pc n="lb"/>
亦夙侍凝嚴潜窺律度敢忘瘁盡以奉化成然念臣早<pc n="lb"/>
以㫁㫁之薄材獲齒振振之近列典司訓誥就望威顔<pc n="lb"/>
讀銘字於湯盤時瞻景式載史言於董筆獲次舊聞舛<pc n="lb"/>
命遘屯榮階絶迹酒泉素願敢望於生歸麗正殘編幾<pc n="lb"/>
成於死恨今者星畿接畛竹使長人預方國之頒書禀<pc n="lb"/>
                    <pb n="55a"/>
天臺之布憲水深土厚足養於槁骸晝訪夕修冀無於<pc n="lb"/>
秕政親末光而彌阻感再造以難勝<pc n="lb"/>
<pc n="　"/>
                    <pc n="　"/>謝除使相判相州表<hi>韓魏公</hi>
                    <pc n="lb"/>
宰職隳功莫副宵衣之治鄉邦得請重叨晝錦之行被<pc n="lb"/>
恩典之特優顧人言而甚愧伏念臣早由科第遂玷寵<pc n="lb"/>
榮不圗翰墨之進身自竭㳙塵而報國備員諫諍幾不<pc n="lb"/>
免於竄投奮命圉疆實荐罹於艱阻獨恃聖神之眷惟<pc n="lb"/>
開援助之言仁宗皇帝知其守以孤忠謂可屬之大事<pc n="lb"/>
                    <pb n="55b"/>
慶厯之始巳擢貳於樞機嘉祐之中乃進登於宰輔俄<pc n="lb"/>
膺顯任益荷殊知當英廟之承祧逮聖人之嗣服稠重<pc n="lb"/>
遭㑹罄竭愚庸惟知社稷之安豈顧家宗之末然而萬<pc n="lb"/>
方多務一紀妨賢為國持平敢自私於輕重裁人所慾<pc n="lb"/>
固難免於愛憎加疾疹之嬰纒苦形神之耗敝勉訖因<pc n="lb"/>
山之禮懇陳上印之宜伏䝉陛下念犬馬之力易衰廓<pc n="lb"/>
日月之明為照不罪再三之請亟垂開可之音進秩地<pc n="lb"/>
官剖符枌社建髙牙之重既疏淮海之封増故里之光<pc n="lb"/>
                    <pb n="56a"/>
仍襲貂蟬之舊叨塵之甚今古疇偕敢不思盡瘁於寢<pc n="lb"/>
興泯寘懐於内外在邊在庭之責惟驅策以當前益堅<pc n="lb"/>
益壯之心至糜捐而後已臣無任瞻天仰聖感荷屏營<pc n="lb"/>
之至謹上表稱謝以聞<pc n="lb"/>
<pc n="　"/>
                    <pc n="　"/>謝賜生日禮物表<hi>王禹玉</hi>
                    <pc n="lb"/>
臣某言月日臣生日伏䝉聖慈賜以禮物者聖言如綍<pc n="lb"/>
傳温厚於芝函邦錫自天發光華於蔀屋榮踰素望媿<pc n="lb"/>
溢常涯伏念臣以固陋之資被睿聖之眷廼預塵於政<pc n="lb"/>
                    <pb n="56b"/>
路復冠列於台司歳月崢嶸而屢更精力勤勞而莫補<pc n="lb"/>
速譏讒於衆口媿叨列於前人逮兹茍完安有横冀載<pc n="lb"/>
及桑蓬之序方深岵屺之思念莫報於劬勞敢饕承於<pc n="lb"/>
恩禮良金燭乗嚴寳靮於天駒藻帛絢文離華章於笥<pc n="lb"/>
服豈繄蕃庶併及衰遲此蓋伏遇皇帝陛下敦舜孝以<pc n="lb"/>
儀民軫堯仁而冒物特厚柄臣之遇過頒御府之珍交<pc n="lb"/>
孚曲記於賤生博愛乃容於濫賜拜漢庭之寵雖慙稽<pc n="lb"/>
古之功報周雅之章願上如岡之壽臣無任仰天感聖<pc n="lb"/>
                    <pb n="57a"/>
懽忭屏營之至上表稱謝以聞<pc n="lb"/>
<pc n="　"/>
                    <pc n="　"/>辭起復表<hi>富彦國</hi>
                    <pc n="lb"/>
喪次啣哀甫終卒哭使華傳命繼至敝廬心積驚憂情<pc n="lb"/>
深屠烈雖屢傾於丹懇尚未錫於俞音天逺莫量物微<pc n="lb"/>
難動不避䙝煩之咎更陳隕絶之詞必冀神聰俯從哀<pc n="lb"/>
請伏念臣早罹家難偏奉母慈猥以憃愚最鍾愛育享<pc n="lb"/>
禄未幾遽纒風樹之悲報德永違徒懐霜露之感寢苫<pc n="lb"/>
枕塊而適抱至痛食稻衣錦則若為自安實非人情尤<pc n="lb"/>
                    <pb n="57b"/>
紊邦制况今中外無事左右得賢共輔聖明之期安有<pc n="lb"/>
隳曠之務曲䝉下詔更起孤臣在陛下馭國之方蓋欲<pc n="lb"/>
不遺於舊物於朝廷敦化之道必恐有誤於蒼生何須<pc n="lb"/>
稽故事以遂前世之非正可存禮經以圗今日之善行<pc n="lb"/>
之即是義不為難豈惟於陛下有復古之風抑亦俾愚<pc n="lb"/>
臣得事親之道一為匪戾兩得其宜兼臣悲傷之餘衰<pc n="lb"/>
病交至精力已耗神觀未還假使充員豈堪應務茍令<pc n="lb"/>
終畢於祥禫庶幾稍復於幹魂得此從容可備驅策伏<pc n="lb"/>
                    <pb n="58a"/>
望尊號皇帝陛下日月臨照天地包容盡母氏平生之<pc n="lb"/>
恩憐人子罔極之苦曲矜末志得滿鉅憂生意凋零或<pc n="lb"/>
尚未捐於溝壑清光咫尺終期伏望於雲天悲感増深<pc n="lb"/>
懇願兼劇<pc n="lb"/>
<pc n="　"/>
                    <pc n="　"/>賀平河外三州表<pc n="lb"/>
伏以平戎韜畧靡用干戈陷敵編氓自還里閈豈特鄰<pc n="lb"/>
封之效順行知鋒鏑之可消患弭一隅治形四海伏以<pc n="lb"/>
善戰之至初無勇功神武之行亦云不殺矧西羌之叛<pc n="lb"/>
                    <pb n="58b"/>
服如禽獸之去來始非得已而用兵終則附懐之有道<pc n="lb"/>
巢穴可窮而不問邉陲安堵而自如情狀益殫欵誠屢<pc n="lb"/>
至遂同革面相與向風既内懾於威靈遂盡歸其俘獲<pc n="lb"/>
殆非力致純以德來矧是生還率當死節度湟伐木不<pc n="lb"/>
煩充國之謀謁廟賜田如見子卿之返伏遇皇帝陛下<pc n="lb"/>
上仁兼覆盛德維新小二漢之邉功盡三王之能事眷<pc n="lb"/>
惟士伍偶被聲明鞮譯在途既奉君臣之義衣裳改衽<pc n="lb"/>
復從父母之邦邉堠告寧人情底豫豈冀七旬之恪是<pc n="lb"/>
                    <pb n="59a"/>
為千載之逢臣頃預政機親聞睿算比分憂寄獲覩成<pc n="lb"/>
功再拜奉觴雖阻漢庭之列大書作策永為宋史之光<pc n="lb"/>
感頌之私倍萬常品臣不勝欣躍屏營之至謹奉表稱<pc n="lb"/>
賀以聞<pc n="lb"/>
<pc n="　"/>
                    <pc n="　"/>賀皇長子封公表<hi>王君貺</hi>
                    <pc n="lb"/>
具官臣某言伏覩某月日聖㫖封皇長子為某公者伏<pc n="lb"/>
以建親授社屏翰於王家封子維城安疆於國幹誕揚<pc n="lb"/>
休命敷告羣倫均海宇之歡心洽朝廷之大慶竊以宗<pc n="lb"/>
                    <pb n="59b"/>
藩錫瑞賢戚分疆周列侯邦半諸姬而啓土漢有天下<pc n="lb"/>
非劉氏則不王皆所以滋大本支維持宗室綿鼎數於<pc n="lb"/>
穹壤固廟祏於山河屬我熈朝益隆茂典㳟惟尊號皇<pc n="lb"/>
帝陛下纂承皇序恢闡洪圗善廸孫謀遹遵祖構乃眷<pc n="lb"/>
元良之重巳昭岐㠜之英肇啓南圻崇加上壤離明震<pc n="lb"/>
豫知帝緒之無疆海潤星暉戴吾君之有子臣居留近<pc n="lb"/>
甸迹逺彤墀側聴恩章愈増忭懌臣瞻望闕庭無任雀<pc n="lb"/>
躍屏營之至謹奉表稱賀以聞<pc n="lb"/>
                    <pb n="60a"/>
<pc n="　"/>
                    <pc n="　"/>廣德軍謝表<hi>錢君倚</hi>
                    <pc n="lb"/>
曠官罪大奪位秩者彌年享帝恩隆回雷霆於數日籍<pc n="lb"/>
還省部身忝軍牙祗荷寵靈伏深感懼伏念臣江湖賤<pc n="lb"/>
士巖穴孤生出逢聖辰外備法從學非深造粗能明致<pc n="lb"/>
治之方心不茍容故欲罄事君之節義當有在雖富貴<pc n="lb"/>
誘之而不回職所宜言雖斧鉞威之而益厲果由官守<pc n="lb"/>
遂正典刑放之窮山所以苦其心志授之散秩將以餓<pc n="lb"/>
其體膚期沒齒於蒿萊敢希榮於軒冕豈圗寛宥尚被<pc n="lb"/>
                    <pb n="60b"/>
采収死灰於是乎復然白骨於焉而再肉近鄉守壘上<pc n="lb"/>
冢還家百計安閒一身妥逸使其自請未必能然此蓋<pc n="lb"/>
伏遇皇帝陛下化極文明恩漸動植如天之覆逺則彌<pc n="lb"/>
周如日之中幽無不燭遂容駑質猥玷鴻私况是桐川<pc n="lb"/>
獨居江左俗雖僻陋而稱風物之良地雖褊廹而有山<pc n="lb"/>
林之勝養兹不肖孰曰匪宜惟修省所以飭躬惟忠勤<pc n="lb"/>
所以報國有民有社固恪奉於訓詞為子為臣方益堅<pc n="lb"/>
於素節誓殫犬馬仰答龍光臣無任瞻天仰聖感荷屏<pc n="lb"/>
                    <pb n="61a"/>
營之至謹奉表稱謝以聞<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐宋元名表巻上之一<pc n="lb"/>
                    <pb n="61b"/>
欽定四庫全書<pc n="lb"/>
<pc n="　"/>唐宋元名表巻上之二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>胡松<pc n="　"/>撰<pc n="lb"/>
<pc n="　"/>宋<pc n="lb"/>
<pc n="　"/>
                    <pc n="　"/>謝賜玉帶表<hi>王介甫</hi>
                    <pc n="lb"/>
臣安石言某月日伏䝉聖恩以收復熈河洮岷疉宕等<pc n="lb"/>
州特加褒諭親解玉帶賜臣者尸臣列侍方臨極辨之<pc n="lb"/>
朝<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御瞻傳獨拜非常之賜寵綏狎至懇避弗俞焜燿<pc n="lb"/>
                    <pb n="62a"/>
有加凌兢無措<hi>中謝</hi>竊以河洮之業兆自聖謨方虎之材<pc n="lb"/>
進非師錫片言投匭遂察見其有孚衆訿盈庭預照知<pc n="lb"/>
其無𤯝以至授兵算食蒐卒第功能畢協於始謀實仰<pc n="lb"/>
歸於獨斷如臣蕞爾何力有焉伏惟皇帝陛下善貸其<pc n="lb"/>
成勞謙不伐弛曠鰥之大責録將明之小忠揚於廣除<pc n="lb"/>
委以珍御瑟彼英瑶之質煥乎華衮之言臨授用光顧<pc n="lb"/>
榮踰於古昔退藏惟謹知燕及於雲來施更厚於解衣<pc n="lb"/>
報敢忘於結草臣無任<pc n="lb"/>
                    <pb n="62b"/>
<pc n="　"/>
                    <pc n="　"/>除左僕射謝表<pc n="lb"/>
臣某言伏䝉制命授臣尚書左僕射者貳令中䑓兼官<pc n="lb"/>
左省惟時遴選盖嘗久曠而弗除忽此叨居顧豈㣲勞<pc n="lb"/>
之可稱陪敦厥邑敷告於廷是皆至榮難以虛辱<hi>中謝</hi>竊<pc n="lb"/>
以經術造士實始盛王之時偽說誣民是為衰世之俗<pc n="lb"/>
盖上無躬教立道之明辟則下有私學亂治之姦氓然<pc n="lb"/>
孔氏以羇臣而興未喪之文孟子以㳺士而承既没之<pc n="lb"/>
聖異端雖作精義尚存逮更煨燼之災遂失源流之正<pc n="lb"/>
                    <pb n="63a"/>
章句之文勝質傳注之學溺心此滛辭詖行之所由昌<pc n="lb"/>
而妙道至言之所為隠篤生上主純佑下民成能協乎<pc n="lb"/>
人謀將聖出乎天縱作於心而害事放斥幾殫通於道<pc n="lb"/>
以治官延登既衆尚懼膠庠之黎獻未昭典籍之羣疑<pc n="lb"/>
乃集師儒具論科指繕書來上襃典俯加臣趣操弗高<pc n="lb"/>
知識尤淺少嘗勤苦但為裘氏之吟晚更耄衰豈免輪<pc n="lb"/>
人之議初備使令之乏即知稱愜之難敢意誤恩獨當<pc n="lb"/>
殊奬此盖伏遇陛下以化民成俗為事故急在誨人以<pc n="lb"/>
                    <pb n="63b"/>
尊德樂道為懷故易於縻爵因忘固陋特假龍光祗服<pc n="lb"/>
訓辭深惟報禮雖無博學對揚稽古之鴻名庻以雅言<pc n="lb"/>
助廣右文之美化臣無任<pc n="lb"/>
<pc n="　"/>
                    <pc n="　"/>進修南郊式表<pc n="lb"/>
某月日臣某等伏䝉聖上命修南郊式進呈者郊丘事<pc n="lb"/>
重筆削才難猥以㣲能叨承遴選<hi>中謝</hi>盖聞孝以配天為<pc n="lb"/>
大聖以享帝為能越我百年之休明因時五代之流弊<pc n="lb"/>
前期戒具人輙為之騷然臨祭觀成事或幾乎率爾盖<pc n="lb"/>
                    <pb n="64a"/>
已行之品式曽莫紀於官司故國家講燎禋之上儀而<pc n="lb"/>
臣等承撰次之明詔迨兹彌嵗僅乃終篇猶因用於故<pc n="lb"/>
常特刪除其紛冗恭惟皇帝陛下體聖神之質志文武<pc n="lb"/>
之功嘉與俊髦靈承穹昊物方鬯茂以薦信而無慙人<pc n="lb"/>
且昭明知因陋之為耻固將制禮作樂以復周唐之舊<pc n="lb"/>
豈終循誦習傳而守秦漢之餘則斯書也譬大輅之權<pc n="lb"/>
輪與明堂之營室推本知變實有考於將來随時施宜<pc n="lb"/>
亦不為乎無補臣無任<pc n="lb"/>
                    <pb n="64b"/>
<pc n="　"/>
                    <pc n="　"/>生皇子賀皇帝表<pc n="lb"/>
宫闈嗣慶寰海交忻凡逮戴天惟均擊壤<hi>中賀</hi>臣聞螽斯<pc n="lb"/>
之言衆子實為王者之詩華封之祝多男亦曰聖人之<pc n="lb"/>
事㳟惟陛下紹祖休顯憲天聰明致文武之憂勤成堯<pc n="lb"/>
舜之仁孝宅師無競莞簟之寢既安傳類有祥弓䪅之<pc n="lb"/>
祀屢應貽謀方永錫類用光臣託備藩維叨承睿奬不<pc n="lb"/>
顯亦世家實預於榮懷於萬斯年心敢忘於慶幸<pc n="lb"/>
<pc n="　"/>
                    <pc n="　"/>賀生皇子表<pc n="lb"/>
                    <pb n="65a"/>
嘉慶疊傳歡欣總集臣歴觀古昔誕受福祥厥配天所<pc n="lb"/>
以久長乃有子至於千億伏惟皇帝陛下鳬鷖之雅媚<pc n="lb"/>
於神祗芣苢之風燕及黎庻弓韣嗣燕禖之報旐旟仍<pc n="lb"/>
羆夣之祥無疆惟休永保桑苞之固有室大競方觀椒<pc n="lb"/>
實之蕃臣嘗汙近司久尸榮禄特荷殊憐之至豈勝竊<pc n="lb"/>
喜之深<pc n="lb"/>
<pc n="　"/>
                    <pc n="　"/>又表<pc n="lb"/>
皇運至隆天枝彌茂照臨所暨鼔舞攸均臣聞史紀文<pc n="lb"/>
                    <pb n="65b"/>
慶之延豈惟十子詩歌姒徽之繼爰至百男肇敏於修<pc n="lb"/>
乃繁厥祉恭惟皇帝陛下道冒區宇徳冠往初品庻䝉<pc n="lb"/>
休既饗和平之樂神靈錫羡果膺蕃衍之祥臣嘗汙近<pc n="lb"/>
司備叨殊奬以宿痾而自困欲旅進以無階<pc n="lb"/>
<pc n="　"/>
                    <pc n="　"/>謝知制誥表<pc n="lb"/>
髙華之選欲報嘗難固陋之身以榮為懼切以自古招<pc n="lb"/>
智能之士因使為侍從之臣豈特頼其虛名謂能華國<pc n="lb"/>
盖將取其實用相與致君矧號令文章之為難而討論<pc n="lb"/>
                    <pb n="66a"/>
潤色之所寄茍失職不稱則為時起羞伏惟皇帝陛下<pc n="lb"/>
躬上聖之資撫久安之運趨時有救弊之急守噐有持<pc n="lb"/>
盈之難當得賢俊使備遺忘且典司明命出入禁門一<pc n="lb"/>
有瘝官尤為累上臣羇單賤士鄙朴常人仕初有志於<pc n="lb"/>
養親學遂不專於為已比更煩使稍竊謬恩内懷尸禄<pc n="lb"/>
之慙仰負食功之意又䝉採擢以至超踰盖君之視臣<pc n="lb"/>
不使同犬馬之賤則下之報上亦欲致岡陵之崇况臣<pc n="lb"/>
少習藝文粗知名教遭逢一旦度越衆人唯當盡節於<pc n="lb"/>
                    <pb n="66b"/>
明時豈敢尚懷於私計<pc n="lb"/>
<pc n="　"/>
                    <pc n="　"/>謝賜對衣鞍馬表<pc n="lb"/>
出大庭之顯服束以精鏐引内廐之名駒傅之錯采隆<pc n="lb"/>
㤙所逮朽質知榮竊念臣弱力淺聞久憂積疢中預從<pc n="lb"/>
官之選外分守將之權僅免譴訶更䝉收召論思潤色<pc n="lb"/>
曽莫效於㣲勞衣被服乘乃前叨於異數此盖伏遇皇<pc n="lb"/>
帝陛下醲於慶賞詳在招延因示眷懷使知奮勵誓竭<pc n="lb"/>
愚忠之報兾無虛授之嫌<pc n="lb"/>
                    <pb n="67a"/>
<pc n="　"/>
                    <pc n="　"/>乞罷政事表<pc n="lb"/>
私懷懇至巳具布聞聖訓丁寜未䝉開納敢冒崇髙之<pc n="lb"/>
聽再輸悃愊之情臣聞任賢之方要其有用陳力之義<pc n="lb"/>
止於不能茍弗集於事功且重罹於疢疾豈容叨據以<pc n="lb"/>
累明揚伏念臣猥以孤生親逢盛世昧於量已志欲補<pc n="lb"/>
乎休明失在信書事浸成於迂闊毎煩衆論上溷聖聰<pc n="lb"/>
久知素願之難諧繼以積疴而自困辭而去位庻逃竊<pc n="lb"/>
食之誅勉以就功重荷包荒之德雖暫順命終懼妨功<pc n="lb"/>
                    <pb n="67b"/>
伏惟皇帝陛下閎度并容大明俯燭特垂矜允俾遂退<pc n="lb"/>
藏如此則孤進之身獲全生於末路具瞻之地得改命<pc n="lb"/>
於時材<pc n="lb"/>
<pc n="　"/>
                    <pc n="　"/>謝朱炎傳聖㫖令視事表<pc n="lb"/>
使指遄臻訓詞俯逮敢圖衰疾尚悞眷存伏念臣曲荷<pc n="lb"/>
搜揚久辜付屬有能必獻未嘗擇事而辭難無力可陳<pc n="lb"/>
乃始籲天而求佚然方焦思有為之日以此懷恩未報<pc n="lb"/>
之身茍營燕安豈免慙悸伏䝉陛下仁惟求舊義不忘<pc n="lb"/>
                    <pb n="68a"/>
遐乃因乘軺將命之臣更喻推轂授方之意踦履無用<pc n="lb"/>
誠弗忍於弃捐朽株匪材尚奚勝於噐使永惟奬勵徒<pc n="lb"/>
誓糜捐<pc n="lb"/>
<pc n="　"/>
                    <pc n="　"/>賀册皇妃表<pc n="lb"/>
明備之禮發於宫闈驩康之聲播於寰海伏惟陛下考<pc n="lb"/>
古之憲刑家以身乃資婦徳之良俾貳坤儀之政盖闗<pc n="lb"/>
雎之求淑女以無險詖私謁之心鷄鳴之得賢妃則有<pc n="lb"/>
儆戒相成之道於以求助不專為㤙臣生逢明時切觀<pc n="lb"/>
                    <pb n="68b"/>
盛事祝聖人之多子輙慕堯封思令德以式歌豈慙周<pc n="lb"/>
雅<pc n="lb"/>
<pc n="　"/>
                    <pc n="　"/>漳州進珠表<hi>王冕</hi>
                    <pc n="lb"/>
宋大中祥符六年春冕自廬陵移典是郡越明年三月<pc n="lb"/>
龍溪屬邑民丘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於九龍溪網魚得珠一顆一圍闊三<pc n="lb"/>
寸七分中有小珠七顆如七曜次如七曜者不可勝數<pc n="lb"/>
縣弗敢留函珠上之於郡冕熟而視之殊大歡忭即日<pc n="lb"/>
召厥屬官以驗之復相稱慶曰夫珠至寳也王者德至<pc n="lb"/>
                    <pb n="69a"/>
淵泉則出今天子仁且聖方以寛慈被天下宜乎珠之<pc n="lb"/>
出奬聖世又珠之為物也其色瑩净明清乃化民之象<pc n="lb"/>
也於是列表以進尋奉勅書以旌至寳冕既叨為政能<pc n="lb"/>
獲斯寳又懼是事泯絶於後刋之貞石於公㕔之左用<pc n="lb"/>
傳於永永耳臣冕言臣聞皇猷允塞天乃效祥聖德升<pc n="lb"/>
聞地不藏寳前珠得非蛇口産異蚌胎有感必通生自<pc n="lb"/>
煙潭之内無脛而至忽居寳肆之中熒煌外散於月華<pc n="lb"/>
皎潔内含於星彩此盖皇帝陛下齊莊奉道清净化民<pc n="lb"/>
                    <pb n="69b"/>
體乾極以握符致坤靈而薦瑞遐稽信史逈殊照乘之<pc n="lb"/>
光洞究祥經弗類媚川之色臣握蘭郎署剖竹侯封幸<pc n="lb"/>
逢江海之珠難藏外郡願繼梯航之貢干黷内庭<pc n="lb"/>
<pc n="　"/>
                    <pc n="　"/>代高麗王謝賜燕樂表<pc n="lb"/>
十行賜札誕彌遼海之邦萬里同文普聽鈞天之樂俯<pc n="lb"/>
慚虛受中積愧懷伏念臣錫壤三韓襲封四郡環居島<pc n="lb"/>
服習聞夷韎之聲仰睇雲門實眩咸池之奏方重華之<pc n="lb"/>
上治躋累洽之閎休監二代之敷文命一䕫而制樂登<pc n="lb"/>
                    <pb n="70a"/>
歌下管天地同流鼔瑟吹笙君臣相説加賁鹿苹之饗<pc n="lb"/>
輔成魚藻之歡有懷䟽逖之臣亦與分頒之數玉帛萬<pc n="lb"/>
國干舞已格於七旬簫韶九成肉味遽忘於三月仰止<pc n="lb"/>
柷敔之賜鬰然食侑之光驟此叨居殆無前比兹盖伏<pc n="lb"/>
遇皇帝陛下躬持慈寳丕冒仁恩通道八蠻坐致逺人<pc n="lb"/>
之恱同符五帝肇聞古樂之興出大成之珍藏作朝鮮<pc n="lb"/>
之榮觀兠離一變慈惠均敷蕩蕩乎無能名雖莫見宫<pc n="lb"/>
墻之美欣欣然有喜色咸與聞管籥之音稽首拜嘉周<pc n="lb"/>
                    <pb n="70b"/>
邦來賀臣敢不服膺睿奬謹度遐方仰九門之句傳徒<pc n="lb"/>
起戴盆之望與百獸而率舞但深傾藿之心<pc n="lb"/>
<pc n="　"/>
                    <pc n="　"/>皇子謝賜御書孝經十六句表<hi>孫仲益</hi>
                    <pc n="lb"/>
臣某言伏䝉聖慈賜臣御書孝經十六句者睿謀垂裕<pc n="lb"/>
夙承父訓之嚴神畫䟽恩備舉聖經之要因心立教拭<pc n="lb"/>
目知榮臣某惶懼惶懼頓首頓首惟夫子之發㣲言為<pc n="lb"/>
曽參而陳孝道首述君親之事謹始及終復虞冨貴之<pc n="lb"/>
移戒危與溢身行口言之無失天經地義之兼該事可<pc n="lb"/>
                    <pb n="71a"/>
法徳可尊表裏俱正居致敬養致樂造次弗違神明四<pc n="lb"/>
海以交孚進退一忱而匪懈有倬飛鸞之翰於昭貽燕<pc n="lb"/>
之謀二八句之特書撮其樞要千萬人之咸恱始於家<pc n="lb"/>
邦仰倣邇英之屏俯殊制㫖之注矧熈朝資善之學肇<pc n="lb"/>
祥符丙辰之春詔儒臣而讀是經錫宸章而刋諸石洊<pc n="lb"/>
觀洪藻宏賁前猷臣德匪溫文性慚岐㠜出有師入有<pc n="lb"/>
保蚤齒虞庠親則父尊則君恪趨周寢曩者分封之渙<pc n="lb"/>
號誨之全孝以移忠㫖趣㑹於五經未窺聖藴德教加<pc n="lb"/>
                    <pb n="71b"/>
於百姓徒仰皇仁載覩河洛圖書之光如親洙泗問答<pc n="lb"/>
之語兹盖伏遇皇帝陛下學稽古典筆寓天常作嗣萬<pc n="lb"/>
年受祉而及於子冠冕百行得手而應於心祖武可稱<pc n="lb"/>
人文増煥臣敢不聿嚴琰冩式廣家藏朝夕歌六章之<pc n="lb"/>
詩逺邁唐宫之賜札夙夜事一人之訓恭修建邸之陳<pc n="lb"/>
圖<pc n="lb"/>
<pc n="　"/>
                    <pc n="　"/>潭州通判謝上表<hi>歐陽永叔</hi>
                    <pc n="lb"/>
始竄嶺南人皆謂之必死及遷湖外恩實出於再生仍<pc n="lb"/>
                    <pb n="72a"/>
復前官俾闗郡政仰叨成命増激㣲衷切念臣寒禮仍<pc n="lb"/>
親道德未稱㳙以茂辰膺兹鴻典斑輪飾駕奮五采以<pc n="lb"/>
相宣碧鏤題宫配二儀而胥永臣以濫叨詞職竊守藩<pc n="lb"/>
封昭數在庭莫覩鑾旌之美含和發詠率同鳬藻之誠<pc n="lb"/>
<pc n="　"/>
                    <pc n="　"/>謝復龍圖閣直學士表<pc n="lb"/>
恩還舊職事雪前誣感極心驚涕隨言出臣伏見前世<pc n="lb"/>
材賢之士身結主知勲徳之臣功施王室然尚或一遭<pc n="lb"/>
謗毁欲辨無由少忤要權其禍不測顧如臣者何足道<pc n="lb"/>
                    <pb n="72b"/>
哉臣材不迨於中人功無補於當世用之未見有效去<pc n="lb"/>
之無足可思矧罔極之讒交興而並進易危之迹何恃<pc n="lb"/>
而不顛而聖心不忘㤙意特至辨罔欺於曖昧沮仇嫉<pc n="lb"/>
於衆多雖暫居譴謫之中而屢被陞遷之渥今又特䝉<pc n="lb"/>
甄録牽復寵名以臣之愚豈比前人而獨異推其所幸<pc n="lb"/>
盖由聖主之親逢謂宜如何可以論報再念臣禀生孤<pc n="lb"/>
拙本乏藝能徒因學古之勤粗識事君之節茍臨危效<pc n="lb"/>
命尚當不顧以奮身况為善無傷何憚竭忠而報國誓<pc n="lb"/>
                    <pb n="73a"/>
期盡瘁少答髙明<pc n="lb"/>
<pc n="　"/>
                    <pc n="　"/>南京留守謝上表<pc n="lb"/>
守宫鑰之謹嚴敢忘夙夜布政條之纎悉上副憂勤寄<pc n="lb"/>
任非堪兢營並集伏念臣賦才庸薄禀數竒屯毁譽交<pc n="lb"/>
興兩嘗過實寵榮踰分動輙招尤念報效之未伸敢不<pc n="lb"/>
竭忠而盡瘁因風波之可畏則思逺去以深藏迨此六<pc n="lb"/>
年外更三守學偷安而杜口負素志以媿心朽質易衰已<pc n="lb"/>
凋零於齒髮良時難得尚希慕於功名豈謂皇慈未捐<pc n="lb"/>
                    <pb n="73b"/>
舊物擢從支郡委以名都惟此别京舊當孔道簿領少<pc n="lb"/>
克勤於職事厨傳多取恱於路人僅從俗吏之所為雖<pc n="lb"/>
能免過非有古人之大節未足報君<pc n="lb"/>
<pc n="　"/>
                    <pc n="　"/>亳州謝上表<pc n="lb"/>
貳政非才雖獲奉身而退分符善地猶懷竊禄之慚祗<pc n="lb"/>
荷寵靈惟知戰懼伏念臣章句腐儒之學也豈足經邦<pc n="lb"/>
斗筲小噐之量也寜堪大用而叨塵二府首尾八年荷<pc n="lb"/>
三朝之誤知罄一心而盡瘁若乃樞機宜慎而見事輙<pc n="lb"/>
                    <pb n="74a"/>
言䧟穽當前而横身不顧竊尋前載未有能全昨怨出<pc n="lb"/>
仇家搆為死禍造謗於下者初若含沙之射影但期隂<pc n="lb"/>
以中人宣言於庭者遂肆鳴梟之惡音孰不聞而掩耳<pc n="lb"/>
頼聖神之在上廓日月之至明悉究罔誣遂投讒賊再<pc n="lb"/>
念臣性實甚愚而疎於接物事多輕信者盖以至誠自<pc n="lb"/>
矢如彼匪人失於泛愛平居握手惟期道義之交延譽當朝<pc n="lb"/>
常丐齒牙之論而未乾薦彌之墨已彎射羿之弓知士<pc n="lb"/>
其難世必以臣為戒常情共惡人將不食其餘而臣與<pc n="lb"/>
                    <pb n="74b"/>
遊既昧於擇賢在滿不思於將覆自貽禍釁幾至顛隮<pc n="lb"/>
上煩睿聖之保全得完名節於終始及懇辭於重任尤<pc n="lb"/>
深惻於皇慈雖避寵辭隆僅能去位而清資顯秩愈更<pc n="lb"/>
叨榮莫逃僥倖之譏實負心顔之靦斯盖伏遇皇帝陛<pc n="lb"/>
下乾坤大度堯舜至仁察臣自取於怨仇本由孤直憫<pc n="lb"/>
臣力難於勉強盖廹衰殘既獲免於非辜仍曲從於私<pc n="lb"/>
欲遂同萬物俾無失所之嗟未盡餘生敢忘必報之效<pc n="lb"/>
<pc n="　"/>
                    <pc n="　"/>謝止散青苗錢放罪表<pc n="lb"/>
                    <pb n="75a"/>
有罪必誅是為彛典原情以恕特出深仁聞命驚慚省<pc n="lb"/>
躬涕泗伏念臣以一介之㣲賤荷三聖之奬知寵䘵既<pc n="lb"/>
豐初無報效筋骸已憊尚此遲徊曲䝉大度之并容誤<pc n="lb"/>
委一方之寄任職當撫俗責在分憂方兹旰昃之勞心<pc n="lb"/>
豈敢因循而避事昨遇國家新建官司而主計大商財<pc n="lb"/>
利以均通分命出使之車交馳於郡縣悉發舊藏之鏹<pc n="lb"/>
取息於農氓而臣方久苦於昏衰初莫詳其利害既已<pc n="lb"/>
大喧於物議始知不便於人情亦嘗畧陳衆弊之三兾<pc n="lb"/>
                    <pb n="75b"/>
補萬分之一屬再當於班給顧巳逼於㑹期雖具奏陳<pc n="lb"/>
乃先擅止據兹專輙合被譴呵豈謂伏䝉皇帝陛下深<pc n="lb"/>
軫睿慈俯矜朴拙免從吏議特貸刑章夫何草木之㣲<pc n="lb"/>
曲被乾坤之施臣敢不益思祇畏更勵操修戒小人之<pc n="lb"/>
遂非希君子之改過兾圖薄效少答鴻私<pc n="lb"/>
<pc n="　"/>
                    <pc n="　"/>乞致仕第二表<pc n="lb"/>
睿訓丁寜曲加諭慰愚忠懇廹尚敢黷煩將再干於冕<pc n="lb"/>
旒宜先伏於砧鑕伏念臣世惟寒陋少苦奇屯識不逹<pc n="lb"/>
                    <pb n="76a"/>
於古今學僅知於章句名浮於實用之始見於無能噐<pc n="lb"/>
小易盈過則不勝於幾覆徒以早際千齡之亨㑹誤䝉<pc n="lb"/>
三聖之奬知寵榮既溢其涯憂患亦隨而至禀生素弱<pc n="lb"/>
顧身未老而先衰大道甚夷嗟力不前而難強毎念㤙<pc n="lb"/>
私之莫報兼之疾病以交攻爰於守亳之初遂决竄漳<pc n="lb"/>
之計逮此三遷於嵗律又更兩易於州符而犬馬已疲<pc n="lb"/>
理無復壯田廬甚邇今也其時是故更殫螻蟻之誠仰<pc n="lb"/>
冀乾坤之造况今時不乏士物咸遂生鳬鴈去來固不<pc n="lb"/>
                    <pb n="76b"/>
為於多少鳶魚上下皆自適於飛潛茍遂出於殘骸庻<pc n="lb"/>
少償其夙志伏望皇帝陛下哀憐舊物隠惻至仁察其<pc n="lb"/>
有素非偽之誠成其識分知止之節曲從其欲賜報曰<pc n="lb"/>
俞俾其解組官廷還車故里披裘散髪逍遥垂盡之年<pc n="lb"/>
鑿井耕田歌詠太平之樂其為榮幸曷可勝陳<pc n="lb"/>
<pc n="　"/>
                    <pc n="　"/>乞致仕第三表<pc n="lb"/>
㤙深煦嫗感激涕洟雖情有廹於危心不知自止而辭<pc n="lb"/>
已窮於累牘幾至無言惟以至誠期於必達自乞憐於<pc n="lb"/>
                    <pb n="77a"/>
君父不復訊於蓍龜伏念臣家世單平性姿中下少從<pc n="lb"/>
官學本免饑寒不自意於遭逢遂進階於華顯然而羣<pc n="lb"/>
材方茂蒲桞未秋而早衰衆駿並馳駑駘中道而先乏<pc n="lb"/>
而况荷難勝之任用竊逾分之寵榮風波憂畏而慮以<pc n="lb"/>
深疾病侵凌而老亦至故自辭於幾政即願謝於軒裳<pc n="lb"/>
䝉上聖之至仁念三朝之舊物毎曲煩於訓諭久未忍<pc n="lb"/>
於棄捐竊惟臣之事君必本忠信言不顧行是為罔欺<pc n="lb"/>
而臣口日誦於田閭身坐貪於禄利可畏至公之議何<pc n="lb"/>
                    <pb n="77b"/>
施有靦之顔毎自省循莫遑啓處是敢罔避再三之煩<pc n="lb"/>
黷猶希萬一之矜從伏望皇帝陛下特軫天慈俯回睿<pc n="lb"/>
聽察前言之可復盖屢請者有年哀下愚之不移俾卒<pc n="lb"/>
成於素志狥其所欲乞以殘骸臣若得上印綬於有司<pc n="lb"/>
自駕柴車而即路晚節知無於大過没身永荷於鴻私<pc n="lb"/>
<pc n="　"/>
                    <pc n="　"/>謝宣召入翰林表<pc n="lb"/>
具官臣某言某月日䝉聖㫖召臣入翰林者使車入里<pc n="lb"/>
君命在門閭巷驚傳豈識朝廷之故事縉紳竦歎以為<pc n="lb"/>
                    <pb n="78a"/>
儒者之至榮在臣之愚何以堪此竊以文章之任自古<pc n="lb"/>
匪輕待遇寵榮至有私人之目詢謀獻納因加内相之<pc n="lb"/>
名㤙既異於常倫人愈難於稱職伏念臣噐非宏逺識<pc n="lb"/>
匪該明學不通今古之宜才不適方圓之用久叨塵於<pc n="lb"/>
侍從曽莫著於勞能而自出守外藩近遭家禍茍存餘<pc n="lb"/>
喘復齒周行風波流落者十年天日再瞻於䨇闕進退<pc n="lb"/>
之際已蕭颯於霜毛慰勞有加賜憫憐於玉色形神若<pc n="lb"/>
此志意可知身已分於早衰心敢萌於希進加以羈危<pc n="lb"/>
                    <pb n="78b"/>
之迹仇嫉交攻進退動係於羣言議論多煩於睿聽雖<pc n="lb"/>
覆載有造毎賜保全而孤蹇偷安常思引去伏䝉皇帝<pc n="lb"/>
陛下俯憐舊物曲軫宸慈偶因闕員遂俾承乏臣敢不<pc n="lb"/>
勉尋舊學益勵前修感遺簪未棄之仁竭駑馬已疲之<pc n="lb"/>
力庻俾薄效少答洪恩<pc n="lb"/>
<pc n="　"/>
                    <pc n="　"/>謝除樞宻副使表<pc n="lb"/>
臣某荷䝉聖慈除為樞宻院副使者右樞虛府充位宜<pc n="lb"/>
求於雋賢多士盈庭誤選乃先於庸妄既牢辭之靡獲<pc n="lb"/>
                    <pb n="79a"/>
徒以寵而為憂<hi>中謝</hi>伏念臣少本賤愚初無志慮為小<pc n="lb"/>
人之事力不勝於負薪程有司之文學止期於干䘵過<pc n="lb"/>
被仁㤙之樂育早從英俊之並遊遂叨侍從之流久玷<pc n="lb"/>
論思之地方時求治殆無補於分毫顧質早衰况漸凋<pc n="lb"/>
於齒髮但思藏縮敢望甄陞矧惟贊萬事之幾必也極<pc n="lb"/>
一時之選豈容濫得猥以備員當命令之始行方惶惑<pc n="lb"/>
以自失而睿㤙至渥召㫖甚嚴莫諧懇避之誠徒負貪<pc n="lb"/>
榮之媿此盖伏遇皇帝陛下廓天地之量垂日月之光<pc n="lb"/>
                    <pb n="79b"/>
憐樸直之無他謂駑疲之可免俾承闕乏以效拙勤臣<pc n="lb"/>
敢不奮勵無能之姿感激難遇之㑹職思以位庻免於<pc n="lb"/>
曠官謀不以身少期於報國<pc n="lb"/>
<pc n="　"/>
                    <pc n="　"/>謝除刑部尚書表<pc n="lb"/>
臣某荷國厚恩除為刑部尚書者職清書殿實為儒者<pc n="lb"/>
之榮望峻天臺仍忝刑官之重内循謭薄仰玷光華<hi>中</hi>
                    <pc n="lb"/>
<hi>謝</hi>伏念臣某禀質迂愚粗知業履因時幸㑹遂竊寵靈<pc n="lb"/>
無拾遺補闕之勤常陪法從非大册髙文之手久厠翰<pc n="lb"/>
                    <pb n="80a"/>
林濫綴宰寮俾聞國論荷三朝之眷遇毎察懦忠幸四<pc n="lb"/>
海之清平得容尸禄居滿盈而不戒積灾釁以自貽屬<pc n="lb"/>
聖統之嗣興赫皇明而繼照誣言詰服巳大釋於羣疑<pc n="lb"/>
危跡保全俾不虧於素守犬馬合思於報效桑榆奈廹<pc n="lb"/>
於衰遲屢貢懇私上干聰睿遂䝉開允俾解䌓機然而<pc n="lb"/>
晩節餘生本期避寵清資顯秩益更貪榮被優渥之非<pc n="lb"/>
常但凌兢而失措此盖伏遇皇帝陛下聖神御極亭育<pc n="lb"/>
推㤙閔孤拙之勢危無容自立謂疲駑之力竭難責遠<pc n="lb"/>
                    <pb n="80b"/>
途曲軫至慈俯從誠請仍憐舊物特示殊㤙顧非木石<pc n="lb"/>
之頑宜識乾坤之造颯然素領雖難強於筋骸皎若丹<pc n="lb"/>
心猶自期於塵露<pc n="lb"/>
<pc n="　"/>
                    <pc n="　"/>青州謝上表<pc n="lb"/>
掌國五兵叨進中臺之秩宣風一靣俾綏東土之人祇<pc n="lb"/>
荷寵榮徒知隕越<hi>中謝</hi>伏念臣學非通敏材實空踈幸<pc n="lb"/>
逢千載之休明誤被三朝之奬擢久陪法從常與政機<pc n="lb"/>
國恩未報而身已先衰世途可畏而命亦多蹇頃緣災<pc n="lb"/>
                    <pb n="81a"/>
疾遂决退休敢期上惻於皇慈未忍遽捐於舊物而復<pc n="lb"/>
過承優渥以慰癃殘惟孤拙之無堪蹈艱危而已甚世<pc n="lb"/>
之所榮者臣之所懼人以為寵者臣以為憂是敢輙殫<pc n="lb"/>
悃愊之誠累黷高明之聽廹於危慮罔避煩辭而聖度<pc n="lb"/>
并容寛其罪戾㤙言屢降譬以丁寜知成命之難回勉<pc n="lb"/>
靦顔而祇受而况全齊舊壤負海奥區民俗冨完而耕<pc n="lb"/>
田鑿井各安其業詔條寛大而奉法守職足以修官内<pc n="lb"/>
省庸虛奚勝忝幸此盖伏遇皇帝陛下日新求治天覆<pc n="lb"/>
                    <pb n="81b"/>
推仁謂簪履雖為於賤㣲尚堪收録而犬馬茍豐於豢<pc n="lb"/>
養猶可使令臣敢不䇿勵疲羸勤思夙夜務期盡瘁少<pc n="lb"/>
答鴻私<pc n="lb"/>
<pc n="　"/>
                    <pc n="　"/>永興謝上表<hi>司馬君實</hi>
                    <pc n="lb"/>
荷恩至重任責尤深循撫吏民敷宣詔令臣識慮闇淺<pc n="lb"/>
規為疎闊唯知愚忠屢貢狂直奉事三世操守一心間<pc n="lb"/>
以齒髪寖衰疾疹交集曽靡論思之效久汙侍從之班<pc n="lb"/>
既無補於本朝祈自安於散地不圖睿澤更委名都雖<pc n="lb"/>
                    <pb n="82a"/>
要重之權自知不稱而煩劇之地難以固辭受命以還<pc n="lb"/>
措躬無所朅來就道甫爾到官維此咸秦昔為畿甸山<pc n="lb"/>
川秀美土地膏腴論其平時誠為樂土在於今日適值<pc n="lb"/>
凶年經夏亢陽苖青乾而不秀渉秋滛雨穗黑腐而無<pc n="lb"/>
收廪食一空家乏盖藏之粟襁負相屬道有流離之人<pc n="lb"/>
老弱懷溝壑之憂姦猾蓄雈苻之志正宜安静不可動<pc n="lb"/>
揺譬諸烹魚勿煩擾則免於糜爛如彼種木任生植則<pc n="lb"/>
自然蕃滋謹當䇿勵疲駑彫磨朽鈍智力所及勤瘁無<pc n="lb"/>
                    <pb n="82b"/>
辭雖復失位危身終不病民負國庻幾小補用答大㤙<pc n="lb"/>
<pc n="　"/>
                    <pc n="　"/>定州謝表<hi>吕晦叔</hi>
                    <pc n="lb"/>
尸榮右府無裨廟算之奇假守中山復當閫制之重戴<pc n="lb"/>
㤙為懼䖍命以行遄届郡封恪宣條詔伏念臣降才謭<pc n="lb"/>
薄植性懦愚學術不足以稽五謀之疑識慮不足以籌<pc n="lb"/>
千里之勝特以百年舊族荷累聖不貲之㤙一介㣲軀<pc n="lb"/>
辱主上非常之遇夤緣寵渥更踐清華晩收疎外之孤<pc n="lb"/>
蹤擢賛㣲幾之要務奉天光而咫尺被聖誨之丁寜謂<pc n="lb"/>
                    <pb n="83a"/>
臣世服近寮有均休共戚之義察臣傍無厚援絶背公<pc n="lb"/>
死黨之嫌曲示優容俾思報效顧駑鈆之難強嗟蒲栁<pc n="lb"/>
之易衰久預柄司積有妨賢之畏洊祈麾寄更圖陳力<pc n="lb"/>
之方伏遇陛下體虛靜以儲神極髙明而盡下俯矜素<pc n="lb"/>
悃特霈俞音惟定武之奥區據朔陲之重地尚叨付委<pc n="lb"/>
靡即棄捐仍進叙於文階且兼華於秘殿併將厚意増<pc n="lb"/>
賁舊臣夙侍軒墀實司樞要綂治軍經武之要洎守塞<pc n="lb"/>
禦戎之宜日炙睿謀備觀宸斷逮兹臨遣得以遵承謹<pc n="lb"/>
                    <pb n="83b"/>
當細大必躬夙宵彌勵進不敢希功而生事退不敢弛<pc n="lb"/>
備以曠官期不玷於誤知庻少酬於鴻施臣無任<hi>云云</hi>
                    <pc n="lb"/>
<pc n="　"/>
                    <pc n="　"/>宻州謝表<hi>蘇子瞻</hi>
                    <pc n="lb"/>
臣軾言昨奉勅差知宻州軍州事巳於今月三日到任<pc n="lb"/>
上訖草芥賤㣲敢干洪造乾坤廣大曲遂私情受命撫<pc n="lb"/>
躬己自知於不稱入境問俗又復過於所期<hi>中謝</hi>伏念<pc n="lb"/>
臣家世至寒性資甚下學雖篤志本先朝進士篆刻之<pc n="lb"/>
文論不適時皆老生常談陳腐之說分於聖世處以散<pc n="lb"/>
                    <pb n="84a"/>
材一自離去闕庭屢更嵗籥塵埃筆硯漸忘舊學之淵<pc n="lb"/>
源奔走簿書粗識小人之情偽欲自試於民社庻有補<pc n="lb"/>
於㳙埃以為公朝不廢私願携孥上國預憂桂玉之不<pc n="lb"/>
充請郡東方實欲弟昆之相近自惟何幸動獲所求雖<pc n="lb"/>
父兄所以處臣其僥倖不過如此雖云疎外有此遭逢<pc n="lb"/>
此盖伏遇皇帝陛下躬上聖之資建太平之業以為人<pc n="lb"/>
無賢愚皆有可用故雖如臣等軰猶未盡捐臣敢不仰<pc n="lb"/>
諗至㤙益堅素守推廣中和之政撫綏疲瘵之民要使<pc n="lb"/>
                    <pb n="84b"/>
民之安臣則為臣之報國<pc n="lb"/>
<pc n="　"/>
                    <pc n="　"/>徐州謝表<pc n="lb"/>
臣軾言分符高宻巳竊名邦改命東徐復塵督府荷㤙<pc n="lb"/>
深厚撫己兢慙<hi>中謝</hi>伏念臣奮身農畆託迹書林信道<pc n="lb"/>
直前曽無坎井之避立朝寡助誰為先後之容向者屢<pc n="lb"/>
獻瞽言仰塵聖鑒豈有意於為異盖篤信其所聞顧慙<pc n="lb"/>
迂闊之言雖多而無益惟有朴忠之素既久而猶堅逺<pc n="lb"/>
不忘君未忍改其常度言之無罪實深恃於至仁知臣<pc n="lb"/>
                    <pb n="85a"/>
者謂臣愛君不知臣者謂臣多事空懷此意誰復見明<pc n="lb"/>
伏惟皇帝陛下日月照臨乾坤覆幬察孤危之易毁諒<pc n="lb"/>
拙直之無他安全陋軀畀付善地民淳訟簡殊無施設<pc n="lb"/>
之方食足身閒仰愧生成之賜顧力報之無所懷孤忠<pc n="lb"/>
而自憐<pc n="lb"/>
<pc n="　"/>
                    <pc n="　"/>徐州謝奬諭表<pc n="lb"/>
臣軾言伏奉今月四日勅以臣去嵗修城捍水粗免疎<pc n="lb"/>
虞特賜奬諭者奔走服勤人臣之常事褒稱勞勉學者<pc n="lb"/>
                    <pb n="85b"/>
之至榮自惟何人乃辱斯語<hi>中謝</hi>伏念臣學無師法才<pc n="lb"/>
與世踈經術既以不深吏事又其所短累忝優寄卒無<pc n="lb"/>
異稱寛如定逺之言平平無取拙比道州之政下下宜<pc n="lb"/>
然乃者河决澶淵毒流淮泗百堵皆作盖僚吏之劬勞<pc n="lb"/>
三板不沉本朝廷之威徳而臣下掠衆美上貪天功獨<pc n="lb"/>
竊璽書之榮以為私室之寳此盖伏遇皇帝陛下天覆<pc n="lb"/>
四海子養萬民哀無辜之遭罹特遣使以存問既蠲免<pc n="lb"/>
其賦調又飲食其饑寒所以録臣之㣲勞盖將責臣之<pc n="lb"/>
                    <pb n="86a"/>
來效臣敢不躬親畚築益修今嵗之防安集流亡盡復<pc n="lb"/>
平時之業庻殫朽鈍少補絲毫<pc n="lb"/>
<pc n="　"/>
                    <pc n="　"/>徐州賀河平表<pc n="lb"/>
臣軾言竊聞黄河决口巳遂閉塞者聖謨獨運天眷莫<pc n="lb"/>
違庻邦子來民罔告病萬杵雷動役不逾時遂消東南<pc n="lb"/>
莫大之憂然後麥禾可得而食人無後患喜若再生伏<pc n="lb"/>
以大河為災歴世所病禹治兖州之野十有三載乃同<pc n="lb"/>
漢築宣防之宫二十餘秊而定未有收狂瀾於既潰復<pc n="lb"/>
                    <pb n="86b"/>
故道於將湮俛仰而成神速若此恭惟皇帝陛下至仁<pc n="lb"/>
溥施神智無方達四聰以來衆言廣大孝以安宗廟水<pc n="lb"/>
當潤下河不溢流屬嵗久之無虞故患生於所忽方其<pc n="lb"/>
决也本吏失其防而非天意及其復也盖天助有徳而<pc n="lb"/>
非人功振古所無溥天同慶惟豐沛之大澤實汴泗之<pc n="lb"/>
所鍾伊昔横流凛孤城之若塊殆兹平定蔚秋稼以如<pc n="lb"/>
雲害既廣則利多憂獨深而喜倍雖官守有限不獲趨<pc n="lb"/>
外庭以稱觴而民意所同亦能舒下情而作頌<pc n="lb"/>
                    <pb n="87a"/>
<pc n="　"/>
                    <pc n="　"/>湖州謝表<pc n="lb"/>
臣軾言䝉㤙就移前件差遣已於今月二十日到任上<pc n="lb"/>
訖者風俗阜安在東南號為無事山水清逺本朝廷所<pc n="lb"/>
以優賢顧惟何人亦與兹選<hi>中謝</hi>伏念臣性資頑鄙名<pc n="lb"/>
迹湮㣲議論濶踈文學淺陋凡人必有一得而臣獨無<pc n="lb"/>
寸長荷先帝之誤恩擢寘三舘䝉陛下之過聽付以兩<pc n="lb"/>
州非不欲痛自激昻少酬恩造而才分所局有過無功<pc n="lb"/>
法令具存雖勤何補罪固多矣臣猶知之夫何越次之<pc n="lb"/>
                    <pb n="87b"/>
名邦更許借資而顯授顧惟無狀豈不知恩此盖伏遇<pc n="lb"/>
皇帝陛下天覆羣生海涵萬族用人不求其備嘉善而<pc n="lb"/>
矜不能知其愚不適時難以追陪新進察其老不生事<pc n="lb"/>
或能牧養小民而臣頃在錢塘樂其風土魚鳥之性既<pc n="lb"/>
自得於江湖呉越之人亦安臣之教令敢不奉法勤職<pc n="lb"/>
息訟平刑上以廣朝廷之仁下以慰父老之望<pc n="lb"/>
<pc n="　"/>
                    <pc n="　"/>黄州謝表<pc n="lb"/>
臣軾言去嵗十二月二十九日准勅責降臣檢校尚書<pc n="lb"/>
                    <pb n="88a"/>
水部員外郎充黄州團練副使本州安置不得簽書公<pc n="lb"/>
事臣已於今月一日到本州訖者狂愚冒犯固有常刑<pc n="lb"/>
仁聖矜憐特從輕典赦其必死許以自新祇服訓辭惟<pc n="lb"/>
知感涕<hi>中謝</hi>伏念臣早緣科第誤忝縉紳親逢睿哲之<pc n="lb"/>
興遂有功名之意亦嘗召對便殿考其所學之言試守<pc n="lb"/>
三州觀其所行之實而臣用意過當日趨於迷賦命衰<pc n="lb"/>
窮天奪其魄叛違義理辜負恩私茫如醉夣之中不知<pc n="lb"/>
言語之出雖至仁屢赦而衆議不容案罪責情固宜伏<pc n="lb"/>
                    <pb n="88b"/>
斧鑕於兩觀推恩屈法猶當禦魑魅於三危豈謂尚玷<pc n="lb"/>
散員更叨善地投畀麏鼯之野保全樗櫟之生臣雖至<pc n="lb"/>
愚豈不知幸此盖伏遇皇帝陛下徳刑並用善惡兼容<pc n="lb"/>
欲使法行而知恩是用小懲而大誡天地能覆載之而<pc n="lb"/>
不能容之於度外父母能生育之而不能出之於死中<pc n="lb"/>
伏惟此恩何以為報惟當蔬食没齒杜門思愆深悟積<pc n="lb"/>
年之非永為多士之戒貪戀聖世不敢殺身庻幾餘生<pc n="lb"/>
未為棄物若獲盡力鞭箠之下必將捐軀矢石之間指<pc n="lb"/>
                    <pb n="89a"/>
天誓心有死無易<pc n="lb"/>
<pc n="　"/>
                    <pc n="　"/>謝失察妖賊表<pc n="lb"/>
臣軾言去年十二月十五日准淮南轉運司牒奉聖㫖<pc n="lb"/>
差官取勘臣前任知徐州日不覺察百姓李鐸郭進等<pc n="lb"/>
謀反事臣尋具析在任日曽選差沂州百姓程棐令緝<pc n="lb"/>
捕凶逆賊人致棐告獲前件妖賊因依乞勘㑹施行至<pc n="lb"/>
今年七月二日復准轉運司牒坐准尚書刑部牒奉聖<pc n="lb"/>
㫖蘓軾送尚書刑部更不取勘盗發所臨守臣固當重<pc n="lb"/>
                    <pb n="89b"/>
責罪疑則赦聖主所以廣㤙自驚廢逐之餘猶在憫憐<pc n="lb"/>
之數<hi>中謝</hi>伏念臣早䝉殊遇擢領大邦上不能以道化<pc n="lb"/>
民達忠孝於所部下不能以刑齊物消奸宄於未萌致<pc n="lb"/>
使妄庸敢圖僣逆原其不職夫豈勝誅况兹溝瀆之中<pc n="lb"/>
重遇雷霆之譴無官可削撫巳知危至於捕斬羣盗之<pc n="lb"/>
功乃是隣近一夫之力靖言其始偶出於臣雖為國督<pc n="lb"/>
姦常懷此志而因人成事豈足言勞勉自列於㳙埃庻<pc n="lb"/>
少寛於斧鉞豈謂蕩然之澤許以勿推收驚魄於散亡<pc n="lb"/>
                    <pb n="90a"/>
假餘生之晷刻退思所自為幸何多此盖伏遇皇帝陛<pc n="lb"/>
下舞虞舜之干示人不殺祝成湯之網與物俱生其間<pc n="lb"/>
用刑本不得巳稍有可赦無不從寛務在考實而原情<pc n="lb"/>
何嘗記過而忘善益悟向時之所坐皆是㣲臣之自貽<pc n="lb"/>
感愧終身論報無地布衣蔬食或未死於饑寒石心木<pc n="lb"/>
腸誓不忘於忠義<pc n="lb"/>
<pc n="　"/>
                    <pc n="　"/>謝量移汝州表<pc n="lb"/>
臣軾言伏奉正月二十五日誥命特授臣汝州團練副<pc n="lb"/>
                    <pb n="90b"/>
使本州安置不得簽書公事者稍從内遷示不終棄罪<pc n="lb"/>
巳甘於萬死恩實出於再生祇服訓辭惟知感涕<hi>中謝</hi>
                    <pc n="lb"/>
伏念臣向者名過其實食浮於人兄弟並竊於賢科衣<pc n="lb"/>
冠或以為盛事旋從册府出領郡符既無片善可紀於<pc n="lb"/>
絲毫而以重罪當膏於斧鉞雖䝉恩貸有愧平生隻影<pc n="lb"/>
自憐命寄江湖之上驚魂未定夣遊縲紲之中憔悴非<pc n="lb"/>
人猖狂失志妻孥之所竊笑親友至於絶交疾病連年<pc n="lb"/>
人皆相傳為已死饑寒併日臣亦自厭其餘生豈謂草<pc n="lb"/>
                    <pb n="91a"/>
芥之賤㣲尚煩朝廷之紀録開其恫悔許以甄收此盖<pc n="lb"/>
伏遇皇帝陛下湯德日新堯仁天覆建七廟以安祖考<pc n="lb"/>
正六官而修典刑百廢俱興多士爰集彈冠結綬共欣<pc n="lb"/>
千載之逢掩靣向隅不忍一夫之泣故推㳙滴以及焦<pc n="lb"/>
枯顧惟效死之無門殺身何益更欲呼天而自列尚口<pc n="lb"/>
乃窮徒有此心期於異日<pc n="lb"/>
<pc n="　"/>
                    <pc n="　"/>乞常州居住表<pc n="lb"/>
臣軾言臣聞聖人之行法也如雷霆之震草木威怒雖<pc n="lb"/>
                    <pb n="91b"/>
甚而歸於欲其生人主之罪人也如父母之譴子孫鞭<pc n="lb"/>
撻雖嚴而不忍致之死臣漂流棄物枯槁餘生泣血書<pc n="lb"/>
詞呼天請命願回日月之照一明葵藿之心此言朝聞<pc n="lb"/>
夕死無憾<hi>中謝</hi>臣昔者嘗對便殿親聞德音似䝉聖知<pc n="lb"/>
不在人後而狂狷妄發上負恩私既有司皆以為可誅<pc n="lb"/>
雖明主不得而獨赦一從吏議坐廢五年積憂熏心驚<pc n="lb"/>
齒髪之先變抱恨刻骨傷皮肉之僅存近者䝉恩量移<pc n="lb"/>
汝州伏讀訓辭有人材實難弗忍終棄之語豈獨知免<pc n="lb"/>
                    <pb n="92a"/>
於縲紲亦將有望於桑榆但未死亡終見天日豈敢復<pc n="lb"/>
以遲暮為歎更生僥覬之心但以禄廪久空衣食不繼<pc n="lb"/>
累重道逺不免舟行自離黄州風濤驚怒舉家重病一<pc n="lb"/>
子哀亡今雖巳至泗州而貲用罄竭去汝尚逺難於陸<pc n="lb"/>
行無屋可居無田可食二十餘口不知所歸饑寒之憂<pc n="lb"/>
近在朝夕與其疆顔忍恥干求於衆人不若歸命投誠<pc n="lb"/>
控告於君父臣有薄田在常州宜興縣粗給饘粥欲望<pc n="lb"/>
聖慈許於常州居住又恐罪戾至重不可聽從便安輙<pc n="lb"/>
                    <pb n="92b"/>
叙㣲勞庻䝉恩貸臣先任徐州日以河水浸城幾至淪<pc n="lb"/>
䧟臣日夜守捍偶獲安全曽䝉朝廷降勅奬諭又嘗選<pc n="lb"/>
用沂州百姓程棐令追捕凶黨致獲謀反妖賊李鐸郭<pc n="lb"/>
進等一十七人亦䝉聖㤙保明放罪皆臣子之常分無<pc n="lb"/>
㳙埃之可言冒昧自陳出於窮廹庻幾因緣僥倖功過<pc n="lb"/>
相除稍出羈囚得從所便重念臣受性剛褊賦命竒窮<pc n="lb"/>
既獲罪於天又無助於下怨讎交積罪惡横生羣言或<pc n="lb"/>
起於愛憎孤忠遂䧟於疑似中雖無愧不敢自明向非<pc n="lb"/>
                    <pb n="93a"/>
人主獨賜保全則臣之㣲生豈有今日伏惟皇帝陛下<pc n="lb"/>
聖神天縱文武生知得天下之英才巳全三樂躋斯民<pc n="lb"/>
於仁夀不棄一夫勃然中興可謂盡善而臣抱百秊之<pc n="lb"/>
永歎悼一飽之無時貧病交政死生莫保雖鳬鴈飛集<pc n="lb"/>
何足計於朝廷而犬馬盖帷猶有求於陛下敢祈仁聖<pc n="lb"/>
少賜矜憐臣見一靣前去至南京以來聽候朝㫖<pc n="lb"/>
<pc n="　"/>
                    <pc n="　"/>到常州謝表<pc n="lb"/>
臣軾言先䝉恩授汝州團練副使本州安置尋上表乞<pc n="lb"/>
                    <pb n="93b"/>
於常州居住奉聖㫖依所乞臣已於今月二十二日到<pc n="lb"/>
常州訖者積釁難磨未經洗滌至仁易感許即便安祇<pc n="lb"/>
荷寵靈惟知感涕<hi>中謝</hi>伏念臣所犯罪戾本合誅夷向<pc n="lb"/>
非先帝之至明豈有餘生於今日銜恩未報有志不從<pc n="lb"/>
已分沒身寄殘骸於魑魅敢期擇地收暮景於桑榆此<pc n="lb"/>
盖伏遇皇帝陛下仁孝生知聰明天縱寅奉上帝之眷<pc n="lb"/>
命述修累聖之成謀念此菅蒯之㣲庻幾簪履之舊俾<pc n="lb"/>
安田畆稍出縲囚飽食無思但日陶於新化杜門自省<pc n="lb"/>
                    <pb n="94a"/>
當益念於往愆<pc n="lb"/>
<pc n="　"/>
                    <pc n="　"/>登州謝表<pc n="lb"/>
臣軾言伏奉誥命授臣朝奉郎知登州軍州事臣巳於<pc n="lb"/>
今月十五日到任上訖者登雖小郡地號極邉自驚縲<pc n="lb"/>
紲之餘忽有民社之寄拜恩不次隕涕何言<hi>中謝</hi>臣聞<pc n="lb"/>
臣不宻則失身而臣無周身之智人不可以無學而臣<pc n="lb"/>
有不學之愚積此兩愆本當萬死坐受六年之謫甘如<pc n="lb"/>
五鼎之珍擊鼔登聞止求自便買田陽羡誓畢此生豈<pc n="lb"/>
                    <pb n="94b"/>
期枯朽之中有此遭逢之異收招魂魄復為平人洗濯<pc n="lb"/>
瑕疵盡還舊物此盖伏遇皇帝陛下内行曽閔之孝外<pc n="lb"/>
發禹湯之仁日將旦而四海明天方春而萬物作於其<pc n="lb"/>
黨而觀過謂臣或出於愛君就所短而求長知臣稍習<pc n="lb"/>
於治郡致兹異寵驟及非才恭惟先帝全臣於衆怒必<pc n="lb"/>
死之中陛下起臣於散官永棄之地沒身難報碎首為<pc n="lb"/>
期<pc n="lb"/>
<pc n="　"/>
                    <pc n="　"/>登州謝宣詔赴闕表<pc n="lb"/>
                    <pb n="95a"/>
仕路﨑嶇羣言摧阻雖死生不變乎巳况用舎豈累其<pc n="lb"/>
懷<hi>中謝</hi>臣草野㣲生雕䖝末學昔從仁廟誤䝉㧞擢之<pc n="lb"/>
恩旋至神宗亦荷優嘉之禮祇合俯身從衆卑論趨時<pc n="lb"/>
柰何明不自知諌於未信屢遭譴罰實自巳為力當勉<pc n="lb"/>
於茍安悔欲追於何及以此遷延嵗月荏苒塵埃望巳<pc n="lb"/>
絶於朝端志必期於老死此盖伏遇皇帝陛下躬成王<pc n="lb"/>
之幼賴文母之賢輔成天縱之才訓導日躋之聖斯民<pc n="lb"/>
多幸神斷至公凡所有為稍復用舊况秉節推忠之士<pc n="lb"/>
                    <pb n="95b"/>
將欲甄收而作新立法之人旋行降黜如臣者擢從逺<pc n="lb"/>
郡俯届大邦豈意寒灰之復然試其駑馬之再駕每思<pc n="lb"/>
至此其念尤深<pc n="lb"/>
<pc n="　"/>
                    <pc n="　"/>謝中書舎人表<pc n="lb"/>
臣言伏奉制命授臣試中書舎人仍改賜章服者右史<pc n="lb"/>
記言已塵高選西垣視草復玷近班皆儒者之至榮豈<pc n="lb"/>
平生之敢望<hi>中謝</hi>竊以詞命之職古今所難非獨取之<pc n="lb"/>
於文蓋將試之以事至於機務亦或與聞雖四户擅權<pc n="lb"/>
                    <pb n="96a"/>
非當時之公議而五花判事亦前代之美談及夫三字<pc n="lb"/>
之除乃是一切之政但謂内朝之法從安知宰相之屬<pc n="lb"/>
官既任止於訓辭故權移於胥史恬不知怪習為故常<pc n="lb"/>
先皇帝道冠百王法垂萬世建六官而修故事闢三省<pc n="lb"/>
以待異人典章一新名實皆正遂申明於四禁俾分領<pc n="lb"/>
於六曹逺則追直閣之司近則通檢正之任雖未聞政<pc n="lb"/>
而聞事蓋湏有德而有言如臣之愚無一而可草創潤<pc n="lb"/>
色既非鄭國之材除書德音又乏唐人之譽忽當此選<pc n="lb"/>
                    <pb n="96b"/>
莫測其由此盖伏遇皇帝陛下將聖與仁能哲而惠雖<pc n="lb"/>
在三年不言之際巳有十日並照之光而臣日侍邇英<pc n="lb"/>
親聞訪道仰天威之甚近知聖鑒之難逃謂臣嘗受先<pc n="lb"/>
朝之知實無左右之助棄瑕往昔責效將來臣敢不益<pc n="lb"/>
勵素心無忘舊學上體周公煩悉之誥助成漢家深厚<pc n="lb"/>
之文茍無曠官其敢言報<pc n="lb"/>
<pc n="　"/>
                    <pc n="　"/>又表<pc n="lb"/>
臣試言伏奉制命授臣試中書舎人仍改賜章服者聖<pc n="lb"/>
                    <pb n="97a"/>
神獨斷出成命於省中衰病増光溢虛名於朝右訓詞<pc n="lb"/>
之重士論所榮<hi>中謝</hi>臣聞有言逆心此古人所以顛沛<pc n="lb"/>
積毁消骨非聖主莫能保全臣本受知於裕陵亦嘗見<pc n="lb"/>
待以國士嘉其好直許以能文雖竄謫流離之餘决無<pc n="lb"/>
可用而哀憐收拾之意終不少衰抱弓劔以長號分簪<pc n="lb"/>
履之永棄豈期晩遇又過初心矧外制之深嚴極西垣<pc n="lb"/>
之清要在唐之盛以馬周岑文本為得人近世所傳有<pc n="lb"/>
楊億歐陽修之故事不試而用於今幾人遂超同列之<pc n="lb"/>
                    <pb n="97b"/>
先逺繼前修之末夫何頑鈍有此遭逢此蓋伏遇太皇<pc n="lb"/>
太后陛下憂國忘身愛民如子憂深故任其事者重愛<pc n="lb"/>
極故為之慮也長敷求哲人以遺聖嗣所以兼收而並<pc n="lb"/>
用庻幾有得於其間臣敢不盡其所能期於無愧始終<pc n="lb"/>
自誓故常以道而事君夷險不同則必見危而授命<pc n="lb"/>
<pc n="　"/>
                    <pc n="　"/>謝翰林學士表<pc n="lb"/>
臣軾言䝉㤙除臣翰林學士知制誥者名㣲不稱寵至<pc n="lb"/>
若驚伏念臣經術空踈吏能短淺少年自守無用於作<pc n="lb"/>
                    <pb n="98a"/>
新去國生還適逢於求舊初何云補遽辱甄收此盖伏<pc n="lb"/>
遇皇帝陛下文武生知聰明天縱法乾坤之廣運體日<pc n="lb"/>
月之照㣲過採虛名使陳薄技敢不激昂晩節砥礪初<pc n="lb"/>
心雖洪造之難酬盡㣲生而後巳<pc n="lb"/>
<pc n="　"/>
                    <pc n="　"/>謝宣召入院表<pc n="lb"/>
右臣今月日西頭供奉官充待詔董士隆至臣所居奉<pc n="lb"/>
宣聖㫖召臣入院充學士者詔語春溫再命而傴使華<pc n="lb"/>
天降一節以趨在故事以嘗聞豈平生之敢望省循非<pc n="lb"/>
                    <pb n="98b"/>
稱愧汗交深竊以視草之官自唐為盛雖職親事祕號<pc n="lb"/>
為北門學士之榮而禄薄地寒至有京兆掾曹之請豈<pc n="lb"/>
如聖代一振儒風非徒好爵之縻兼享大烹之養玉堂<pc n="lb"/>
賜篆仰淳化之彌文寳帶重金佩元豐之新渥既厚其<pc n="lb"/>
禮愈難其人而臣以空疎冗散之材衰病流離之後生<pc n="lb"/>
還萬里坐閲三遷不緣左右之容躐處賢豪之上此蓋<pc n="lb"/>
伏遇皇帝陛下生資文武天祚聖神雖亮隂不言尚隠<pc n="lb"/>
高宗之德而訪落求助巳啓成王之心首擇輔臣次求<pc n="lb"/>
                    <pb n="99a"/>
法從知人材之難得采虛名而用臣敢不益勵初心力<pc n="lb"/>
圖後效才不逮古雖慙内相之名志常在民庻免私人<pc n="lb"/>
之誚<pc n="lb"/>
<pc n="　"/>
                    <pc n="　"/>謝賜對衣金帯馬表<pc n="lb"/>
臣軾言伏䝉聖慈以臣入院特賜衣一對金腰帯一條<pc n="lb"/>
金鍍銀鞍轡馬一匹被三品之服章君子所以昭令德<pc n="lb"/>
分六閑之駔駿朝廷所以旌有功顧惟何人亦與兹寵<pc n="lb"/>
拜恩俯僂流汗交并<hi>中謝</hi>伏念臣人㣲地寒性迂才短<pc n="lb"/>
                    <pb n="99b"/>
襲布韋而自薦偶忝縉紳駕欵叚以言歸終安畎畆豈<pc n="lb"/>
謂便蕃之錫萃於衰病之軀此蓋伏遇皇帝陛下摠覽<pc n="lb"/>
衆工財成大化至誠樂與有緇衣之好賢俊民用章無<pc n="lb"/>
白駒於虛谷不違寒陋亦被光華攬佩以思遂識斷金<pc n="lb"/>
之義舉鞭自誓敢忘希驥之心<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言伏䝉聖慈以臣入院特賜衣一對金腰帯一條<pc n="lb"/>
金鍍銀鞍轡馬一匹命服出笥榮動縉紳左驂在庭光<pc n="lb"/>
                    <pb n="100a"/>
生徒馭德不稱物愧無所容<hi>中謝</hi>伏念臣衰朽無功惷<pc n="lb"/>
愚不學巳分鵜梁之刺敢逃負乘之譏再惟此恩何自<pc n="lb"/>
而至此蓋伏遇太皇太后陛下至仁廣運盛德兼容躬<pc n="lb"/>
周公之勤勞而逸於委任寳老氏之慈儉而侈於禮賢<pc n="lb"/>
致此光榮下及㣲陋慨然攬轡敢有意於澄清束以立<pc n="lb"/>
朝尚可言於賔客<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言伏䝉聖慈特賜衣一對金腰帯一條金鍍銀鞍<pc n="lb"/>
                    <pb n="100b"/>
轡一副馬一匹者出笥之珍巳華朽質解驂之賜益耀<pc n="lb"/>
衆觀顧惟何人亦被兹寵<hi>中謝</hi>伏念臣少而拙訥老益<pc n="lb"/>
踈愚山野之資非文繡之所及疲駑之質雖鞭䇿以何<pc n="lb"/>
加方祈冗散之安更忝便蕃之錫此盖伏遇皇帝陛下<pc n="lb"/>
緝熈儒術羅網人才不愛車服寵數之章使為吏民瞻<pc n="lb"/>
望之美據鞍有愧束袵知榮敢不奉以牧民永思去害<pc n="lb"/>
之指施之治邑庻無學製之傷<pc n="lb"/>
<pc n="　"/>
                    <pc n="　"/>又表<pc n="lb"/>
                    <pb n="101a"/>
臣軾言伏䝉聖恩<hi>云云</hi>者命服斯皇詩詠周宣之德<pc n="lb"/>
康侯用錫易稱王母之仁惠澤所加臣工知勸<hi>中謝</hi>伏<pc n="lb"/>
念臣資材朽鈍學術空踈矧兹衰病之餘豈復光華之<pc n="lb"/>
羡荷寵章之蕃庻人以為榮顧形影之支離臣惟自愧<pc n="lb"/>
此盖伏遇太皇太后陛下知人堯哲徧物舜仁時遣拾<pc n="lb"/>
遺補過之臣出為承流宣化之任子衣安吉不待請而<pc n="lb"/>
有之我馬虺隤蓋知勞而賜者敢不勉思忠藎務報恩<pc n="lb"/>
勤永為廐庫之珍莫非民力無忘獄市之寄以副上心<pc n="lb"/>
                    <pb n="101b"/>
<pc n="　"/>
                    <pc n="　"/>又表<pc n="lb"/>
右臣伏䝉聖慈特賜臣對衣一襲金腰帯一條銀鞍轡<pc n="lb"/>
馬一匹者錫之上駟敢忘致逺之勞佩以良金無復折<pc n="lb"/>
腰之恥執鞭請事顧影知慙恭惟皇帝陛下禹儉中修<pc n="lb"/>
堯文外煥長轡以御率皆四牡之良所寳惟賢豈徒三<pc n="lb"/>
品之貴出捐車服收輯事功而臣衰不待年寵常過分<pc n="lb"/>
枯羸之質匪伊垂之而帯有餘歛退之心非敢後也而<pc n="lb"/>
馬不進徒堅晩節難報深恩<pc n="lb"/>
                    <pb n="102a"/>
<pc n="　"/>
                    <pc n="　"/>又表<pc n="lb"/>
右臣伏䝉聖慈<hi>云云</hi>者出笥之珍以旌有德在坰之<pc n="lb"/>
駟豈及無功而臣首尾四年叨塵三錫省躬内灼服寵<pc n="lb"/>
汗流恭惟太皇太后陛下慈儉自居龍光四達德被海<pc n="lb"/>
宇豈惟一襲之衣恩結華夷何止十圍之帯羣賢在御<pc n="lb"/>
六轡自調而臣頃以衰羸伏求安便奉宣德意庻幾五<pc n="lb"/>
袴之謡收歛壮心無復千里之志更期力報有愧空言<pc n="lb"/>
<pc n="　"/>
                    <pc n="　"/>謝除侍讀表<pc n="lb"/>
                    <pb n="102b"/>
臣軾言今月一日䝉恩除臣兼侍讀者學術本踈老復<pc n="lb"/>
加於蹇訥官聮愈近職專在於討論退省其愚莫知所<pc n="lb"/>
措<hi>中謝</hi>伏以天威咫尺顧末技以何施聖敬日躋豈羣<pc n="lb"/>
臣之敢望非張禹倪寛之篤學無禇量懷素之懿文則<pc n="lb"/>
何以奉天子五學之游求王人多聞之益如臣愚昧何<pc n="lb"/>
與選掄此盖伏遇皇帝陛下卓然生知輔以好學方高<pc n="lb"/>
宗恭黙之後正宣帝勵精之初衆論並陳悉洞照其情<pc n="lb"/>
偽陳編一覽已周知於廢興察臣衰病而無求庻可親<pc n="lb"/>
                    <pb n="103a"/>
近而寡過故兹㧞用驟及疲駑臣敢不溫故知新謹守<pc n="lb"/>
有司之職見危授命更輸異日之忠<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言今月<hi>云云</hi>者北門視草巳叨儒者之極榮西<pc n="lb"/>
學上賢復玷侍臣之高選省循非稱愧汗交懷<hi>中謝</hi>竊<pc n="lb"/>
惟講讀之臣止以言語為職考功課吏無殿最之可書<pc n="lb"/>
陳善閉邪有膏澤之潛潤豈臣愚陋亦所克堪此蓋伏<pc n="lb"/>
遇太皇太后陛下憂思深長德業久大受先帝投艱之<pc n="lb"/>
                    <pb n="103b"/>
托為神孫經逺之謀故選左右前後之人罔非吉士使<pc n="lb"/>
知興亡治亂之效莫若多聞謂臣雖無大過人之才知<pc n="lb"/>
臣粗有不欺君之實故使朝夕與於討論奉永日之清<pc n="lb"/>
閒未知所報畢㣲生於盡瘁終致此心<pc n="lb"/>
<pc n="　"/>
                    <pc n="　"/>賀明堂赦書表<pc n="lb"/>
臣軾言宗祀禮成修累朝之盛典端門肆𤯝答萬宇之<pc n="lb"/>
懽心凡有識知舉増忭躍<hi>中賀</hi>竊謂祖宗恩信之所被<pc n="lb"/>
譬如天地寒暑之不差將推作解之仁必在當郊之嵗<pc n="lb"/>
                    <pb n="104a"/>
恭惟皇帝陛下憲章六聖左右三靈上帝眷而風雨時<pc n="lb"/>
壬人去而蠻夷服講明大禮對越昊天懷柔百神嚮用<pc n="lb"/>
五福大河修復奏軌道於東流藩邸顧懷錫鴻名於西<pc n="lb"/>
府臣備員法從待罪守臣想聞路寢之鼓鐘曽叨奉引<pc n="lb"/>
嘉與海宇之草木同被恩私<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言嚴配禮成民心知孝好生德洽天下歸仁凡䝉<pc n="lb"/>
一洗之恩舉有惟新之喜<hi>中謝</hi>伏以功存廟社而辭其<pc n="lb"/>
                    <pb n="104b"/>
禮德及草木而諱其名此聖人之所難幸㣲生之親見<pc n="lb"/>
恭惟太皇太后陛下勲高任姒道配唐虞顧惟致治於<pc n="lb"/>
和平孰不歸心於保佑合宫均福畢修累聖之文㑹慶<pc n="lb"/>
告成不居先后之位臣職叨禁從身逺闕庭既欣渙汗<pc n="lb"/>
之私溥霑動植更喜謙光之美獨冠古今<pc n="lb"/>
<pc n="　"/>
                    <pc n="　"/>謝賜御書詩表<pc n="lb"/>
臣軾言今月十五日賜宴東宫伏䝉聖㤙差中使就賜<pc n="lb"/>
臣御書詩一首者玉斚上尊霈若雲天之澤寳章宸翰<pc n="lb"/>
                    <pb n="105a"/>
煥乎奎璧之文喜溢心顔光生懷袖伏念臣猥緣末技<pc n="lb"/>
獲玷清流早嵗數竒巳老江湖之上餘生何幸得依日<pc n="lb"/>
月之光入侍燕閒與聞講學卒桓榮之業因人而成登<pc n="lb"/>
劉洎之床則臣豈敢夫何珍賜亦及㣲軀此盖伏遇皇<pc n="lb"/>
帝陛下道本生知才惟天縱文不數於游夏書巳逼於<pc n="lb"/>
鍾王心慕手追陋文皇之曲學筆縱字大笑宋武之未<pc n="lb"/>
工知臣遭遇之難欲以顯榮其老鏤之金石庻傳玩於<pc n="lb"/>
人人付與子孫俾輸忠於世世<pc n="lb"/>
                    <pb n="105b"/>
<pc n="　"/>
                    <pc n="　"/>謝除龍圖閣學士表<pc n="lb"/>
臣軾言伏䝉聖恩以臣累章請郡特除臣龍圖閣學士<pc n="lb"/>
知杭州者中禁寳儲上應奎壁之象先朝謨訓逺同河<pc n="lb"/>
洛之符𨽻職其間省躬非據<hi>中謝</hi>伏念臣學非有得愚至<pc n="lb"/>
不移雖叨過實之名卒無適用之噐少時妄意蓋嘗有<pc n="lb"/>
志於事功晚歳積憂但欲歸安於田畝屬聖神之履運<pc n="lb"/>
荷識㧞之非常猶冀桑榆之收遽廹犬馬之疾力求閒<pc n="lb"/>
散庶免顛隮豈謂皇帝陛下聖度包荒天慈委照察其<pc n="lb"/>
                    <pb n="106a"/>
才有所短不欲彊置之禁嚴知其進不由人故特保全<pc n="lb"/>
其終始遂加此職以賁其行臣敢不仰緣末光益勵素<pc n="lb"/>
守往何之而不可中無愧之為安但未死亡必期報塞<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言云云者北扉清宻乆愧素飱内閣深嚴復膺殊<pc n="lb"/>
寵以榮為懼有靦在顔<hi>中謝</hi>伏念臣賦命數竒與人多忤<pc n="lb"/>
遭遇仁祖沗竊賢科繼䝉英廟之深知尤荷裕陵之見<pc n="lb"/>
噐而流離若此窮薄可知晩親日月之光常恐缻罍之<pc n="lb"/>
                    <pb n="106b"/>
溢故求閒散以避災屯豈謂太皇太后陛下天高聼卑<pc n="lb"/>
坤厚載物愛惜臣下固無異於子孫委任官師夲不分<pc n="lb"/>
於中外致茲衰病不失清華然臣辭寵而益榮求閒而<pc n="lb"/>
得劇雖云稍逺於爭地尚恐終非其乆安敢不磨鈍自<pc n="lb"/>
修履氷知戒庶全孤節少答殊私<pc n="lb"/>
<pc n="　"/>
                    <pc n="　"/>杭州謝表<pc n="lb"/>
臣軾言伏奉制書除臣龍圖閣學士知杭州巳於今月<pc n="lb"/>
三日到任上訖者始衰而病豈非溢滿之災乞越得杭<pc n="lb"/>
                    <pb n="107a"/>
又過平生之望<hi>中謝</hi>伏念臣起自廢黜驟登禁嚴畢命<pc n="lb"/>
驅馳未償萬一懐安退縮豈所當然蓋散材不任於斧<pc n="lb"/>
斤而病馬空縻於芻粟故求外補以盡餘生豈期避寵<pc n="lb"/>
而益榮求閒而得劇此蓋伏遇皇帝陛下剛毅中正緝<pc n="lb"/>
熈光明無為蓋虞舜之仁篤學有仲尼之智而臣猥以<pc n="lb"/>
末技日奉講帷凛然威光返在咫尺惟古人責難之意<pc n="lb"/>
每不自量方陛下好問之初遽以疾去推之理數可謂<pc n="lb"/>
其窮荷眷遇之不移竊恩榮之愈重雖雨露之施初不<pc n="lb"/>
                    <pb n="107b"/>
擇物而犬馬之報期於殺身<pc n="lb"/>
<pc n="　"/>
                    <pc n="　"/>又表<pc n="lb"/>
臣軾言云云入奉禁嚴出膺方靣皆人臣之殊遇在儒<pc n="lb"/>
者以尤榮<hi>中謝</hi>伏念臣受寵逾涯積憂成疾既思退就<pc n="lb"/>
於安養又欲少逃於滿盈仰荷至仁曲從微願江山故<pc n="lb"/>
國所至如歸父老遺民與臣相問知朝廷輟近侍為太<pc n="lb"/>
守蓋聖主視天下如一家鞭扑未施爭訟㡬絶臣之厚<pc n="lb"/>
幸豈易名言此蓋伏遇太皇太后陛下天地之仁賢愚<pc n="lb"/>
                    <pb n="108a"/>
兼取日月之照邪正自分每包含其惷迂欲保全其終<pc n="lb"/>
始兄弟孤立嘗親奉於德音死生不移更誓堅於晩節<pc n="lb"/>
<pc n="　"/>
                    <pc n="　"/>杭州放罪謝表<pc n="lb"/>
臣軾言臣近以法外刺配本州百姓顔章顔益三人上<pc n="lb"/>
章待罪奉聖㫖特放罪者軄在承宣當遵三尺之約束<pc n="lb"/>
事關利害輙從一切之便宜曲荷天慈不從吏議<hi>中謝</hi>
                    <pc n="lb"/>
伏念臣早縁剛拙屢致憂虞用之朝廷則逆耳之奏形<pc n="lb"/>
於言施之郡縣則疾惡之心見於政雖知難每以為戒<pc n="lb"/>
                    <pb n="108b"/>
而臨事不能自囘茍非日月之明肝膽必照則臣豈惟<pc n="lb"/>
獲罪於今日乆已見傾於衆言恭惟皇帝陛下睿哲生<pc n="lb"/>
知清明旁逹委任羣下退託於不能愛養成材惟恐其<pc n="lb"/>
有過知臣欲去一方之積弊須除二猾以示民特屈憲<pc n="lb"/>
章以全噐使臣敢不省修過咎祗服簡書眷此善良自<pc n="lb"/>
不犯於漢法時有貸舍用益廣於堯仁<pc n="lb"/>
<pc n="　"/>
                    <pc n="　"/>又表<pc n="lb"/>
亂羣之誅不請而决蓋恩威之無素致姦猾之敢行方<pc n="lb"/>
                    <pb n="109a"/>
俟譴呵豈期寛宥伏以法吏網宻蓋出於近年守臣權<pc n="lb"/>
輕無甚於今日觀祖宗信任之意以州郡責成於人豈<pc n="lb"/>
有不擇師帥之良但知䋲墨之馭若平居僅能守法則<pc n="lb"/>
緩急何以使民顧臣不才難以議此恭惟太皇太后陛<pc n="lb"/>
下寛仁從衆信順得天推一身之至公納萬方於無罪<pc n="lb"/>
而臣始終被遇中外䝉恩謂事有專而合宜情無他而<pc n="lb"/>
可恕故加貸舍以示寵綏朝廷之明粗以臣為可信吏<pc n="lb"/>
民自服當不令而率從<pc n="lb"/>
                    <pb n="109b"/>
<pc n="　"/>
                    <pc n="　"/>頴州謝表<pc n="lb"/>
臣軾言伏奉聖恩除臣龍圖閣學士知頴州臣於今月<pc n="lb"/>
二十二日到任訖者避嫌引疾慙無國士之風識分知<pc n="lb"/>
難粗守人臣之節曲䝉温詔遂假名邦巳見吏民惟知<pc n="lb"/>
感怍<hi>中謝</hi>伏念臣早緣多難無意軒裳晩以虛名偶塵<pc n="lb"/>
法從雖云時可每與願違既未决於歸田故力求於治<pc n="lb"/>
郡慈母愛子但憐其無能明君知臣終䕶其所短自欣<pc n="lb"/>
投老漸獲安身此蓋伏遇太皇太后陛下慈儉臨民剛<pc n="lb"/>
                    <pb n="110a"/>
柔布政參天地而有信喜怒不偏體氷鑑之無心忠邪<pc n="lb"/>
自辨致茲愚直亦克保全雖任職居官無過人者而見<pc n="lb"/>
危授命蓋有志焉<pc n="lb"/>
<pc n="　"/>
                    <pc n="　"/>又表<pc n="lb"/>
支郡責輕未即滿盈於小噐豐年事簡非徒飽煖於一<pc n="lb"/>
家覽几席之溪湖雜簿書於魚鳥平生所樂臨老獲從<pc n="lb"/>
<hi>中謝</hi>伏以汝頴為州邦畿稱首土風備於南北人物推<pc n="lb"/>
於古今賔主俱賢蓋宗資范孟博之舊治文獻相續有<pc n="lb"/>
                    <pb n="110b"/>
晏殊歐陽修之遺風顧臣何人亦與兹選此蓋伏遇皇<pc n="lb"/>
帝陛下丕承六聖總覽羣英生知仁孝之全學識文武<pc n="lb"/>
之大謂臣簮履之舊物嘗忝帷幄之近臣奉事七年﨑<pc n="lb"/>
嶇一節意其忠義許國故暫召還察其老病畏人復許<pc n="lb"/>
補外置之安地養此散材更少勉於桑榆誓不忘於畎<pc n="lb"/>
畝<pc n="lb"/>
<pc n="　"/>
                    <pc n="　"/>揚州謝表<pc n="lb"/>
臣軾言伏奉聖恩除臣知揚州臣已於今月二十六日<pc n="lb"/>
                    <pb n="111a"/>
到任訖者一麾出守方愧媮安十國為連復膺寵寄恩<pc n="lb"/>
榮既溢慙汗靡寜<hi>中謝</hi>伏念臣本以鯫生冒居禁從頃<pc n="lb"/>
縁多病力求頴洧之行曾未半年復有廣陵之請蓋以<pc n="lb"/>
魚鳥之質老於江湖之間習與性成樂居其舊天從民<pc n="lb"/>
欲許擇所安恭惟皇帝陛下欽明文思剛健純粹天工<pc n="lb"/>
黙運灼知萬化之情人材並收各取一長之用如臣衰<pc n="lb"/>
朽尚未遐遺命至蹇而禄已盈每懐憂懼志雖大而才<pc n="lb"/>
不副莫報恩私<pc n="lb"/>
                    <pb n="111b"/>
<pc n="　"/>
                    <pc n="　"/>定州謝表<pc n="lb"/>
兵民重寄本禦侮以折衝疆場乆安但坐嘯而畫諾才<pc n="lb"/>
微禄厚恩重命輕<hi>中謝</hi>伏念臣一去闕庭三換符竹坐<pc n="lb"/>
席未煖召節巳行筋力疲於徃來日月逝於道路未經<pc n="lb"/>
周嵗復典两曹朝廷非不用臣愚惷自不安位所宜竄<pc n="lb"/>
逐更冒寵榮此蓋伏遇皇帝陛下離明正中乾健獨運<pc n="lb"/>
追述東朝之遺意收此散才眷言西學之舊臣付之善<pc n="lb"/>
地致此衰朽尚未棄捐臣敢不勤恤民勞宻修邉備茍<pc n="lb"/>
                    <pb n="112a"/>
無大過以及朞年漸還魚鳥之鄕以畢桑榆之樂<pc n="lb"/>
<pc n="　"/>
                    <pc n="　"/>英州謝表<pc n="lb"/>
罪凶義絶誅九族以猶輕威震怒行寘一州之太幸驚<pc n="lb"/>
魂方散感涕徒零<hi>中謝</hi>伏念臣草芥賤儒岷峨冷族襲<pc n="lb"/>
先人之素業借一第以竊名雖㓜嵗勤勞實學聖人之<pc n="lb"/>
大道而終身窮薄常為天下之罪人先帝全臣於衆怒<pc n="lb"/>
必死之中陛下起臣於散官永棄之地恩深報蔑每憂<pc n="lb"/>
天地之難欺福少禍多亦是古今之罕有自悲棄物猶<pc n="lb"/>
                    <pb n="112b"/>
欲籲天惟上聖纂宗廟之圖方太母聼簾帷之政招延<pc n="lb"/>
俊乂登進老成何期章句之菲材使掌絲綸之要職凡<pc n="lb"/>
一時黜陟進退之衆皆两宫威福賞罰之公既在代言<pc n="lb"/>
敢思逭責茍不能敷揚上意尊朝廷於日月之明則何<pc n="lb"/>
以聳動四方鼓號令於雷霆之震固當昭陳功伐直喻<pc n="lb"/>
正邪豈臣愚敢有於私心蓋王言不可以匿指當時之<pc n="lb"/>
天奪其魄但謂守官今日之臣肆其言期於必戮頼父<pc n="lb"/>
母之深憫免子弟之皆誅罪雖駭於衆聞恩終歸於内<pc n="lb"/>
                    <pb n="113a"/>
恕不獨再生於東市猶令尸禄於南州累嵗寵榮固巳<pc n="lb"/>
太過此時竄責誠所宜然瘴海炎陬去若清凉之域蒼<pc n="lb"/>
顔素髪誰憐衰暮之年恩重丘山感藏骨髓此蓋皇帝<pc n="lb"/>
陛下智惟天錫行自生知巍巍繼六聖之神休孜孜盡<pc n="lb"/>
三宫之孝養深原心迹曲示哀矜臣實何人恩常異衆<pc n="lb"/>
在先朝偶脱於誅戮故此日復煩於典刑頑戾若斯生<pc n="lb"/>
存何補臣敢不噬臍悔過吞舌知非革再三而不改之<pc n="lb"/>
非庶萬一有善終之望殺身莫喻敢懐窮困之憂守土<pc n="lb"/>
                    <pb n="113b"/>
非輕尚牧遐荒之俗儻先朝露之化徒懐結草之忠<pc n="lb"/>
<pc n="　"/>
                    <pc n="　"/>惠州謝表<pc n="lb"/>
臣軾言先奉誥命落两職退一官以承議郎知英州軍<pc n="lb"/>
州事續奉誥命復責授臣寧逺軍節度副使惠州安置<pc n="lb"/>
已於今月二日到惠州公參訖者仁聖曲全本欲畀之<pc n="lb"/>
民社羣言交擊必将致之死亡尚荷寛仁止投荒服<hi>中</hi>
                    <pc n="lb"/>
<hi>謝</hi>伏念臣性資褊淺學術荒唐但守不移之愚遂成難<pc n="lb"/>
赦之咎迹其狂妄乆合誅夷方尚口乃窮之時蓋擢髪<pc n="lb"/>
                    <pb n="114a"/>
莫數其罪豈謂天幸得全此生此蓋伏遇皇帝陛下以<pc n="lb"/>
大有為之資行不忍人之政湯網觧其三靣舜干舞於<pc n="lb"/>
両階念臣奉事有年少加憐愍知臣老死無日不足誅<pc n="lb"/>
鋤明降德音許全餘息故使虺隤之馬猶獲盖帷觳觫<pc n="lb"/>
之牛得違刀几臣敢不服膺嚴訓托命至仁洗心自新<pc n="lb"/>
沒齒無怨但以瘴癘之地魑魅為隣衰病交攻無復首<pc n="lb"/>
丘之望精誠未冺空餘結草之忠<pc n="lb"/>
<pc n="　"/>
                    <pc n="　"/>昌化軍謝表<pc n="lb"/>
                    <pb n="114b"/>
臣軾言今年四月十七日奉被告命責授臣瓊州别駕<pc n="lb"/>
昌化軍安置臣尋於當月十九日起離惠州至七月二<pc n="lb"/>
日已至昌化軍訖者並鬼門而東騖浮瘴海以南遷生<pc n="lb"/>
無還期死有餘責<hi>中謝</hi>伏念臣頃縁際㑹偶竊寵榮曽<pc n="lb"/>
無毫髪之能而有丘山之罪宜三黜而未巳跨萬里以<pc n="lb"/>
獨來恩重命輕咎深責淺此蓋伏遇皇帝陛下堯文炳<pc n="lb"/>
煥湯德寛仁赫日月之照臨廓天地之覆育譬之蠕動<pc n="lb"/>
稍賜矜憐俾就窮途以安餘命而臣孤老無托瘴癘交<pc n="lb"/>
                    <pb n="115a"/>
攻子孫慟哭於江邉以為死别魑魅逄迎於海外寧許<pc n="lb"/>
生還念報德之何時悼此心之未巳俯伏流涕不知所<pc n="lb"/>
云<pc n="lb"/>
<pc n="　"/>
                    <pc n="　"/>量移亷州表<pc n="lb"/>
使命逺臨初聞䘮膽詔辭温眷乃返驚魂拜望闕庭喜<pc n="lb"/>
溢顔靣否極泰至雖物理之常然昔棄今收豈罪餘之<pc n="lb"/>
敢望伏膺知幸揮涕無從<hi>中謝</hi>伏念臣頃以狂愚偶膺<pc n="lb"/>
譴責荷先朝之厚德寛蕭律之重誅投畀遐荒幸逃鼎<pc n="lb"/>
                    <pb n="115b"/>
鑊風波萬里顧衰病以何堪烟瘴五年頼喘息之猶在<pc n="lb"/>
憐之者嗟其巳甚嫉之者謂其太輕考圖經正繫海隅<pc n="lb"/>
以風土疑非人世食有併日衣無禦寒凄冷一身顛躓<pc n="lb"/>
萬狀恍若醉夣巳無意於生還豈謂優容許承恩而近<pc n="lb"/>
徙雖有僥倖實無夤縁兹蓋伏遇皇帝陛下道夲生知<pc n="lb"/>
聖由天縱舊勞於外爰知小人之依堪家多難監於先<pc n="lb"/>
王成憲奉聖母之慈訓擇正人而與居凢有嘉謀出於<pc n="lb"/>
睿㫁憐臣以孤危寡援察臣以妬忌獲愆許以更新庶<pc n="lb"/>
                    <pb n="116a"/>
其改過雖天地有化育之德不能使臣之再生雖父母<pc n="lb"/>
有鞠養之恩不能全臣於必死報期碎首言豈渝心濯<pc n="lb"/>
去泥塗巳有遭逄之便擴開雲日復覩於變之時此生<pc n="lb"/>
豈敢求榮處巳但知緘口<pc n="lb"/>
<pc n="　"/>
                    <pc n="　"/>謝量移永州表<pc n="lb"/>
島上囚拘分安死所天邉渙汗詔許生還駐世之魂自<pc n="lb"/>
招合浦感涕之淚欲漲溟波<hi>中謝</hi>伏念臣生而愚朴少<pc n="lb"/>
也艱勤倀倀而行不知所届衝衝而活何以為生言則<pc n="lb"/>
                    <pb n="116b"/>
招憂動常速禍顧巳於時齟齬使人費力保全仁宗之<pc n="lb"/>
朝早得名神考之朝終見貸謂宜飭躬自省去惡莫為<pc n="lb"/>
而乃肆言元祐之間放意太平之際凢獲不虞之譽宜<pc n="lb"/>
任非常之辜過既暴聞衆知不赦先皇帝明罰勅法使<pc n="lb"/>
萬里以思愆今天子發政施仁無一夫之失所凡在名<pc n="lb"/>
籍舉賜洗湔俾離一海之中復至五嶺之外拜天恩之<pc n="lb"/>
優厚知聖化之宻庸挈是破家航以一葦蛟鰐潜底風<pc n="lb"/>
濤不驚遂齊編戸之民不為異域之鬼視偕飛走謝施<pc n="lb"/>
                    <pb n="117a"/>
乾坤天日彌高徒極馳心於魏闕鄉關入望尚期歸骨<pc n="lb"/>
於眉山殘生無與於殺身餘識終同於結草<pc n="lb"/>
<pc n="　"/>
                    <pc n="　"/>提舉玉局觀謝表<pc n="lb"/>
臣軾言臣先自昌化軍貶所奉勅移亷州安置又自亷<pc n="lb"/>
州奉勅授臣舒州團練副使永州居住今行至英州又<pc n="lb"/>
奉勅授臣朝奉郎提舉成州府玉局觀在外州軍任便<pc n="lb"/>
居住者七年逺謫不自意全萬里生還適有天幸驟從<pc n="lb"/>
縲紲復齒縉紳<hi>中謝</hi>伏念臣才不逮人性多忤物剛褊<pc n="lb"/>
                    <pb n="117b"/>
自用可謂小忠猖狂妄行乃蹈大難皆臣自取不敢怨<pc n="lb"/>
尤㑹真人之勃興與萬物而更始而臣獨在幽逺最為<pc n="lb"/>
冥頑迨兹起廢之初倍費生成之力乃䝉記録不自棄<pc n="lb"/>
捐此蓋伏遇皇帝陛下正位龍飛對時虎變神武不殺<pc n="lb"/>
豈非受命之符清浄無為坐獲消兵之福聰明不作邪<pc n="lb"/>
正自分使臣得同草木之微共霑雷雨之觧臣敢不益<pc n="lb"/>
堅素守深念徃愆沒齒何求不厭飯蔬之陋蓋棺未巳<pc n="lb"/>
猶懐結草之忠<pc n="lb"/>
                    <pb n="118a"/>
<pc n="　"/>
                    <pc n="　"/>謝除翰林承㫖表<pc n="lb"/>
臣某言臣某出守某州某月日䝉聖㫖召還擢為翰林<pc n="lb"/>
承㫖者使星下燭生蓬蓽之光華天澤旁流失桑榆之<pc n="lb"/>
枯槁國有用儒之盛士知稽古之榮伏以翰墨之林號<pc n="lb"/>
稱内相文章之外不取他才至於用人可以觀政文武<pc n="lb"/>
並用或成頗牧之功邪正雜居至有伓文之患惟貴且<pc n="lb"/>
近故難其人而况金鑾玉堂親被絲綸之宻北扉東閣<pc n="lb"/>
獨稱年德之高必有異人以齊衆口而臣本縁衰病出<pc n="lb"/>
                    <pb n="118b"/>
守江湖以一方凋弊之餘當二年水潦之厄戴星而治<pc n="lb"/>
僅免流亡及𤓰而還恍如夢寤交親迎勞井邑聚觀驚<pc n="lb"/>
華髮之半空笑丹心之未折宜投閒散以養衰殘豈期<pc n="lb"/>
過採於虛名復使榮加於舊物此蓋伏遇皇帝陛下德<pc n="lb"/>
同乾健明配日中既祖述於堯仁復躬行於舜教才難<pc n="lb"/>
之嘆人誦斯言縁先帝之德音收孤臣於散地言雖直<pc n="lb"/>
而無罪身愈逺而益親委曲保全始終録用臣敢不更<pc n="lb"/>
磨朽鈍少補㳙埃難得者時未有捐軀之㑹勿欺而犯<pc n="lb"/>
                    <pb n="119a"/>
誓無患失之心<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐宋元名表巻上之二<pc n="lb"/>
<pb n="119b"/>
                </p>
<p>
</p>
  </div>
<div>
<head>唐宋元名表卷下之一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>唐宋元名表卷下之一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>胡松<pc n="　"/>撰<pc n="lb"/>
<pc n="　"/>宋<pc n="lb"/>
<pc n="　"/>
                    <pc n="　"/>謝除尚書右丞表<hi>蘇子由</hi>
                    <pc n="lb"/>
臣某言昨䝉朝命以臣某為尚書右丞者伏以渙汗之<pc n="lb"/>
恩已行而不反傴僂之志雖勤而莫伸上媿鴻私下慙<pc n="lb"/>
公議恭惟皇帝陛下接堯舜之統蹈成康之仁體貌先<pc n="lb"/>
                    <pb n="1a"/>
王耆老之臣揀拔後來翹秀之士俛仰六載前後幾人<pc n="lb"/>
坦然公明故不私賢否之實穆然淵黙故坐照情偽之<pc n="lb"/>
真臨御久則鑒愈明得失分則下無隠如臣者西南賤<pc n="lb"/>
士章句小儒早嵗猖狂偶竊多聞之選中年流落既安<pc n="lb"/>
縣尹之卑遭時乏人致位近侍跌宕文墨之囿囁嚅議<pc n="lb"/>
論之塲舉皆空言安有實效顧惟省轄之重實㕘國論<pc n="lb"/>
之餘豈無遺賢遽及㣲品地寒資淺何以望三事之餘<pc n="lb"/>
光才短力罷安能越六聮之滯論雖復黾勉就職媿歎<pc n="lb"/>
                    <pb n="1b"/>
何言此盖伏遇皇帝陛下天地之仁曲成草木之陋父<pc n="lb"/>
母之愛不録子弟之非將建大厦以覆羣生故收衆材<pc n="lb"/>
而無弃物然臣負過其力受非所容惟有潔已無私或<pc n="lb"/>
不辜於托付引類自助幸得免於顛隮不渝始終少答<pc n="lb"/>
恩造臣不勝瞻天仰聖激切屏營之至謹奉表稱謝以<pc n="lb"/>
聞<pc n="lb"/>
<pc n="　"/>
                    <pc n="　"/>謝翰林學士宣召表<pc n="lb"/>
翰林學士臣某言荷䝉聖㫖宣召者成命莫回驚使華<pc n="lb"/>
                    <pb n="2a"/>
之促召一家竦聽望雲闕以馳情實儒者之至榮豈平<pc n="lb"/>
生之敢望臣某誠惶誠恐頓首頓首竊以翰墨之任始<pc n="lb"/>
自有唐供奉至尊講聞前軰北廊奏事有如李絳之忠<pc n="lb"/>
中禁論兵復數畢諴之智迨我祖宗之盛最優文學之<pc n="lb"/>
臣時舉舊章多䝉召對頃自恭黙之後稍虛顧問之常<pc n="lb"/>
方今聖徳日躋羣臣屬目盖將虛前席以博問繼夜燭<pc n="lb"/>
而疇咨宜得雋良宻侍燕語如臣草野微陋章句拙踈<pc n="lb"/>
十載江湖之間自羣魚鳥五遷臺省之要永媿冠裳敢<pc n="lb"/>
                    <pb n="2b"/>
謂乏人遽令至此茲蓋伏遇皇帝陛下天心廣大海徳<pc n="lb"/>
并包物無一介之微意求萬目之舉臨朝訪道有元老<pc n="lb"/>
之在前燕處清心援衆正而自助從容盛徳循致承平<pc n="lb"/>
塵露至微海嶽奚補修列聖之故事今將其時因聞見<pc n="lb"/>
以納忠臣亦有志臣無任瞻天仰聖感荷屏營之至謹<pc n="lb"/>
奉表稱謝以聞<pc n="lb"/>
<pc n="　"/>
                    <pc n="　"/>謝除中書舎人表<pc n="lb"/>
越從左史擢領西垣口出命書身參法從言念山林之<pc n="lb"/>
                    <pb n="3a"/>
迹本無富貴之心聞命若驚固辭不獲伏念臣生本西<pc n="lb"/>
蜀家世寒儒學以父兄為師貧無公卿之助私有求于<pc n="lb"/>
祿養輙自立於文辭慨然東遊無以上達際㑹仁祖訪<pc n="lb"/>
求直言䇿語猖狂恃聖神之不諱考官恠怒惡悻直之<pc n="lb"/>
非宜孰知牾俗之言特被愛君之詔感激恩遇遂忘死<pc n="lb"/>
生莫酬國士之知適有私門之禍未填溝壑重迫饑寒<pc n="lb"/>
時於道路望見神考一封朝奏夕聞召對之音衆口交<pc n="lb"/>
攻終致南遷之患生雖不遇嘗辱顧於二宗時不見容<pc n="lb"/>
                    <pb n="3b"/>
勢殆濵於九死厄窮自致黽勉何言敢云衰病之餘復<pc n="lb"/>
被寵光之幸此蓋伏遇太皇太后陛下母慈均覆坤徳<pc n="lb"/>
無私欲以任姒之明躬行堯舜之道肆求多士以遺成<pc n="lb"/>
王耆老畢㑹於朝廷耕築不遺於林莽遂令拔擢猥及<pc n="lb"/>
空踈馮唐已衰猶願雲中之往貢禹雖老未忘封事之<pc n="lb"/>
勤譬如木之在山生則荷恩而死無所怨水之於地行<pc n="lb"/>
則潤下而止不敢辭臣之事君義亦如此欲報之意非<pc n="lb"/>
言所殫<pc n="lb"/>
                    <pb n="4a"/>
<pc n="　"/>
                    <pc n="　"/>謝澶州簽判表<hi>程明道</hi>
                    <pc n="lb"/>
論議無補職業不修國有典刑罪在誅戮曲䝉寛貸仰<pc n="lb"/>
荷洪私期於糜捐莫可報謝臣性質朴魯學術空虛志<pc n="lb"/>
意粗修智識無取陛下講圖大政博謀羣材過聴侍臣<pc n="lb"/>
之言猥加風憲之任臣既遭遇明聖亦思誓竭疲駑惟<pc n="lb"/>
知直道以事君豈忍曲學而阿世屢進濶踈之論愧非<pc n="lb"/>
擊摶之才徒嘗刳瀝肺肝曽無裨補毫髮既不能䋲愆<pc n="lb"/>
紏繆固不願沽直買名豈敢冒寵以居惟是奉身而退<pc n="lb"/>
                    <pb n="4b"/>
自劾之章繼上闔門之請彌堅天意未回憲章尚屈更<pc n="lb"/>
奉發中之詔俾分提憲之權不惟沮諍論之風亦懼廢<pc n="lb"/>
勸賞之實力形奏述恭俟誅夷此蓋伏過皇帝陛下極<pc n="lb"/>
天清明普日臨照洞正邪之心迹辨真偽於幽㣲察臣<pc n="lb"/>
忠誠恕臣狂直不忍寘諸重辟投之逺荒解其察視之<pc n="lb"/>
官處以便安之地生成之賜義固等於乾坤涵容之恩<pc n="lb"/>
重益逾於山嶽臣敢不日新素學力蹈所知秉心不回<pc n="lb"/>
信道愈篤願狥小夫之志不為儒者之羞或能自進於<pc n="lb"/>
                    <pb n="5a"/>
尋常庶可仰酬於萬一<pc n="lb"/>
<pc n="　"/>
                    <pc n="　"/>淮南轉運使謝上表<hi>蘇子容</hi>
                    <pc n="lb"/>
贊畫甘泉久玷三臺之末觀風淮甸驟陞數使之榮朝<pc n="lb"/>
寄匪輕地望兼重愧非才選靡定厥官姑謹詔期趣行<pc n="lb"/>
所部寵靈所被畏惕非常竊以州郡備官所以分釐於<pc n="lb"/>
民務朝廷遣使所以布宣於主恩付一道之事權用六<pc n="lb"/>
條而舉察賦輿出納俾以均輸吏治否臧責之薦黜自<pc n="lb"/>
匪緜更於事任詎能振肅於治綱若臣者才不足以適<pc n="lb"/>
                    <pb n="5b"/>
時慮不足以經逺偶縁資級之例得從選用之階始自<pc n="lb"/>
書坊出分使竹俄從寰服入佐計籌粗收嵗月之勞蔑<pc n="lb"/>
著毫分之效豈謂伏遇皇帝陛下察庶工之任使矜奉<pc n="lb"/>
職之良勤拔於省僚授以利柄矧惟淮海之郡寔當東<pc n="lb"/>
南之衝昔號奥區今逢樂嵗五種盈疇而遂茂四民勤<pc n="lb"/>
力以厚生料乎漕運之程無煩趣辦之急惟當敷宣惠<pc n="lb"/>
澤通究物情編齊之利病可更立求其本刑政之重輕<pc n="lb"/>
或失當適其中止期靖嘉少稱掄擇若乃事體貌以為<pc n="lb"/>
                    <pb n="6a"/>
風采盡銖兩以歛民財顧在懦愚誠多闕略重念上慈<pc n="lb"/>
天覆聖治日新官無内外之殊事悉憂勤之繫昨臣受<pc n="lb"/>
任之始獲靣於清光陛下臨遣之言曲加於勉諭自省<pc n="lb"/>
最為於踈逺何圖亦記於淵衷豈非以委任之優故特<pc n="lb"/>
示拊循之厚雖乾坤厚施非報謝之可言而犬馬㣲生<pc n="lb"/>
第勤勞而思奮倘驅馳之有用期終始以無渝<pc n="lb"/>
<pc n="　"/>
                    <pc n="　"/>尚書省謝車駕臨幸表<hi>林子中</hi>
                    <pc n="lb"/>
某月日車駕臨幸尚書省臣某等惶懼惶懼頓首頓首<pc n="lb"/>
                    <pb n="6b"/>
伏以天臺肇建具崇喉舌之司帝車下臨增重陛簾之<pc n="lb"/>
寄非常之舉視古無倫恭惟皇帝陛下天縱多能日新<pc n="lb"/>
盛徳剗除衆弊裁制萬幾考先王之董治官立尚書以<pc n="lb"/>
為政夲紀綱條理見㣲㫖於新書剏作䂓模别攸司於<pc n="lb"/>
著位蓋慮之積年而成於兹日聞諸前世而騐於方今<pc n="lb"/>
忽紆清蹕之傳深聳鴻都之觀且北辰居極外環象斗<pc n="lb"/>
之宫而黄道所經旁及積星之位瞻威顔於咫尺被法<pc n="lb"/>
語之丁寜敕以在公退而交儆分曹帥屬燦然周典之<pc n="lb"/>
                    <pb n="7a"/>
文望輦拜恩陋彼漢郎之嘆矧復宗藩遞進禁從相趨<pc n="lb"/>
凢獲侍於宸遊皆預窺於聖作歡聲載溢慶榮遇於一<pc n="lb"/>
時信史備書流美談於萬世臣某等叨膺重任久負明<pc n="lb"/>
恩顧懷備位之慙第劇逢辰之幸敢忘䇿勵期稱寵臨<pc n="lb"/>
臣等無任瞻天仰聖激切屏營之至謹奉表稱謝以聞<pc n="lb"/>
<pc n="　"/>
                    <pc n="　"/>代范忠宣公遺表<hi>李端叔</hi>
                    <pc n="lb"/>
臣聞生則有涯難逃定數死之將至願畢餘忠輙留垂<pc n="lb"/>
盡之期仰瀆蓋高之聽<hi>中謝</hi>伏念臣賦性拙直稟生艱<pc n="lb"/>
                    <pb n="7b"/>
危忠義雖得之家傳利害率同於人欲未始茍作以干<pc n="lb"/>
譽不敢患失以營私蓋常先天下而憂期不負聖人之<pc n="lb"/>
學此先臣所以教子而㣲臣資以事君粤自治平擢為<pc n="lb"/>
御史繼逢神考進列諫垣荏苒五十二年首尾四十六<pc n="lb"/>
任分符擁節持槖守邊晚叨宥宻之求再席鈞衡之寄<pc n="lb"/>
遇事輙發曽不顧身因時有為止欲及物固知盈滿之<pc n="lb"/>
當戒弗思禍釁之隂乘萬里風濤僅脱江魚之葬四年<pc n="lb"/>
瘴癘幾從山鬼之遊忽遭睿聖之臨朝首圗纎介之舊<pc n="lb"/>
                    <pb n="8a"/>
物復官易地遣使宣恩而臣目已不明無復仰瞻於舜<pc n="lb"/>
日身猶可免或能親奉於堯言豈事理之能諧果神明<pc n="lb"/>
之見嗇未獲九重之入覲卒然四體之不隨空慙田畆<pc n="lb"/>
之還上負乾坤之造猶且強親藥石貪戀嵗時儻粗釋<pc n="lb"/>
於沉迷或稍紓於報效今則膏育已逼氣息僅存泉路<pc n="lb"/>
非遥聖時永隔恐叩閽之靡及雖結草以何為是以假<pc n="lb"/>
漏偷生刳心瀝懇庶皇慈之俯鑒亮愚意之無他臣若<pc n="lb"/>
不言死有餘恨伏望皇帝陛下清心寡欲約已便民達<pc n="lb"/>
                    <pb n="8b"/>
孝道於精㣲擴仁心於廣逺深絶朋黨之論詳察邪正<pc n="lb"/>
之歸捜抉幽隠以盡人材屏斥竒巧以厚風俗愛惜生<pc n="lb"/>
靈而無輕議邊事包容狂直而無易逐言官若宣仁之<pc n="lb"/>
誣謗未明致保佑之憂勤不顯本權臣務快其私忿非<pc n="lb"/>
泰陵實謂之當然以至未究流人之往愆悉以聖恩而<pc n="lb"/>
特叙尚使存殁猶汚瑕疵又兼以未解疆塲之嚴禁空<pc n="lb"/>
帑藏之積有城必守得地難耕凢此數端願留聖念無<pc n="lb"/>
令後患常軫淵衷臣所重者陛下上聖之資臣所愛者<pc n="lb"/>
                    <pb n="9a"/>
宗社無疆之業茍斯言之可采則雖死而猶生淚盡詞<pc n="lb"/>
窮形留神逝<pc n="lb"/>
<pc n="　"/>
                    <pc n="　"/>謝吏部侍郎表<hi>鄒志寛</hi>
                    <pc n="lb"/>
代言西掖已冒至榮列職中臺更塵高選拜恩優渥撫<pc n="lb"/>
已競慚<hi>中謝</hi>竊以六典治邦周重天官之任三銓綜吏<pc n="lb"/>
唐推文部之權洪惟神考之正名肇復先王之成憲迄<pc n="lb"/>
至今日益昭聖功宜得真材以貳選事而臣猥從廢斥<pc n="lb"/>
特荷哀憐俄擢寘於近班獲預聞於機要事陛下如有<pc n="lb"/>
                    <pb n="9b"/>
上帝敢萌一念之欺仰陛下何啻高山終乏纎埃之補<pc n="lb"/>
未正素飱之責遽叨越次之陞靜言思之可謂幸矣此<pc n="lb"/>
蓋伏遇皇帝陛下孝隆繼志道廣用中欲多士之無朋<pc n="lb"/>
故孤立者與進欲四方之不擾故愚守者并容爰舉斯<pc n="lb"/>
心俾祗厥序臣敢不激昻遭遇飭勵猷為念此餘生實<pc n="lb"/>
神聖之再造誓殫綿力稱寵祿之殊私<pc n="lb"/>
<pc n="　"/>
                    <pc n="　"/>謝復官表<pc n="lb"/>
萬里投荒豈生還之敢望九重獨斷俄意外以䝉恩感<pc n="lb"/>
                    <pb n="10a"/>
激哀憐縱横涕淚伏念臣最為固陋全昩幾㣲有言輙<pc n="lb"/>
至於妄陳雖死不足以塞責上頼聖人之救物特寛司<pc n="lb"/>
寇之嚴刑但復竄於遐方姑使省其往咎惟昭潭之可<pc n="lb"/>
畏與新州而不殊形影自隨朝夕難保昏昏瘴霧信為<pc n="lb"/>
提耳之師兀兀愁居因得致身之道惟忠惟孝無古無<pc n="lb"/>
今命雖甚於垂絲心已期於結草不謂僅存之痩骨忽<pc n="lb"/>
還將絶之驚䰟既獲免於拘攣遂亟諧於定省名蠲罪<pc n="lb"/>
籍品復文階在抆拭之非常皆覬覦之莫及此蓋伏遇<pc n="lb"/>
                    <pb n="10b"/>
皇帝陛下道彌天覆徳盛春生七齡光御於丕圖萬物<pc n="lb"/>
率由於和氣紹隆先烈坐撫太平曲回進日之明旁燭<pc n="lb"/>
戴盆之下謂裕陵長育賜之第而除教官謂哲宗保全<pc n="lb"/>
矜其愚而屈常法召從五嶺之表端遇六龍之飛擢于<pc n="lb"/>
不次之中曽是惟新之數肆令甄叙俯及孤危臣敢不<pc n="lb"/>
因險阻艱難之備甞念身體髮膚之再造益堅夙志遥<pc n="lb"/>
瞻北極之尊長與老親共祝南山之夀精誠所貫高厚<pc n="lb"/>
必知<pc n="lb"/>
                    <pb n="11a"/>
<pc n="　"/>
                    <pc n="　"/>通州自便謝表<hi>陳瑩中</hi>
                    <pc n="lb"/>
恩由獨斷澤被孤忠刑部之執守雖堅天子之福威無<pc n="lb"/>
壅乃公朝之盛事豈小己之私榮恭叙感悰仰黷高聽<pc n="lb"/>
<hi>中謝</hi>伏念臣昨䝉善貸賜以生還萍跡孤睽乆寄食於<pc n="lb"/>
異縣篳門幹蠱常委事於長男所營不足以藩身其出<pc n="lb"/>
每縁於餬口去庭闈者累月聞道路之一言耳受而輙<pc n="lb"/>
行親危而不顧縁帥司深疾其生事故傳者多指為病<pc n="lb"/>
狂萬口嗷嗷兩路詾詾狐突教子素存不二之風曽參<pc n="lb"/>
                    <pb n="11b"/>
殺人寜免至三之惑事既匿而難曉時浸乆而益疑制<pc n="lb"/>
勑深嚴就逮於重江之外獄辭平允閱實於片言之中<pc n="lb"/>
矜其無罪之可書許以還家而自便出圜扉而涕感瞻<pc n="lb"/>
魏闕而神留尋沐寛恩移置近地海島萬里不如無子<pc n="lb"/>
之無憂淮壖一身彌覺有生之有患擢髪不足以數臣<pc n="lb"/>
之罪瀝血不足以冩臣之心羔羊之性至公犬馬之情<pc n="lb"/>
愛主忘身狥國初無係恡之私抱疾呼天惟恃精誠之<pc n="lb"/>
格忽因詔諭時免拘維此蓋伏遇皇帝陛下堯大并容<pc n="lb"/>
                    <pb n="12a"/>
舜明同照人人皆使之得所事事唯恐其有偏繼志用<pc n="lb"/>
神考之心應天以格王之實舊弊若冰之將釋新慶如<pc n="lb"/>
川之方流家國平康内外交泰遂使赦令昔阻隔而今<pc n="lb"/>
行士有宿愆始棄置而終宥全家荷徳無路酬恩螻蟻<pc n="lb"/>
之力至㣲但知恭順蒲栁之身已老尚可糜捐望雖隔<pc n="lb"/>
於戴盆志敢㤀於葵藿<pc n="lb"/>
<pc n="　"/>
                    <pc n="　"/>台州羈管謝表<pc n="lb"/>
奉聖㫖陳瓘自撰遵堯集語言無緒盡係詆誣不行毁<pc n="lb"/>
                    <pb n="12b"/>
弃送台州羈管令本州常職官常切覺察不得放出州<pc n="lb"/>
城月具存在申尚書省臣即時望闕謝恩發離本家水<pc n="lb"/>
陸兼行不敢住滯今於十月初十日已到台州城内者<pc n="lb"/>
畎畆之志一書可通芻蕘之言萬里不隔集羣辭而上<pc n="lb"/>
達遭一覽以為榮竄路雖遥陳情已畢<hi>中謝</hi>伏念臣材<pc n="lb"/>
如糞土身若梗蓬非敢以著書為能所陳者戴君之義<pc n="lb"/>
知詆誣之不可志在尊堯豈行用之敢私心唯助舜語<pc n="lb"/>
言無緒議論甚迂獨歸美於先猷遂大違於國是不行<pc n="lb"/>
                    <pb n="13a"/>
毁弃有誤咨詢虛消十載之光隂靡恤一門之溝壑果<pc n="lb"/>
煩揆路特建刑章若非恃庇於九重安得延齡於再造<pc n="lb"/>
由淮入浙自通至台怒濤雖阻於重江毒瘴幸殊於五<pc n="lb"/>
嶺尚留頂踵獨頼君親此蓋伏遇皇帝陛下天大并容<pc n="lb"/>
日明洞照以至慈而善貸推觀過之深仁憫此顛隮欲<pc n="lb"/>
其存在以身償怨螻蟻之命至㣲狥國捐生犬馬之心<pc n="lb"/>
未替夢馳丹闕目想清光重干擢髪之誅徒鬰戴盆之<pc n="lb"/>
望餘生易捨大徳難酬<pc n="lb"/>
                    <pb n="13b"/>
<pc n="　"/>
                    <pc n="　"/>代賀皇太后生辰表<pc n="lb"/>
考厯占星氣應元英之候稱觴獻夀禮行長樂之宫凡<pc n="lb"/>
在照臨所同欣抃<hi>中賀</hi>恭以皇太后徳符坤載位正母<pc n="lb"/>
儀淵冲自乎生知慈惠本乎天縱弼成文考既隆逮下<pc n="lb"/>
之風共養太姜益著思齊之美内宣隂化日嗣徽音矧<pc n="lb"/>
當孝治之朝尤崇聖誕之節鼔鐘具舉環珮畢臻歡聲<pc n="lb"/>
動於宫闈佳氣蟠於觀闕某謬通屬籍叨守近藩匪惟<pc n="lb"/>
宗族之同榮實與吏民而共慶<pc n="lb"/>
                    <pb n="14a"/>
<pc n="　"/>
                    <pc n="　"/>代賀明堂禮畢表<pc n="lb"/>
有司備物親嚴三嵗之祠率土均恩實頼一人之慶照<pc n="lb"/>
臨所逮歡抃攸同<hi>中賀</hi>伏惟皇帝陛下道貫神明功參<pc n="lb"/>
覆載昭哉嗣服纉六聖之洪休大矣孝熙備三官之至<pc n="lb"/>
養擢英髦而共政革苛弊以齊時庶事用康善祥斯應<pc n="lb"/>
物無疵癘民不怨咨天地得以清寜草木遂其零茂九<pc n="lb"/>
功之徳既皆可歌四海之臣亦各來祭乃遵彛典爰盡<pc n="lb"/>
孝思時以季秋之良日用上辛之吉始告䖍於原廟遂<pc n="lb"/>
                    <pb n="14b"/>
嚴配於合宫精意感通景貺昭答大賚而兆人富肆𤯝<pc n="lb"/>
而衆心新實萬世無疆之休蓋千載不逢之㑹臣乍辭<pc n="lb"/>
帷幄方守藩垣徒欣右饗之成莫預駿奔之列瞻望闕<pc n="lb"/>
庭<hi>云云</hi>
                    <pc n="lb"/>
<pc n="　"/>
                    <pc n="　"/>代倉部知池州謝表<pc n="lb"/>
淮壖乘障初無固圉之功江表干城復玷承流之寄甫<pc n="lb"/>
祗職業參布詔條<hi>中謝</hi>伏念臣繆膺世賞之延濫綴官<pc n="lb"/>
聮之末投身冗散降命竒窮曩隨牒以戌邊適傳烽而<pc n="lb"/>
                    <pb n="15a"/>
儆備當戎馬之侵軼屢瀕至危頼王師之奮張卒獲自<pc n="lb"/>
保偶逃龜櫝之毁復玷魚符之分矧池陽之奥區乃江<pc n="lb"/>
表之重地干戈載戢則必佩服苞桑之戒兵農雜居則<pc n="lb"/>
必洽比細栁之屯匪時閎材疇荷隆委此蓋伏遇皇帝<pc n="lb"/>
陛下剛健中正齊聖廣淵賜十行之書留神萬國考三<pc n="lb"/>
載之績乆任百官自驚流落之蹤亦預使令之列臣敢<pc n="lb"/>
不悉循侯度祗若政經輯寜凋瘵之餘咨度弛張之道<pc n="lb"/>
奉上徳意如瞻咫尺之光同衆戚休敢顧升斗之祿<pc n="lb"/>
                    <pb n="15b"/>
<pc n="　"/>
                    <pc n="　"/>代倉部知吉州謝表<pc n="lb"/>
竢罪倉曹無禆邦計分憂江國尚玷藩條丁寜臨遣之<pc n="lb"/>
榮怵惕拊摩之責服官甫始拊已載兢<hi>中謝</hi>維是廬陵<pc n="lb"/>
介於楚甸土膏而人瘠物夥而俗貧萬室連甍剽奪時<pc n="lb"/>
鳴於桴鼔千艘銜尾轉輸日困於舳艫匪時通材疇荷<pc n="lb"/>
隆委如臣者賦資謭薄渉世闊踈两郡編民蔑矣慰安<pc n="lb"/>
之效二年省掾居然尸素之慚亟求襆被之行復與剖<pc n="lb"/>
符之寄力綿識眊責重事叢惟仰恃於乾坤或俯資於<pc n="lb"/>
                    <pb n="16a"/>
塵露茲蓋伏遇皇帝陛下配天立極繼聖御圖恢舉閎<pc n="lb"/>
摹網在綱而不紊操持大柄臂使指而必從雖逺在於<pc n="lb"/>
江湖猶近臨於軒陛臣敢不宣布詔令懷輯里閭急効<pc n="lb"/>
近功忍自謀於寵利深根固本誓勉盡於拙誠<pc n="lb"/>
<pc n="　"/>
                    <pc n="　"/>代叔父知南安軍謝表<pc n="lb"/>
職方之籍甫列附庸公車之章乃容專達恩既均於錫<pc n="lb"/>
土誠復敢於籲天<hi>中謝</hi>惟嶺下之小邦實江西之窮處<pc n="lb"/>
廐傳据南北之㑹廪稍積前後之増民力凋殘無以追<pc n="lb"/>
                    <pb n="16b"/>
隨他郡地望卑薄不足搖動有司既匪克勝復難自愬<pc n="lb"/>
職居人後憂在衆先如臣者聲迹至㣲技能甚短折肱<pc n="lb"/>
州縣雖險阻之少嘗屈首簿書顧神明之已耗晚推遷<pc n="lb"/>
於官牒誤畀付於守符苦為撫摩以稱臨遣此蓋伏遇<pc n="lb"/>
皇帝陛下敷施𢎞化丕冒上仁視邦選侯方旁求於召<pc n="lb"/>
杜考圖數貢亦㒺間於鄒滕曽謂瑣㣲驟䝉開可此蓋<pc n="lb"/>
伏遇皇帝陛下監觀邦本恢養治原制賦欲均期復大<pc n="lb"/>
禹九州之正施仁有漸姑從文王四者之先雨露旁流<pc n="lb"/>
                    <pb n="17a"/>
槁乾胥浹臣敬覃厚澤下逮窮民觀其拜賜之時猶有<pc n="lb"/>
乞憐之意既勤深恤得少竭於今年終覬大恩俾盡夷<pc n="lb"/>
於旁郡<pc n="lb"/>
<pc n="　"/>
                    <pc n="　"/>代舅曹史君知筠州謝表<pc n="lb"/>
九畿星拱並受詔條萬乘天臨誕敷宸指雖陋邦之代<pc n="lb"/>
匱亦徳意之親承具以聖謨告于裔土<hi>中謝</hi>竊以舜門<pc n="lb"/>
穆穆輯瑞以朝諸侯湯網恢恢受球而綴下國思皇盛<pc n="lb"/>
旦率履舊章肆勤前席之咨溥及左符之寄腹心屏翰<pc n="lb"/>
                    <pb n="17b"/>
臂指豪英凡拜賜於朱幡咸觀光於丹扆如臣者至謭<pc n="lb"/>
而拙甚愚以踈弓箕乆負於家傳簮笏偶逃於官謗長<pc n="lb"/>
江右壤筠水附城盼竹使以承流已過斗升之量欵楓<pc n="lb"/>
宸而錫對幸瞻咫尺之顔此蓋伏遇皇帝陛下濬哲文<pc n="lb"/>
明剛健中正下天上地酌民瘼以廣求小紀大綱收主<pc n="lb"/>
威而總攬邈在河山之外皆如廉陛之前臣敢不遵奉<pc n="lb"/>
章程慰安黎庶惇行教化漸移珥筆之風恪守部封少<pc n="lb"/>
効挈缾之智<pc n="lb"/>
                    <pb n="18a"/>
<pc n="　"/>
                    <pc n="　"/>代程給事乞致仕表<hi>秦少游</hi>
                    <pc n="lb"/>
臣某言臣聞未老遽歸非臣子報君之義既衰猶仕豈<pc n="lb"/>
儒生處已之方惟去就適合其時乃進退不愆於禮輙<pc n="lb"/>
陳悃愊仰瀆髙明臣誠惶誠恐頓首頓首伏念臣家本<pc n="lb"/>
單㣲材尤綿薄早縁章句聲律之末技偶中上科繼以<pc n="lb"/>
簿書訟獄之㣲勞誤更劇任三持使節八領郡麾以至<pc n="lb"/>
承乏小行人之官位備大司農之屬山川䟦渉幾徧於<pc n="lb"/>
五方日月推移殆踰於四紀遂叨蘭省之秩仍忝秘殿<pc n="lb"/>
                    <pb n="18b"/>
之名每撫心而自循縱没齒而焉報昨以䝉恩罷守被<pc n="lb"/>
㫖歸班身雖寄於海隅夢已升於帝所非不知懷金結<pc n="lb"/>
綬侍清光而足榮佩玉鳴騶聮法從之為幸但以風霜<pc n="lb"/>
漸迫蒲栁遽衰爰及上印之期當批乞骸之懇日暮途<pc n="lb"/>
逺顧已分之非安漏盡鐘鳴亦人言之可畏伏惟皇帝<pc n="lb"/>
陛下恢覆載之量廓照臨之明憐其實知止而請身察<pc n="lb"/>
其非偷安而避事避還官政獲反里閭况臣北陌東阡<pc n="lb"/>
雅多遊舊左飱右粥良給嵗時是以誦歌真主之稀逢<pc n="lb"/>
                    <pb n="19a"/>
盛述聖朝之難遇馬方羸老徒結戀於軒墀木已朽枯<pc n="lb"/>
或能蒸於芝菌臣不任祈天俟命激切屏營之至<pc n="lb"/>
<pc n="　"/>
                    <pc n="　"/>鄂州謝上表<hi>張天覺</hi>
                    <pc n="lb"/>
宣布温詔開諭逺民雖湖山千里之間如酺醵一堂之<pc n="lb"/>
上聴歡聲之相告慙共理之非良伏以旁接九江前臨<pc n="lb"/>
七澤地遐而陋俗魯以愚雖有沉寃莫能往愬至於極<pc n="lb"/>
病祗自悲吟䝉被皇明申頒徳意所謂律科嚴重鈎考<pc n="lb"/>
碎煩方田擾安業之農圜土聚徙鄉之惡私租迫脅公<pc n="lb"/>
                    <pb n="19b"/>
帑貪求學校驅迫者或違其孝養之心保伍追呼者或<pc n="lb"/>
失於耕桑之候寺觀掊繕營之費東南配漕輓之舟抑<pc n="lb"/>
賣茶塩强招卒伍文移速於星火追捕徧於里閭百端<pc n="lb"/>
紛更一切蠲罷可謂崇寜之孝治真為紹述之聖功而<pc n="lb"/>
臣初效外官㳟承嘉命唯憂疲懦未克推行豈有設施<pc n="lb"/>
可圖報稱有君如此碎首以之此蓋伏遇皇帝陛下誠<pc n="lb"/>
實應天典常師古王路以平其好惡道樞以㑹其是非<pc n="lb"/>
察臣於元祐之間未<hi>闕</hi>
                    <pc n="lb"/>
                    <pb n="20a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="21a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="　"/>謝改州表<pc n="lb"/>
臣某伏覩朝命以某地改為某州者帝天廣覆舊邦騐<pc n="lb"/>
民數之登侯社旁開新命首官僚之建山川頓為之改<pc n="lb"/>
觀人事歡謂其更生臣誠歡誠抃頓首頓首竊以喻在<pc n="lb"/>
                    <pb n="21b"/>
偏方世稱樂土孫呉之時始創為新喻縣李唐之初嘗<pc n="lb"/>
析置南呉州蓋歴朝之沿革不常而百里之廣輪如昨<pc n="lb"/>
其民畏刑而訟簡其士樂道而俗淳中更蕩析以離居<pc n="lb"/>
未幾還定而安宅側聼南人之相語深惟先帝之至仁<pc n="lb"/>
版圖既入於職方戶口倍増於井牧若稽古典宜列中<pc n="lb"/>
州兹蓋伏遇皇帝陛下乾坤包涵父母愛育家四海而<pc n="lb"/>
無外利萬物而不遺謂四萬五千戶之區惟天與祖之<pc n="lb"/>
付我而三百六十官之屬曰吏以治而得民遂令外服<pc n="lb"/>
                    <pb n="22a"/>
之賤㣲獲備中朝之遴選某等遭逢聖代鼔舞皇恩既<pc n="lb"/>
登進於吏民爰奉宣於徳化服休服采願聞乃屬而一<pc n="lb"/>
心于蕃于宣敢祝吾君之萬夀臣無任瞻天仰聖懽抃<pc n="lb"/>
踴躍之至謹奉表稱謝以聞<pc n="lb"/>
<pc n="　"/>
                    <pc n="　"/>謝上表<hi>洪景盧</hi>
                    <pc n="lb"/>
禁門直北乆違龍尾之趨藩郡落南忽玷虎頭之寄即<pc n="lb"/>
祇官次恭布詔條<hi>中謝</hi>伏念臣濩落而無所容愚憧而<pc n="lb"/>
不逮事遭逢嘉㑹自辜天地之恩留滯窮塗已隔江湖<pc n="lb"/>
                    <pb n="22b"/>
之夢不謂左符之寵恒勤前席之思今所領州故為劇<pc n="lb"/>
鎮地方千里接甌閩百越之區縣列十城介谿谷萬山<pc n="lb"/>
之阻人虛憍而尚氣俗啙窳以難馴平時䝉珥筆之聲<pc n="lb"/>
曩嵗蹈弄兵之釁皇風下暢既洗滌於三薫習氣相延<pc n="lb"/>
殆漸摩而一變得居長吏真可備員兹蓋伏遇皇帝陛<pc n="lb"/>
下徳如仁宗武類藝祖及國家之閒暇先務養民知稼<pc n="lb"/>
穡之艱難益嚴宅牧過令臣軰亦預遣中重念臣頃侍<pc n="lb"/>
清光最紆殊眷雖兩言溢惡欲興投杼之疑而一意在<pc n="lb"/>
                    <pb n="23a"/>
公獨頼垂旒之監致兹抆拭盡出生成比膺便坐之從<pc n="lb"/>
容曲軫温顔而慰藉感聖度不忘於微賤顧孤蹤寜慮<pc n="lb"/>
於棄捐臣敢不鞭䇿疲駑奉行寛大即墨受封於萬室<pc n="lb"/>
豈曰能賢㑹稽上最於三年其惟共理<pc n="lb"/>
<pc n="　"/>
                    <pc n="　"/>饒州謝上表<pc n="lb"/>
禁林挾日未遑坐席之温鄉郡一麾偶遂分符之便雖<pc n="lb"/>
始願不敢及此豈罪人乃能得之爰奉庭闈即趨官守<pc n="lb"/>
<hi>中謝</hi>伏念臣生而性介天與數竒應真主之誤知建單<pc n="lb"/>
                    <pb n="23b"/>
車而出使茹毛北海已驚半世之遷除舘西河幾絶一<pc n="lb"/>
生之望敢期天幸獲以身還方深故土之懷猥辱髙門<pc n="lb"/>
之召果聞取戾旋致疾顛上印綬以歸田固為輕典佩<pc n="lb"/>
銀黄而夸里更沐殊恩捧檄入門過家上冡桑梓遂晨<pc n="lb"/>
昏之養松楸寛夢寐之思行道觀瞻合宗感涕兹伏遇<pc n="lb"/>
皇帝陛下合徳天地玩心神明常思四表之歡不録萬<pc n="lb"/>
里之過而臣空行空反曽蔑效於秋毫乍佞乍賢尚叨<pc n="lb"/>
榮於書繡内而自訟其又奚言敢不上體至仁仰圖共<pc n="lb"/>
                    <pb n="24a"/>
理奉三年之計自惟無補於朝廷推一日之長庶或兼<pc n="lb"/>
容於獄市<pc n="lb"/>
<pc n="　"/>
                    <pc n="　"/>建康謝上表<pc n="lb"/>
香火奉祠乆卧漳濵之病絲綸借寵忽開江表之藩方<pc n="lb"/>
俯僂以固辭辱丁寜而趨上荷恩滋甚揣分難勝<hi>中謝</hi>
                    <pc n="lb"/>
伏念臣孤起諸生親逢上聖頻年近侍空餐積懼於人<pc n="lb"/>
言累月中樞伴食敢安於天職退從散位伏俟嚴誅當<pc n="lb"/>
王度之清夷列公材於中外臣之無似上所誤知奉留<pc n="lb"/>
                    <pb n="24b"/>
都管鑰之嚴况顓帥閫受連府節符之寄仍䕶鄉州三<pc n="lb"/>
組以誇一朝而獲兹蓋伏遇皇帝陛下如天至健若日<pc n="lb"/>
大明處法宫之中五帝其名莫及行聖人之政三王之<pc n="lb"/>
盛易為赫然夬決於小人卓爾晉昭於君子一新美化<pc n="lb"/>
可謂昌辰豈伊朽鈍之餘首玷蕃宣之重臣未知為吏<pc n="lb"/>
何以治民安田里而無歎愁雖謹思於體國以簿書而<pc n="lb"/>
報期㑹諒不免於瘝官唯有愚忠仰酬大造<pc n="lb"/>
<pc n="　"/>
                    <pc n="　"/>代福淮東舉茶事謝上表<hi>後兼常平</hi>
                    <pc n="lb"/>
                    <pb n="25a"/>
摠浪舶於三呉訖微善狀按雲艘於百越復冐除書揆<pc n="lb"/>
日問塗浹辰指部<hi>中謝</hi>切以漢規先具開邊糴以均輸<pc n="lb"/>
唐務富藏藉關征而贍本雖有便民之志頗乖實禀之<pc n="lb"/>
宜紛更旋奪於廷臣捐瘠或隨於軍用迨中世徙埸而<pc n="lb"/>
𣙜茗致諸蕃塌地以名錢大抵虛文蔑聞見效偉聖明<pc n="lb"/>
之立制張職守以建官吏偶失於三思事寖成於一切<pc n="lb"/>
維時改作盡復舊章自非通敏之流曷副班宣之責如<pc n="lb"/>
臣者猥䝉世賞辱在周行無材能閥閱之勞固宜反退<pc n="lb"/>
                    <pb n="25b"/>
習功利分銖之事豈有寸長曽是使華荐沾恩紀兹蓋<pc n="lb"/>
蓋伏遇皇帝陛下體天剛健措國清寜摠六服以收賢<pc n="lb"/>
明徳逺矣訪萬幾而詢政使人器之遂令朝著之微亦<pc n="lb"/>
玷輶軒之寄臣敢不裒多益寡散滯取贏一身而二任<pc n="lb"/>
之加勉祇承於上意三登遺九年之食庶還定於王民<pc n="lb"/>
<pc n="　"/>
                    <pc n="　"/>國史院進三朝正史帝紀表<pc n="lb"/>
三后在天誕著丕謨之懿百年積徳惟憑信史之傳方<pc n="lb"/>
論次之開先仰威靈之如在載㳙昩旦輙冐宸嚴臣等<pc n="lb"/>
                    <pb n="26a"/>
惶懼惶懼頓首頓首竊以詒厥孫謀實為大訓必有不<pc n="lb"/>
刋之典用扶可乆之基赫赫裕陵制作擅百王之冠巍<pc n="lb"/>
巍哲廟規模宏七世之觀迨昭考之勃興備盛朝之盡<pc n="lb"/>
美治安之極剖判所無禹繼舜舜繼堯顧三聖而守一<pc n="lb"/>
道事繫時時繫月宜有經以垂無窮慨多歴於嵗華訖<pc n="lb"/>
未施於功緒蓋士起異同之論而時更板蕩之餘視熙<pc n="lb"/>
豐符祐之成舉是非而雜揉攷崇觀政宣之志頗放失<pc n="lb"/>
於舊聞頼故家遺俗之猶存致偉蹟宏休之可紀參稽<pc n="lb"/>
                    <pb n="26b"/>
定貫允屬昌辰恭惟皇帝陛下宗祏宅心羮墻係念明<pc n="lb"/>
列祖之成徳以庶邦惟正之供覲文王之耿光善孝子<pc n="lb"/>
述人之事欲壯西廂之御趣裒東觀之書臣等自媿庸<pc n="lb"/>
虛敢知筆削書大事而垂則簡牘已殫緗素之勤藏名<pc n="lb"/>
山而副在京師終冀汗青之望臣無任瞻天仰聖惶懼<pc n="lb"/>
屏營之至謹以三朝正史帝紀隨表上進以聞<pc n="lb"/>
<pc n="　"/>
                    <pc n="　"/>謝除禮部尚書表<hi>王謙中</hi>
                    <pc n="lb"/>
臣某言昨䝉聖恩召臣歸朝除為禮部尚書者外閫蹔<pc n="lb"/>
                    <pb n="27a"/>
分遽遄歸於驛召昕朝甫對即擢長於春官席寵逾涯<pc n="lb"/>
撫躬憎懼臣誠惶誠恐頓首頓首伏念臣某奮身孤逺<pc n="lb"/>
逢世休明仕不因人終始皆䝉於睿簡才非適用險夷<pc n="lb"/>
但竭於愚忠去國倚廬起家臨鎮豹尾隔四年之從麟<pc n="lb"/>
符專一道之權聞田里之歎愁具知疾苦頒條詔之寛<pc n="lb"/>
大方究撫綏敢圖宣室之具恩誤玷中堂之率屬跡陪<pc n="lb"/>
鴛鷺恍疑夢寐之回履上星辰頓覺依乘之近被服章<pc n="lb"/>
之安吉引車轡之閑馳榮渥併加微軀難稱兹盖伏遇皇<pc n="lb"/>
                    <pb n="27b"/>
帝陛下亶聰建極知哲能官聚英雋以尊朝蓋為本根<pc n="lb"/>
之慮咨直清而典禮不徒玉帛之云退省迂儒曷膺妙<pc n="lb"/>
選臣敢不益堅素節仰報隆知顧北斗喉舌之司當謹<pc n="lb"/>
出納如稽古禮文之事敢廢討論臣無任瞻天荷聖感<pc n="lb"/>
佩屏營之至謹奉表稱謝以聞<pc n="lb"/>
<pc n="　"/>
                    <pc n="　"/>謝除吏部尚書兼翰林承㫖表<hi>周必大</hi>
                    <pc n="lb"/>
頻年入侍徧塵清近之班兩職並陞復冐殊尤之寵貫<pc n="lb"/>
服章於朽質被韀䇿於名駒異渥鼎來危衷震惕臣誠<pc n="lb"/>
                    <pb n="28a"/>
惶誠懼頓首頓首伏聞漢以尚書為喉舌唐以翰苑為<pc n="lb"/>
腹心明光畫省之嚴夔龍接武玉殿金鸞之邃頗牧在<pc n="lb"/>
中凡遇遷掄已為要劇矧疉膺於組綬足増耀於簮紳<pc n="lb"/>
如臣者天分弗髙人才甚下自惟始願不踰州縣之間<pc n="lb"/>
誰意晚塗浸躐賢豪之上揆分數祈於罷免䟽榮更誤<pc n="lb"/>
於褒遷冠秩序於南宫進班聮於東閣胡瞻鶉特乆慙<pc n="lb"/>
受祿之無功兼得熊魚彌媿舎生而取義二儀施大一<pc n="lb"/>
介命輕此蓋伏遇皇帝陛下文武生知聖神廣運使人<pc n="lb"/>
                    <pb n="28b"/>
也器隨良窳以無遺與物為春舉根荄而畢遂是容賤<pc n="lb"/>
士仍玷髙門惟聖朝法令之具存初不勞於裁覽而明<pc n="lb"/>
主徳功之俱懋亦何待於論思第當守三尺以不欺且<pc n="lb"/>
復盡一心而無隠庶持孤節仰報鴻私臣無任瞻天仰<pc n="lb"/>
聖感激屏營之至謹奉表稱謝以聞<pc n="lb"/>
<pc n="　"/>
                    <pc n="　"/>謝除禮部尚書兼翰林學士表<pc n="lb"/>
宗伯綴文昌之坐已高曳履之班翰林依華蓋之星尚<pc n="lb"/>
玷絲綸之直當聖主謹持於公器獨愚臣常媿於私人<pc n="lb"/>
                    <pb n="29a"/>
<hi>中謝</hi>瞻城南尺五之天致身無路想玉堦方寸之地通<pc n="lb"/>
籍幾年况乎出入禁嚴周旋侍從論思獻納日邇清光<pc n="lb"/>
衣被服成嵗叨徽數向匪負一時之望安能符衆論之<pc n="lb"/>
公如臣者學不足以知方才不足以應務家壁四立甘<pc n="lb"/>
為窮陋之民君門九重敢起躋攀之念忽拜便蕃之命<pc n="lb"/>
疊加優異之恩帥屬春官光貳卿之舊次摛文禁苑忝<pc n="lb"/>
四命之新榮煥寳帶以章身飾繡韀而騖駿正使實兼<pc n="lb"/>
數器尚虞稱塞之難矧伊初乏寸長何意超踰之甚周<pc n="lb"/>
                    <pb n="29b"/>
章就列俯仰懷慙此蓋伏遇皇帝陛下道叶舜華志恢<pc n="lb"/>
禹迹明明在下雖洞照於羣情浩浩其天每包涵於萬<pc n="lb"/>
類寜稍捐於爵秩恐或弃於菲葑遂致凡才亦塵顯仕<pc n="lb"/>
臣敢不悉其思慮稱是寵褒號令文章期助漢家之制<pc n="lb"/>
討論潤色勉希鄭國之賢茍逭素飱豈酬洪造臣無任<pc n="lb"/>
媿感之至謹奉表稱謝以聞<pc n="lb"/>
<pc n="　"/>
                    <pc n="　"/>中書舎人謝除翰林學士表<pc n="lb"/>
鳯掖演綸乆竢黜幽之典鑾坡裁詔誤叨儤直之榮拜<pc n="lb"/>
                    <pb n="30a"/>
命周章捫心媿汗臣誠惶誠恐頓首頓首伏以禹謨舜<pc n="lb"/>
典周誥商盤徳意具孚雖本帝王之惻怛訓詞播告亦<pc n="lb"/>
湏臣下之討論惟坦然明白於一心故粲若傳流于萬<pc n="lb"/>
世矧惟聖代丕振文明承明著作之庭畢來俊彦金馬<pc n="lb"/>
玉堂之士尤慎選掄宜得名儒專承内命如臣者斷無<pc n="lb"/>
他技累有至愚粗知前事之可師每嘆小才之難強螢<pc n="lb"/>
窻夜學燭莫望於金蓮蓬户乆居班豈知於玉筍奮身<pc n="lb"/>
一第餬口四方叨逢盛世之旁求𫉬與羣賢而並騖驟<pc n="lb"/>
                    <pb n="30b"/>
離粤渫服在髙華潤色非長悵已窮於薄技論思莫效<pc n="lb"/>
居有負於厚恩切幸保全敢希進擢豈謂忽從西户躐<pc n="lb"/>
寘北門以荒蕪之學而備顧問於禁林以骩骳之文而<pc n="lb"/>
助發揮於睿藻寵雖至矣懼亦隨之此蓋伏遇皇帝陛<pc n="lb"/>
下聖以日躋智由天錫垂拱視民之阜始終典學之脩<pc n="lb"/>
孔子多能集大成而自得髙皇善任屈羣䇿以無遺遂<pc n="lb"/>
致採葑俯令視草臣敢不告謀猷于后以聖王為師聴<pc n="lb"/>
漢詔於山東少補中興之治布堯言於天下庶無内相<pc n="lb"/>
                    <pb n="31a"/>
之慙臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝除太府少卿表<pc n="lb"/>
具官臣某言某月日奉聖㫖除臣為太府少卿者將命<pc n="lb"/>
江淮乆塵星省䟽榮魏闕驟亞月卿念委寄之不移知<pc n="lb"/>
皇恩之愈厚臣誠惶誠恐頓首頓首伏念寒鄉晚出薄<pc n="lb"/>
宦卑飛叨逢籲俊之秋濫綴登畿之數粤負乘於外府<pc n="lb"/>
旋列屬於中臺所懼汰歸乃膺臨遣給餉坐兼於兩路<pc n="lb"/>
空餐行及於再朞自量心計之非長常恐使華之不稱<pc n="lb"/>
                    <pb n="31b"/>
竊稽往籍具有前模流馬木牛葛亮創蜀中之運輦車<pc n="lb"/>
驪駕寇恂資河内之軍彼皆值於行師尚不聞於乏事<pc n="lb"/>
矧脱劍槖弓之後無飛芻輓粟之勤第鈎考於簿書粗<pc n="lb"/>
斡旋於金穀論功何有竊位則多已慚假寵於諸郎更<pc n="lb"/>
許參華於七寺中負梁鵜之刺徒驚晉馬之蕃此蓋伏<pc n="lb"/>
遇皇帝陛下大智博臨深仁徧覆灼知能否故雖逺而<pc n="lb"/>
不遺力勸事功凡有長而必録爰茂出綸之渥悉褒總<pc n="lb"/>
賦之臣遂致下愚亦升少列臣敢不仰承睿眷俯竭駑<pc n="lb"/>
                    <pb n="32a"/>
才無廢前勞少助足食足兵之政更圖後效永堅惟忠<pc n="lb"/>
惟孝之心臣無任仰天荷聖感激屏營之至謹奉表稱<pc n="lb"/>
謝以聞<pc n="lb"/>
<pc n="　"/>
                    <pc n="　"/>謝吏部侍郎表<pc n="lb"/>
嚴近叨居夙負瘝官之責武文迭試更膺換部之榮襲<pc n="lb"/>
衣頒在笥之珍寳帶錫章身之寵仰慙主眷俯愧輿言<pc n="lb"/>
<hi>中謝</hi>臣聞古之銓綜存乎人今之銓綜一於法存乎人<pc n="lb"/>
固可以得士然其敝也嘗由予奪之不公一於法固可<pc n="lb"/>
                    <pb n="32b"/>
以滅私然其敝也或致賢愚之同滯而况簿書紛若胥<pc n="lb"/>
史雜然茍稽察之弗精將混淆而莫辨欲酌古今之中<pc n="lb"/>
制當令人法之並行庶稍戢於吏姦亦少伸於士氣豈<pc n="lb"/>
容虛受以累明揚伏念臣性鄙習迂志卑才下早親翰<pc n="lb"/>
墨第為書生陳腐之談乆侍軒墀初乏禁從論思之語<pc n="lb"/>
引去則殊私之未報欲留則髙位之難安方進退之靡<pc n="lb"/>
寜忽選除之下逮肺腑抱履氷之懼面顔形撻市之羞<pc n="lb"/>
被此光靈若為稱塞兹蓋伏遇皇帝陛下乾行不息日<pc n="lb"/>
                    <pb n="33a"/>
照無私知人非堯帝之難巧壬奚患選衆有臯陶之舉<pc n="lb"/>
枉直自分夫何一介之臣乃冠貳卿之列臣敢不遵承<pc n="lb"/>
法令振拔滯淹雖㣲氷鑑之明上禆睿哲誓守權衡之<pc n="lb"/>
信仰助公平茍不辱知斯為報國<pc n="lb"/>
<pc n="　"/>
                    <pc n="　"/>謝除禮部侍郎表<pc n="lb"/>
掌秘府之圗書乆玷英遊之列奉甘泉之筆槖驟汙法<pc n="lb"/>
從之班恩厚踰涯感深洽骨<hi>中謝</hi>臣聞知人繇乎堯哲<pc n="lb"/>
分職著於周官明三徳以有家所以撫五辰而凝庶績<pc n="lb"/>
                    <pb n="33b"/>
佐六卿而率屬所以倡九牧而阜兆民何畏巧言其惟<pc n="lb"/>
吉士如臣者以一介甚踈之跡荷兩朝特達之知槐市<pc n="lb"/>
蓬山早塵華選烏臺鸞掖浸陟要班洎中返於江湖亦<pc n="lb"/>
旋歸於魏闕踰年于此片善莫聞心踧踖以不安顔忸<pc n="lb"/>
怩而罔措所期顯黜乃誤殊遷惟宗伯古之清曹惟貳<pc n="lb"/>
卿今之膴仕禮樂自天子出雖上禀於聖謨籩豆則有<pc n="lb"/>
司存當俯求於故實夫何鄙朴而許攝承夙夜直哉惟<pc n="lb"/>
清莫遂夔龍之選文章煥馬可述更慙乘馬之工兹蓋<pc n="lb"/>
                    <pb n="34a"/>
伏遇皇帝陛下冠古聰明御圗勤儉辨臣鄰之邪正昭<pc n="lb"/>
示抑揚閔風俗之墮偷力加勸沮知臣雖無可用之實<pc n="lb"/>
察臣粗有不欺之愚特假寵榮俾陪亞旅臣敢不益堅<pc n="lb"/>
素守更厲丹心效守職之小忠詎塞論思之責竭事君<pc n="lb"/>
之大節或酬覆幬之仁<pc n="lb"/>
<pc n="　"/>
                    <pc n="　"/>太上皇帝上僊慰皇帝表<pc n="lb"/>
天心難測邦禍荐臻甫渉夏秋而䘮考妣<hi>中慰</hi>臣竊以<pc n="lb"/>
慈懿寢園之奉翣馭將歸聖安丹鼎之成龍胡以斷黎<pc n="lb"/>
                    <pb n="34b"/>
庶攀號而不釋聖神悲痛以何堪恭惟陛下孝通神明<pc n="lb"/>
躬侍寢膳大舜終身之慕每竭誠心有唐二聖之歡方<pc n="lb"/>
隆榮養驟罹變故諒極哀恫願寛銜恤之情毋爽宅憂<pc n="lb"/>
之禮臣退休田里阻詣宫庭臣無任<hi>云云</hi>
                    <pc n="lb"/>
<pc n="　"/>
                    <pc n="　"/>孝宗登遐慰皇帝表<pc n="lb"/>
聖君侍膳方伸永命之新天父登遐忽下遏音之詔痛<pc n="lb"/>
結嚴宸之邃衰纏率土之濵<hi>中慰</hi>恭以尊號徳洽民心<pc n="lb"/>
仁根天性陟帝位二十八載髙蹈勌勤至寢門一日三<pc n="lb"/>
                    <pb n="35a"/>
朝乆膺隆養福共期於夀考疾俄殆於寤興設黼扆於<pc n="lb"/>
牖間惟聞末命乘白雲於帝所恍隔真遊撫弓劔以空<pc n="lb"/>
存視羮墻而猶見恭惟陛下睿思罔極孝慕素深問安<pc n="lb"/>
節以色憂不能正履宅亮隂而思道兹故弗言願懷繼<pc n="lb"/>
志之圗少抑終身之戚臣忝紱郡綬邈在海壖驚奉諱<pc n="lb"/>
音徒結攀號之戀坐縻官爵莫伸奔問之誠<pc n="lb"/>
<pc n="　"/>
                    <pc n="　"/>皇太后升遐慰皇帝表<pc n="lb"/>
慈帷晝掩哀訃夕聞凡思持載之功舉抱催傷之痛<hi>中</hi>
                    <pc n="lb"/>
                    <pb n="35b"/>
<hi>慰</hi>恭惟陛下事親盡禮侍膳殫誠乆承文母之歡徽音<pc n="lb"/>
遽隔逺邁顯宗之孝追慕何窮願寛陟岵之悲少副普<pc n="lb"/>
天之望<pc n="lb"/>
<pc n="　"/>
                    <pc n="　"/>皇太后升遐慰皇帝表<pc n="lb"/>
釁結東朝悲纏中夏遥知晬穆正劇哀恫<hi>中慰</hi>共惟陛<pc n="lb"/>
下性本自天行皆髙世漢文至孝晨昏無解帶之安虞<pc n="lb"/>
舜好生逺邇有畫冠之禁既勤施徳可謂寜親倐聞厚<pc n="lb"/>
地之傾莫曉彼蒼之意須思適變毋致過哀上以符慈<pc n="lb"/>
                    <pb n="36a"/>
寜治命之言下以副黎庶誠心之懇<pc n="lb"/>
<pc n="　"/>
                    <pc n="　"/>皇后上僊慰皇帝表<pc n="lb"/>
桂輪隠耀椒掖廞儀厚載既傾淵衷斯惻<hi>中慰</hi>伏以大<pc n="lb"/>
行皇后天姿恭儉地望髙華乆殫婦順之勞正倚坤寜<pc n="lb"/>
之助奄從先后莫返中闈恭惟陛下孝切亮隂思隆儷<pc n="lb"/>
極雖聖情之易感故天數之難移願寛當宁之思垂副<pc n="lb"/>
含生之望臣退居田里阻造宫庭臣無任<hi>云云</hi>
                    <pc n="lb"/>
<pc n="　"/>
                    <pc n="　"/>孝宗梓宫啟欑慰皇帝表<pc n="lb"/>
                    <pb n="36b"/>
舜三年之䘮倐臨襄葬商兩楹之殯初啟菆塗痛結重<pc n="lb"/>
宸悲纏率土<hi>中慰</hi>恭惟太上皇帝陛下孝思罔極宸禮<pc n="lb"/>
無違雖恭黙弗言若已㤀於天下然齊疏躬服自不廢<pc n="lb"/>
於宫中願紓追慕之懷益盡送終之典臣效官疎逺奉<pc n="lb"/>
報驚摧莫伸同軌之駿奔徒隕交頥之涕泗<pc n="lb"/>
<pc n="　"/>
                    <pc n="　"/>顯仁太后發引慰皇帝表<pc n="lb"/>
陟彼屺兮爰卜青烏之吉維其時矣遽瞻畫霎之行祖<pc n="lb"/>
道逶迤聖情惻楚<hi>中慰</hi>恭惟陛下徳鍾天性道冠人倫<pc n="lb"/>
                    <pb n="37a"/>
粤符素奈之謡深切蓼莪之感親䘮故所自盡也内不<pc n="lb"/>
廢於三年聖徳何加於孝乎外已刑於四海逮兹遣奠<pc n="lb"/>
尤極哀悰顧淑靈已隔於東朝惟追慕少寛於南面<pc n="lb"/>
<pc n="　"/>
                    <pc n="　"/>寜宗發引慰皇帝表<pc n="lb"/>
龜筮恊從既先於逺日龍輴就祖已次於近郊罄海宇<pc n="lb"/>
以悲摧極乾坤之悽愴<hi>中慰</hi>恭惟陛下作民明辟執古<pc n="lb"/>
通䘮致堯之思於羮墻而如見盡舜之孝豈富貴之解<pc n="lb"/>
憂屇七月之有期増九重之永慕臣輸將無補扈從有<pc n="lb"/>
                    <pb n="37b"/>
行臨表涕零實難㤀於忠戀承祧體重願少抑於聖懷<pc n="lb"/>
<pc n="　"/>
                    <pc n="　"/>太皇太后掩殯慰皇帝表<pc n="lb"/>
騩馭上賔武帳乆虛於長樂龜猶未諗容衣遂閟於稽<pc n="lb"/>
山一人嗟慈範之違萬國嘆坤儀之逺<hi>中慰</hi>恭惟陛下<pc n="lb"/>
純誠冠古至行積中慕親之心未嘗息焉執䘮之禮可<pc n="lb"/>
謂盡矣神靈為之顯相天日至於晏温用葛無麻蓋異<pc n="lb"/>
魯君之母因山配地實同唐室之規仙寢既成真游莫<pc n="lb"/>
返追懷聖善固益動於孝心俯為邦家當勉裁於哀慕<pc n="lb"/>
                    <pb n="38a"/>
<pc n="　"/>
                    <pc n="　"/>同前<pc n="lb"/>
日月有期爰畢因山之制寢園在望共勤陟岵之瞻追<pc n="lb"/>
懷太姒之徽音益惻武王之達孝恭惟陛下徳隆天性<pc n="lb"/>
念極母儀既哀戚之内深亦禮文之外盡為之宅兆奉<pc n="lb"/>
長樂之褘衣見于蓍龜配裕陵之吉壤逮兹甫竁孰不<pc n="lb"/>
纏悲雖上聖㷀㷀痛長違於慈矩然下民悃悃願勉抑<pc n="lb"/>
於至情<pc n="lb"/>
<pc n="　"/>
                    <pc n="　"/>寜宗掩殯慰皇帝表<pc n="lb"/>
                    <pb n="38b"/>
禹穴因山今圖改卜漢陵復土大事既襄凡戴照臨舉<pc n="lb"/>
深摧咽<hi>中慰</hi>恭以謚號皇帝休功邁世至仁如天方垂<pc n="lb"/>
衣以致太平廼脱躧而超萬乘六飛八駿尚仙馭之來<pc n="lb"/>
歸萬嵗千秋竟神遊之永閟恭惟陛下義隆送往孝極<pc n="lb"/>
奉先慨日月之有期倐寢園之告備臣將指扈送引睇<pc n="lb"/>
闕庭鍾慶發祥已兆龍岡之吉節哀順變願寛駟隙之<pc n="lb"/>
悲<pc n="lb"/>
<pc n="　"/>
                    <pc n="　"/>太上皇帝掩殯慰皇后牋<pc n="lb"/>
                    <pb n="39a"/>
虞帝陟方守已迷於梧野太公卜葬役始就於櫟陽復<pc n="lb"/>
土言遄望雲靡及<hi>中慰</hi>切以尊號儲精物表玩化天倪<pc n="lb"/>
太山其頽騐孔聖兩楹之奠祈招不作信穆王八駿之<pc n="lb"/>
遊兹永閟於慈顔宜有傷於冲抱恭惟陛下順承靡倦<pc n="lb"/>
定省弗違婦子熈熈尚憶椒盤之奉山川鬱鬱空聞檿<pc n="lb"/>
主之歸永懷如在之靈豈曰無從之涕伏望茂加節抑<pc n="lb"/>
勿過憂傷惟孝道之大端初不專於哭踊况王心之鉅<pc n="lb"/>
創尤所頼於慰寛<pc n="lb"/>
                    <pb n="39b"/>
<pc n="　"/>
                    <pc n="　"/>太皇太后掩殯慰皇帝表<pc n="lb"/>
兵衛載廞風静胥江之浪輇車已窆雲深禹㑹之山甫<pc n="lb"/>
周復土之儀益重居廬之感<hi>中慰</hi>伏以謚號蚤推食淡<pc n="lb"/>
晚樂含飴厭代賔仙棄四海九州之養因山定制妥千<pc n="lb"/>
秋萬嵗之靈仙馭莫追淵衷永惻共惟陛下仁心内恕<pc n="lb"/>
徳教旁加稱孝孫稱哀孫不忘繼志讀䘮禮讀祭禮尤<pc n="lb"/>
謹送終既永傷而永懷且如疑而如慕伏願為宗祊而<pc n="lb"/>
自重順時變以安行謂葬曰藏既克襄於大事至禮而<pc n="lb"/>
                    <pb n="40a"/>
止更節抑於餘哀<pc n="lb"/>
<pc n="　"/>
                    <pc n="　"/>太皇太后祔廟慰皇帝表<pc n="lb"/>
檿主來歸既講九虞之祭椒塗永閟遂㕘諸后之游悲<pc n="lb"/>
動紫宸禮嚴清廟<hi>中慰</hi>恭惟陛下誠通幽顯道述祖宗<pc n="lb"/>
問寢承顔事母昔同於事地謹終追逺寜親今至於寜<pc n="lb"/>
神雖云彛訓之遵時乃明王之孝閟宫有侐已聞升祔<pc n="lb"/>
於姜嫄南面何為願節哀恫於虞舜<pc n="lb"/>
<pc n="　"/>
                    <pc n="　"/>慈烈皇后祔廟慰夀成太后牋<pc n="lb"/>
                    <pb n="40b"/>
事嚴葬聖甫畢於山陵禮重祔姑益尊於宗廟聿隆安<pc n="lb"/>
奉深示顯承<hi>中慰</hi>切以尊號位歴四朝謀詒萬世寳慈<pc n="lb"/>
建極尚垂坤厚之光精爽在天宜正渙亨之假恭惟殿<pc n="lb"/>
下巍巍冲徳翼翼孝誠如慕如疑獨厚送終之意以享<pc n="lb"/>
以祀式嚴升配之儀諒因制寢之成益重視奩之感願<pc n="lb"/>
稽國典少釋聖懷雨露既濡雖未㤀於悽愴春秋而祭<pc n="lb"/>
尚少慰於哀思<pc n="lb"/>
<pc n="　"/>
                    <pc n="　"/>寜宗祔廟慰皇帝表<pc n="lb"/>
                    <pb n="41a"/>
廞衛反虞九筵載秩宗祊升祔萬世不祧<hi>中慰</hi>共以謚<pc n="lb"/>
號靈徳在天睿謨垂世鼎湖弓劍已迄大事之襄髙廟<pc n="lb"/>
衣冠再侈崇儀之奉昭穆以序妥侑惟時恭惟陛下若<pc n="lb"/>
稽大猷荅揚先訓主鬯以承祭祀於昭震洊之符假廟<pc n="lb"/>
以致精神深明萃聚之義既右烈考載陟新宫寜親大<pc n="lb"/>
於寜神既率先於孝治盡倫從而盡制願俯就於禮經<pc n="lb"/>
少抑哀思以祚羣品<pc n="lb"/>
<pc n="　"/>
                    <pc n="　"/>同前慰皇帝表<pc n="lb"/>
                    <pb n="41b"/>
龍湖莫返一以逺於僊游駒隙易馳十遂周於旬晷感<pc n="lb"/>
時増疚率土同情<hi>中慰</hi>恭惟陛下嗣服無疆繼聖有作<pc n="lb"/>
本生知於愛敬爰躬履於艱難率天下以為堯䘮舉行<pc n="lb"/>
三年之制慕終身而見舜孝度越五帝之隆驚晦朔之<pc n="lb"/>
屢更軫哀恫之一念願副有生之望少寛㒺極之悲<pc n="lb"/>
<pc n="　"/>
                    <pc n="　"/>慰皇帝表<pc n="lb"/>
僊游莫返倐驚流景之遷禮典有常奄及終䘮之制感<pc n="lb"/>
時増慕易月從權<hi>中慰</hi>恭惟陛下授神器之公承宗祧<pc n="lb"/>
                    <pb n="42a"/>
之重雖嬛嬛在疚難㤀人子之至情然業業萬幾當為<pc n="lb"/>
天下之大計願少寛於宸慮以永御於丕圖<pc n="lb"/>
<pc n="　"/>
                    <pc n="　"/>元正慰表<pc n="lb"/>
行夏時而正厯荐易嵗華履春露以念親益昭聖徳凡<pc n="lb"/>
預載持之數共懷怵惕之思<hi>中慰</hi>恭惟陛下以大孝而<pc n="lb"/>
顯揚任姒之徽音以至尊而度越參騫之髙行當萬國<pc n="lb"/>
貢珍之在列嘆東朝靈几之方新佩響唐宫莫展夀觴<pc n="lb"/>
之禮鐘鳴漢殿暫停元㑹之儀願寛追逺之心茂對履<pc n="lb"/>
                    <pb n="42b"/>
端之序臣猥將隆指不獲躬詣東上閣門臣無任<hi>云云</hi>
                    <pc n="lb"/>
<pc n="　"/>
                    <pc n="　"/>冬至慰表<pc n="lb"/>
化國日舒徐行北陸聖人孝至永念東朝凡在輿情同<pc n="lb"/>
深孺慕<hi>中慰</hi>恭惟陛下徳隆天性報厚母慈當宫線之<pc n="lb"/>
初添悵褘衣之漫逺率百官而為夀忍虛興慶之彛儀<pc n="lb"/>
幸舊宅而㑹冬益愴永平之故事願抑對時之感俯安<pc n="lb"/>
率土之心<pc n="lb"/>
<pc n="　"/>
                    <pc n="　"/>冬至慰表<pc n="lb"/>
                    <pb n="43a"/>
望雲氣於觀臺甫驗新陽之至斷鐘聲於長樂莫陳亞<pc n="lb"/>
嵗之儀上切哀恫下均感慕<hi>中慰</hi>恭惟陛下行髙文帝<pc n="lb"/>
孝邁有虞誦凱風聖善之詩悵六騩之永隔當化日舒<pc n="lb"/>
長之候視一線以増悲仰祈宸抱之少寛式副天心之<pc n="lb"/>
來復<pc n="lb"/>
<pc n="　"/>
                    <pc n="　"/>同前<pc n="lb"/>
亞嵗甫臨方講漢儀之舊徽音寖逺共深文母之思遥<pc n="lb"/>
知晬穆之光正切哀恫之慕<hi>中慰</hi>恭惟陛下道同堯舜<pc n="lb"/>
                    <pb n="43b"/>
行過淵騫罷長樂之夀觴深悲節物望慈寜之繐帳益<pc n="lb"/>
動孝思願寛追逺之懷庶對履長之序<pc n="lb"/>
<pc n="　"/>
                    <pc n="　"/>代文潞公謝太皇太后表<hi>張文潛</hi>
                    <pc n="lb"/>
稽留君命政求免於刑誅惠養老臣不使勞其筋力仰<pc n="lb"/>
睿私之從欲撫衰志以知榮伏惟太皇太后陛下厚徳<pc n="lb"/>
無疆至仁在上神孫臨祭知保乂之聖功多士充庭見<pc n="lb"/>
肅雍之盛徳恩及草木喜同天人臣幸以餘齡獲逢盛<pc n="lb"/>
旦雖籩豆駿奔之事徒有心哉而禮樂大備之時為後<pc n="lb"/>
                    <pb n="44a"/>
死者豈不偶爾尚足矜榮<pc n="lb"/>
<pc n="　"/>
                    <pc n="　"/>謝除權吏部尚書表<pc n="lb"/>
充員𤨏闥自顧㒺功擢長銓曹忽䝉誤寵仰皇慈之至<pc n="lb"/>
渥揣㣲分以何堪<hi>中謝</hi>竊以選部持衡夙號六卿之長<pc n="lb"/>
文昌聴履實為八座之聮非素推公方不足以柅吏奸<pc n="lb"/>
非妙有徳望不足以厭輿論雖黄繖之下無參異同而<pc n="lb"/>
縉紳之流鮮不闗係宜求精敏之彦以當要劇之司伏<pc n="lb"/>
念臣才不逮人學徒泥古一為支郡三入脩門乆侍上<pc n="lb"/>
                    <pb n="44b"/>
皇愧愚衷之無補親逄嗣聖荷褒擢之有加代言非陸<pc n="lb"/>
贄之工批敕謝李藩之器俯狥芻蕘之論屢寛斧鉞之<pc n="lb"/>
誅去省中者五年遂躐登於冡宰離班行者一載遽首<pc n="lb"/>
列於從臣禁林兼内制之文史舘渉信書之筆滿盈已<pc n="lb"/>
甚控避莫回頒御府之製衣益之鞶帯駕天閑之良馬<pc n="lb"/>
覆以雕鞍但喜悦親之私敢云稽古之效兹蓋伏遇皇<pc n="lb"/>
帝陛下多能天縱盛徳日新蒐舉異才踵登持槖之選<pc n="lb"/>
優容棄物獨負改竽之慙宜黜而遷以榮為懼臣敢不<pc n="lb"/>
                    <pb n="45a"/>
深思僥冒勉竭疲庸為山公啟事之書知非所及守崔<pc n="lb"/>
亮停年之格何足言勞尚幾典選之平少助官人之道<pc n="lb"/>
<pc n="　"/>
                    <pc n="　"/>代謝吏部侍郎表<pc n="lb"/>
代言西掖方拜誤恩攝貳東銓復叨改命循墻莫避臨<pc n="lb"/>
谷増危<hi>中謝</hi>伏念濩落無堪迂愚自信正以經營於菽<pc n="lb"/>
水故嘗希望於斗升昨自外官恭趨嚴召猥厠内朝之<pc n="lb"/>
鵷列親覩上聖之龍飛五歴粉闈一參月寺籌邉戎幕<pc n="lb"/>
無婉畫之可稱將命北庭幸歡盟之復締冒柱史詞臣<pc n="lb"/>
                    <pb n="45b"/>
之選兼宫端寳牒之司初無左右之先容盡出聖神之<pc n="lb"/>
親擢忽承帝制俾倅天官一新龜紫之榮仍假銓衡之<pc n="lb"/>
長莫回成渙徒激懦衷兹蓋伏遇皇帝陛下虛以受人<pc n="lb"/>
明於分職憐臣孤立於官路借以末光謂臣曽歴劇於部<pc n="lb"/>
曹付之重委臣敢不寅遵邦憲嚴制吏姦朝夕論思雖<pc n="lb"/>
素乏嚴吾之譽簿書期㑹庶勉追裴馬之名<pc n="lb"/>
<pc n="　"/>
                    <pc n="　"/>謝除叅知政事表<pc n="lb"/>
臣某誤䝉聖恩除為叅知政事者充貳樞庭方慚玩愒<pc n="lb"/>
                    <pb n="46a"/>
晉陪宰路遽被推遷倍深臨谷之危莫遂循墻之請臣<pc n="lb"/>
誠惶誠恐頓首頓首竊以朝廷建輔號天子之四隣政<pc n="lb"/>
事叅聞下丞相之一等定名稱於乾徳復官制於建炎<pc n="lb"/>
必求異能乃副隆委伏念臣頽齡景迫壯志日凋再掌<pc n="lb"/>
吏銓但守停年之格濫居宥府未寛思職之憂雖粗竭<pc n="lb"/>
於謭材終莫禆於末議負二宜去有七弗堪宿恙漸侵<pc n="lb"/>
將籲天而致禱誤恩狎至真蹐地以靡遑况秉鈞當軸<pc n="lb"/>
之虛員而知印押班之分日兼與漢章之約仍從商皓<pc n="lb"/>
                    <pb n="46b"/>
之遊命服匪頒復賜天閑之駿爰田増衍更開公社之<pc n="lb"/>
封昔在本兵尚為僥冒兹叨助理尤懼曠瘝兹蓋伏遇<pc n="lb"/>
皇帝陛下盛徳又新至誠樂與折衝禦侮坐底於外寜<pc n="lb"/>
聚精㑹神力先於内治簡求俊乂寘在弼諧肆令衰退<pc n="lb"/>
之蹤亦忝延登之數臣敢不益殫愚慮仰賛宏規曰都<pc n="lb"/>
曰俞願竊慕𢋫歌之善知足知止庶幾從告老之私臣<pc n="lb"/>
無任瞻天仰聖感切屏營之至謹奉表稱謝以聞<pc n="lb"/>
<pc n="　"/>
                    <pc n="　"/>謝簽書樞宻院事表<pc n="lb"/>
                    <pb n="47a"/>
銓部為真猶未經於滿嵗機廷簉貳乃遽辱於頒恩遜<pc n="lb"/>
避靡遑周章増惕<hi>中謝</hi>竊以官莫崇於執政職無重於<pc n="lb"/>
本兵必求文武之全才以任國家之重事邉隅甫定尚<pc n="lb"/>
勤宵旰之憂邦域以寜允藉弼諧之助豈應疲瘁可與<pc n="lb"/>
幾㣲如臣者資實腐儒仕叨法從由乆司於封駁故多<pc n="lb"/>
積於怨仇十載歸閒仰戴乾坤之施一朝收召復觀日<pc n="lb"/>
月之明不堪聴履之華復上垂車之請敢期誤渥俾賛<pc n="lb"/>
洪樞血氣既衰止合奉身而去軍旅未學孰知師命之<pc n="lb"/>
                    <pb n="47b"/>
嚴玷書殿之清班忝儲扄之下客被繡韉於上駟束鏐<pc n="lb"/>
帶以襲衣采食有加寵榮已甚兹蓋伏遇皇帝陛下人<pc n="lb"/>
惟求舊政務圗新謂代言於受禪之初未㤀孤迹迨趣<pc n="lb"/>
還於更化之始深憫凋年豈云術業之可稱蓋自眷私<pc n="lb"/>
之過厚遂容僥倖倍切凌兢臣敢不深感隆恩愈堅晚<pc n="lb"/>
節老當益壯固欲殫報主之忠耄矣無能終恐負知人<pc n="lb"/>
之鑒臣無任<hi>云云</hi>
                    <pc n="lb"/>
<pc n="　"/>
                    <pc n="　"/>進三朝國史表<hi>吕伯恭</hi>
                    <pc n="lb"/>
                    <pb n="48a"/>
三后在天軼洪猷於今古百王冠徳紀茂實於典謨爰<pc n="lb"/>
勒信書上干乙覽臣切以炎宋開萬年之祚裕陵發六<pc n="lb"/>
葉之祥丕顯哲宗於皇徽祖淵神心之相授煒聖列之<pc n="lb"/>
増光載纉武功疊西羌湟鄯之績稱秩元祀踵原廟丘<pc n="lb"/>
澤之規紛綸圗諜之符璀璨梯航之貢輯衆髦而建學<pc n="lb"/>
嗣養化源憲六典以建官世嚴朝著前揖商王之躅俯<pc n="lb"/>
卑唐帝之勲運啓中興統承丕緒南陽基命建武之元<pc n="lb"/>
號重開東觀細書太初之後闕不録博延新學論次舊<pc n="lb"/>
                    <pb n="48b"/>
聞大繼照以龍飛甫終萹於麟獲視諸故府配三聖金<pc n="lb"/>
匱之藏副在有司為千載石渠之鎮於斯為盛莫之與<pc n="lb"/>
京恭惟皇帝陛下孝通神明誠賛化育有典有則仰思<pc n="lb"/>
祖武之繩紀動紀言下叶孫謀之燕播諸琬琰炳若丹<pc n="lb"/>
青臣職總編摩功慙潤色莫測乾坤之藴第輸鈆槧之<pc n="lb"/>
勤述羲農黄帝之書既垂成式由堯舜文王之道願軫<pc n="lb"/>
宸衷臣無任瞻望闕庭竦懼屏營之至謹以三朝國史<pc n="lb"/>
隨表上進以聞<pc n="lb"/>
                    <pb n="49a"/>
<pc n="　"/>
                    <pc n="　"/>宰臣以下賀車駕幸秘書省表<pc n="lb"/>
東觀書林乆徯漢儀之覩西崑䇿府載瞻周馭之臨嗣<pc n="lb"/>
三紀之閟謩軼百王之盛節臣等懽抃懽抃頓首頓首<pc n="lb"/>
切以斯文崇替與世降升自我祖宗嚴載籍萃藏之地<pc n="lb"/>
于時典冊踵乘輿游幸之書從容藏誨之求廣大畯良<pc n="lb"/>
之聚炎圖再造華省一新爰親御於右文用仰繩於前<pc n="lb"/>
武重明善繼太極丕承乙夜牘陳念初載綱羅之不易<pc n="lb"/>
昕朝班入思中興儲養之有原乃臨三舘髦彦之躔乃<pc n="lb"/>
                    <pb n="49b"/>
展列聖圗書之奥帝暉下瞩光榮河温洛之藏天藻昭<pc n="lb"/>
垂跨過沛横汾之詠湛露示醇釀之惠承雲宣純繹之<pc n="lb"/>
音一日萬機曽靡齋居之暇九流七畧獨煩清蹕之留<pc n="lb"/>
蓋以恢稽古尚徳之風夫豈為飾治樂成之舉聲明布<pc n="lb"/>
濩慶澤汪洋恭惟皇帝陛下秩叙大經裁成王度多聞<pc n="lb"/>
將求建事既惠顧於簡編大烹所以養賢復均頒於肴<pc n="lb"/>
醳士心興起雅道流行臣等服在具僚身逄昌㑹第從<pc n="lb"/>
臣之頌敢揚厲於鴻休近天子之光請具宣於徳意臣<pc n="lb"/>
                    <pb n="50a"/>
無任<hi>云云</hi>
                    <pc n="lb"/>
<pc n="　"/>
                    <pc n="　"/>知黄州謝表<pc n="lb"/>
具官臣某言臣䝉聖㫖命臣解倉部之職出知黄州者<pc n="lb"/>
臣惟提邉符而乘障媿非禦侮之才佩郡紱以長民莫<pc n="lb"/>
稱承流之寄撫躬跼蹐蒞事凌兢<hi>中謝</hi>竊以羣萬國之<pc n="lb"/>
輿圗大一王之統御地分逺邇之别政有後先之差繄<pc n="lb"/>
牧守必得夫循良則黔黎庶底乎康乂睠惟小壘介於<pc n="lb"/>
長淮雖事簡而俗醇實望輕而責重登覽故迹多名勝<pc n="lb"/>
                    <pb n="50b"/>
嘯咏之餘參攷前聞亦豪傑馳驅之舊肆求共理必簡<pc n="lb"/>
異能如臣者樸拙孤蹤凋殘遺族㝠心造化已絶意於<pc n="lb"/>
紫青屈首簿書第研精於朱墨偶濫塵於論薦遂誤畀<pc n="lb"/>
於蕃宣自揣庸虛若為稱塞兹盖伏遇皇帝陛下錫天勇智<pc n="lb"/>
受命溥將日月光華悉在照臨之下乾坤髙厚咸歸覆<pc n="lb"/>
幬之中凡兹銅虎之頒尤謹玉闗之戍曽何踈賤亦預<pc n="lb"/>
選掄臣敢不宣布詔條輯寜閭里挈缾守器誓力保於<pc n="lb"/>
封陲毁瓦畫墁敢坐糜於廪祿臣無任<hi>云云</hi>
                    <pc n="lb"/>
                    <pb n="51a"/>
<pc n="　"/>
                    <pc n="　"/>謝史成受朝奉郎表<hi>曽子開</hi>
                    <pc n="lb"/>
裁成二帝之書仰資聖訓褒録諸儒之效俯逮孤生謬<pc n="lb"/>
進官榮併叨恩賚省循非稱冒昧為慙竊以簡䇿之傳<pc n="lb"/>
固多帝王之書為重文章之用非一述作之體為難在<pc n="lb"/>
昔有邦若時稽古自周而上具載百篇之言由漢以還<pc n="lb"/>
各成一代之史典謨之辭畧而雅春秋之法謹而嚴子<pc n="lb"/>
長雖謬於是非見稱事核孟堅頗推於詳贍或患文繁<pc n="lb"/>
降及後人益艱是任或紀事支離而失實或設辭骩骳<pc n="lb"/>
                    <pb n="51b"/>
而不工或踈畧牴牾之相形或取舎抑揚之未當歴觀<pc n="lb"/>
前載兹謂材難矧兩朝功徳之崇髙而五世聲明之富<pc n="lb"/>
有以至俊傑瑰竒之士檮杌嵬𤨏之姦載在信書傳之<pc n="lb"/>
後裔宜得貫穿馳騁之學温純深潤之辭追二典之光<pc n="lb"/>
華垂百王之軌範如臣之鄙揣分無堪幼聞道於父兄<pc n="lb"/>
粗知好古長論文于師友切慕著書然而植性昏㝠受<pc n="lb"/>
材濩落有淺見寡聞之累無屬辭比事之長遭世盛明<pc n="lb"/>
脱身冗散天禄石渠之奥蚤預校讐金匱玉板之文得<pc n="lb"/>
                    <pb n="52a"/>
參論次兹儒林之盛選實仕路之殊榮特達甄收莫非<pc n="lb"/>
帝力周旋長育咸出上恩自視庸虛固難報稱雖勤劬<pc n="lb"/>
於夙夜漫淹歴於嵗時闡發大猷豈敢希於作者整齊<pc n="lb"/>
故事或可繼於前人甫臨汗簡之終適遘負薪之疾奏<pc n="lb"/>
書天陛阻親望於清光拜賜宸庭莫與聞於褒詔豈期<pc n="lb"/>
推賞并及罔功養拙藏愚乆已逃於常憲因人成事兹<pc n="lb"/>
復玷於異恩遜辭弗容驚惶失措此蓋伏遇皇帝陛下<pc n="lb"/>
務尊先烈祗紹永圗謂祖考之功非形容之可既而子<pc n="lb"/>
                    <pb n="52b"/>
孫之孝在潤色之為能深詔有司共成大典蓋兼資於<pc n="lb"/>
衆智不求備於一人每矜載筆之勤靡間吹竽之濫致<pc n="lb"/>
兹瑣質均被鴻私螻蟻雖微素積愛君之念涓塵有補<pc n="lb"/>
敢忘許國之忠<pc n="lb"/>
<pc n="　"/>
                    <pc n="　"/>陳州謝上表<pc n="lb"/>
初縁細故輙丐徙州繼露危誠復求易地圗報未伸於<pc n="lb"/>
萬一冒煩已至於再三自非仁恕之朝當在譴訶之域<pc n="lb"/>
聖恩甚厚私願弗違視太守之章孱愚知幸望長安之<pc n="lb"/>
                    <pb n="53a"/>
日感涕難勝伏念臣託勢至孤叨榮過重謀身寡術易<pc n="lb"/>
致於人非竊祿無功難逃於鬼瞰材㣲命舛禍薄災深<pc n="lb"/>
方祗歴下之行忽遘漳濵之疾頋筋骸之素憊困藥石<pc n="lb"/>
之交攻氣屬如絲識幾去幹已分身歸於厚夜不圗天<pc n="lb"/>
假於餘生恍如夢寐之初回憯若醒醲之未解神明凋<pc n="lb"/>
耗形體支離念官守之尚遥迫王程之有限内省尫羸<pc n="lb"/>
之質豈堪撼頓之勞非敢自愛於疲癃實懼仰慙於任<pc n="lb"/>
使幸脩門之在望恃延閣之見收呌閽自言伏鑕俟罪<pc n="lb"/>
                    <pb n="53b"/>
蓋疾痛之加者呼父母而是愬精誠之至者動金石而<pc n="lb"/>
非難果上惻於淵衷俾曲從於私便維兹藩輔宻邇京<pc n="lb"/>
師事簡民淳首被朝廷之化里安户佚稀聞枹鼔之音<pc n="lb"/>
頋臣何人獲此善地可覩康寜之福皆縁覆䕶之恩矧<pc n="lb"/>
嘗守於是邦有相望之仲氏流風未逺故事可詢重念<pc n="lb"/>
臣昨守汝隂亦𨽻畿右始引小嫌而求避出於慮患之<pc n="lb"/>
太周終明大體而復還良以至公之在上銘心敢怠粉<pc n="lb"/>
骨難酬此蓋伏遇皇帝陛下聰明燭於四維而隆寛盡<pc n="lb"/>
                    <pb n="54a"/>
下威徳加於九有而内恕及人篤遺簮墜屨之仁推藏<pc n="lb"/>
疾納汚之誼太皇太后陛下處奥室之中而周知萬事<pc n="lb"/>
據崇髙之勢而洞照羣情常懷大徳之好生不忍匹夫<pc n="lb"/>
之失所憫臣忝陪侍從之末察臣實嬰沈瘵之餘假借<pc n="lb"/>
寵靈安全孤朽臣敢不體上之慈而哀矜于下念已之<pc n="lb"/>
病而綏養斯民庶收塵露之㣲少荅乾坤之施<pc n="lb"/>
<pc n="　"/>
                    <pc n="　"/>賀元祐四年明堂禮成肆赦表<pc n="lb"/>
侑帝饗親既金聲而玉振赦過宥罪遂雷動以風行歡<pc n="lb"/>
                    <pb n="54b"/>
聲達於幅員協氣冲乎上下竊以躬事天之禮莫如王<pc n="lb"/>
者之堂極嚴父之心是謂聖人之孝講兹鉅典屬在熈<pc n="lb"/>
朝即路寢以親祠兆于仁祖黜五精之並祭斷自神宗<pc n="lb"/>
光照前聞啓廸後嗣恭惟皇帝陛下紹膺寳命祗遹先<pc n="lb"/>
猷平成百度而不有其功覆載羣生而不尸其徳謂時<pc n="lb"/>
和嵗豐之效乃髙穹顧諟而然謂刑清武偃之祥乃七<pc n="lb"/>
廟威神之致矧屬承祧之始永懷濡露之恩將伸報本<pc n="lb"/>
之誠且展事生之道以祭恐數而瀆故遵三嵗之期以<pc n="lb"/>
                    <pb n="55a"/>
郊則逺而䟽故度九筵之位季秋令月吉日上辛備法<pc n="lb"/>
駕之儀協雅聲之奏牲牷博碩籩豆靖嘉元龜大輅之<pc n="lb"/>
旅陳篆轂錯衡之輻凑并柯共邸按圗諜而充庭髽首<pc n="lb"/>
貫胸袵衣冠而就列以引以翼有壬有林奠珪幣以告<pc n="lb"/>
䖍舞羽旄而象徳靈心合荅精意慼通嘉得四海之歡<pc n="lb"/>
増夀萬年之䇿尚念有司之庶獄豈無弗獲之一夫乃<pc n="lb"/>
御端闈亟敷大號滌瑕盪穢已責逮鰥空狴犴而縱縲<pc n="lb"/>
囚開府庫以賜軍士布慶施徳昭天漏泉彼泣辜弛網<pc n="lb"/>
                    <pb n="55b"/>
之仁推食解衣之惠方之于此不其狹歟臣忝綴從班<pc n="lb"/>
適分州寄莫與奉璋之列徒懷拱極之心<pc n="lb"/>
<pc n="　"/>
                    <pc n="　"/>南京謝上表<pc n="lb"/>
得郡便私未報期年之政因人易地更分京邑之權朝<pc n="lb"/>
始去於故棲夕已臨於新郡伏念臣材不堪於巨用行<pc n="lb"/>
有愧於古人蚤塵侍從之華寖冒藩垣之寵未踰再嵗<pc n="lb"/>
更守二州既不能興教化於民使之遷善而逺罪又不<pc n="lb"/>
能作聦明于外因以譁世而取名惟殫夙夜之勤期副<pc n="lb"/>
                    <pb n="56a"/>
焦勞之念矧彼淮陽之地舊為楚國之郊屬頻年昏墊<pc n="lb"/>
之餘加比屋凶饑之後浚溝湟以疏積潦發廪庾以賑<pc n="lb"/>
流民方竭力于經營遽䝉恩而罷徙國家别建都邑内<pc n="lb"/>
壯皇居維王迹之所基視他邦而尤重掌離宫之筦籥<pc n="lb"/>
奉原廟之衣冠以屬㣲臣彌慚非據此蓋伏遇皇帝陛<pc n="lb"/>
下矜憐舊物優假近班尚容環走于王畿因使周知于<pc n="lb"/>
土俗奉承清問敢希宣室之歸攀仰末光未覺長安之<pc n="lb"/>
逺誓當盡瘁少冀分憂至于事鞭朴以立威餙厨傳以<pc n="lb"/>
                    <pb n="56b"/>
干譽非明時之所尚亦私義之不為<pc n="lb"/>
<pc n="　"/>
                    <pc n="　"/>徐州謝上表<pc n="lb"/>
懷章去國不啻三年荷槖入朝未淹百日復棲遲於民<pc n="lb"/>
社驟違逺於闕庭迫義理之當然豈人情之所願竊念<pc n="lb"/>
臣禀性固陋承學迂踈懷泥古之至愚抱守官之獨見<pc n="lb"/>
豈特難堪於世用固已不善於身謀昨者召自留都處<pc n="lb"/>
之宗伯屬郊丘之肇祀議天地之經祠執禮雖明趨時<pc n="lb"/>
則戾已行之令豈孤論之能回不韙之誅敢偷安而茍<pc n="lb"/>
                    <pb n="57a"/>
免旋抗章而請辠䝉易地以示恩繼露㣲衷復頒温詔<pc n="lb"/>
終頼乾坤之造曲成犬馬之私假以使符置之善地循<pc n="lb"/>
行閭里固多魚稲之饒周覽山川頗有江湖之趣夫何<pc n="lb"/>
孤蹇獲此便安此蓋伏遇皇帝陛下寛裕有容包函徧<pc n="lb"/>
覆將以招致芻蕘之論是用特寛斧鉞之威伏惟恩慈<pc n="lb"/>
豈易報稱臣身雖在外義不㤀君况仰頼於皇明忍自<pc n="lb"/>
愆於官守深念長人之寄知無不為益堅許國之誠死<pc n="lb"/>
而後已<pc n="lb"/>
                    <pb n="57b"/>
<pc n="　"/>
                    <pc n="　"/>賀冊皇后表<pc n="lb"/>
中闈肇建盛禮興行人神協謀夷夏胥慶竊以國家為<pc n="lb"/>
天下之本后妃實王化之基致治所繇求端非逺恭惟<pc n="lb"/>
皇帝陛下紹天駿命垂世永圗承七廟之吉蠲奉三宫<pc n="lb"/>
之供養而長秋虛位六職曠官咨求淑人來相宗事上<pc n="lb"/>
遵太母之訓下採有司之言鼓鐘在庭典冊備物坤元<pc n="lb"/>
博厚已正於隆名婦順章明可風於率土臣身雖在外<pc n="lb"/>
義不㤀君誦造舟之詩想見光輝之盛申彤管之戒庶<pc n="lb"/>
                    <pb n="58a"/>
幾補報之忠<pc n="lb"/>
<pc n="　"/>
                    <pc n="　"/>賀上傳國寳表<pc n="lb"/>
受命之符為時而出自天之祐維聖是承方拜貺於大<pc n="lb"/>
庭遽均恩於率土官師動色海宇䝉休臣聞夫國璽之<pc n="lb"/>
有去來猶周鼎之有輕重好治而惡亂舎昏而即明頃<pc n="lb"/>
自有唐之衰荐更五代之季伏而不發殆且百年忽爾<pc n="lb"/>
自歸將傳萬世所以表祖宗積善之慶告社稷靈長之<pc n="lb"/>
休在聖與仁宜昌而夀恭惟皇帝陛下沉?廸哲剛健<pc n="lb"/>
                    <pb n="58b"/>
好生參天地以成能垂子孫而作則果有神物是貽皇<pc n="lb"/>
家固將配甘露以紀元豈止擬芝房而度曲臣職專守<pc n="lb"/>
土志切慕君講稱夀之儀阻陪下列奏升中之頌敬俟<pc n="lb"/>
方來<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="59a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐宋元名表卷下之一<pc n="lb"/>
                    <pb n="59b"/>
欽定四庫全書<pc n="lb"/>
<pc n="　"/>唐宋元名表巻下之二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>胡松<pc n="　"/>撰<pc n="lb"/>
<pc n="　"/>宋<pc n="lb"/>
<pc n="　"/>
                    <pc n="　"/>生日謝禮物表<hi>史真翁</hi>
                    <pc n="lb"/>
具官臣某上表臣言伏䝉聖慈以臣年八十特遣使賜<pc n="lb"/>
臣御筆溫言褒諭俾臣眉夀又賜臣金噐香茶以光慶<pc n="lb"/>
席臣巳即時望闕謝恩祇受訖者一人盛治正欣仁壽<pc n="lb"/>
                    <pb n="60a"/>
之同躋八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>衰踪亦荷康寜之敷錫敢期睿藻逺賚慶<pc n="lb"/>
儀奉内府之珍竒激中扄之感佩臣頓首頓首誠懽誠<pc n="lb"/>
抃伏念臣起身寒素遭世聖明依乘偶㑹於風雲遇合<pc n="lb"/>
適符於魚水力未施於横草位遽底於靣槐雖逼桑榆<pc n="lb"/>
獲遂掛冠之請而眷深簪履每興當宁之恩時䝉親札<pc n="lb"/>
之丁寜歳有生朝之賜予矧今厚意復示殊恩貂璫飛<pc n="lb"/>
鞚於川塗翰墨騰光於龍鳯謂臣浮生之稀有又過十<pc n="lb"/>
春祝臣暮齒之再延俾逢千歳杯盤羅列盆盎錯陳率<pc n="lb"/>
                    <pb n="60b"/>
皆粟縷於兼金况乃環裝於百寳分上方之清馥掇正<pc n="lb"/>
焙之龍芽顧惟窮陋之居曷稱便蕃之寵兹蓋伏遇皇<pc n="lb"/>
帝陛下乾坤長養父母愛憐自執巻於潛藩暨秉鈞於<pc n="lb"/>
初政撫存特異終始弗渝稽古無功巳媿於輜車乘馬<pc n="lb"/>
偷閒絶望載新於龍勺彛尊臣敢不銘刻肺膚精䖍香<pc n="lb"/>
火誓殫㣲悃祈歸美於非常尚覬餘生觀大勲於萬一<pc n="lb"/>
臣感荷天恩不勝激切之至謹奉表稱謝以聞<pc n="lb"/>
<pc n="　"/>
                    <pc n="　"/>狀元謝及第表<pc n="lb"/>
                    <pb n="61a"/>
臣某言某月日誤䝉聖恩濫叨狀元及第者黄屋臨軒<pc n="lb"/>
肆頒清問丹墀唱第咸錫殊科兹為士子之榮益顯文<pc n="lb"/>
風之振臣某誠惶誠恐頓首頓首切以真人御極聖學<pc n="lb"/>
造㣲屈至尊而延四方之豪謀正道而發千載之祕畧<pc n="lb"/>
去細故招徠讜言方驚大對之難酬敢意殊恩之普及<pc n="lb"/>
伏念臣等久䝉樂育濫與觀光昧通經明道之方乏為<pc n="lb"/>
史綴文之識况禮樂之制作何足以知頼皇帝之憲章<pc n="lb"/>
乃所願學謹誦語言於紙上誤占英俊之選中俾釋布<pc n="lb"/>
                    <pb n="61b"/>
韋悉加紳笏兹蓋伏遇皇帝陛下聖由天縱善與人同<pc n="lb"/>
明詔賔興豈漫修於故事昕庭親䇿冀有得於竒才上<pc n="lb"/>
勤旒扆之觀下采芻蕘之賤媿無剴切例辱甄收臣等<pc n="lb"/>
敢不思勵赤心愈堅素履淵源所自幸親見聖人之為<pc n="lb"/>
師夙夜靡㤀誓必以忠義而相勉臣等無任<hi>云云</hi>
                    <pc n="lb"/>
<pc n="　"/>
                    <pc n="　"/>侍講說書官為經筵進講孟子終篇謝賜金帶牙<pc n="lb"/>
<pc n="　"/>
                    <pc n="　"/>簡同侍讀修史官謝賜御筵及鞍馬香茶進詩表<pc n="lb"/>
臣某等言伏䝉聖恩以經筵進講孟子終篇賜臣等金<pc n="lb"/>
                    <pb n="62a"/>
帶牙簡并祕書省御筵及鞍馬香茶者華光講藝備觀<pc n="lb"/>
亞聖之書蓬省賜筵并錫多儀之寵感洪恩而播詠瞻<pc n="lb"/>
丹扆以颺言臣某等惶懼惶懼頓首頓首竊以漢帝論<pc n="lb"/>
經虎觀侈賜衣之渥唐宗嚮學瀛洲䟽給膳之榮意皆<pc n="lb"/>
寓於隆儒禮特豐於接下矧軻書之妙㫖傳孔道之正<pc n="lb"/>
宗由義居仁七篇之言靡不載垂憲貽後百世之王莫<pc n="lb"/>
能違於穆熈朝若稽丕訓祖禹發明於元祐表臣敷繹<pc n="lb"/>
於紹興逮聖神尊徳以有為於問學逢原而自得細旃<pc n="lb"/>
                    <pb n="62b"/>
晝訪聆責難陳善之規峩弁星環探知性盡心之蘊華<pc n="lb"/>
編甫徹謏聞奚禆疇侍言講說之勞暨著記纂修之職<pc n="lb"/>
鏐鞶絢采復頒象齒之珍玉斚示慈咸綴麟䑓之席上<pc n="lb"/>
駟式調於沃轡團龍交粲於竒芬稽古所無省躬莫稱<pc n="lb"/>
歸美以報拜手載朝贊至聖之大成述君臣之相説辭<pc n="lb"/>
陳約禮逺希積翠之篇句冩賜牋俯效集仙之飲退慙<pc n="lb"/>
斐墨曷對閎休兹盖伏遇皇帝陛下居安資深守約施<pc n="lb"/>
博覽大賢之論集興盛治之雍熈德醉從容秩太清之<pc n="lb"/>
                    <pb n="63a"/>
華燕幣將舄奕邁崇政之彛文臣等職媿寤疑恩沾同<pc n="lb"/>
樂讀古書而尚友諒懷望道之思頌清廟以致平期盡<pc n="lb"/>
事君之義臣等無任感天荷聖激切屏營之至謹各齋<pc n="lb"/>
沭撰成謝恩詩隨表上進以聞<pc n="lb"/>
<pc n="　"/>
                    <pc n="　"/>知隆興府到任謝表<hi>吳永叔</hi>
                    <pc n="lb"/>
起廢寓里䟽榮价藩臣罪積如丘山聖恩深於雨露恭<pc n="lb"/>
惟皇帝陛下法度堯禹典則舜文數引公卿欲聞四方<pc n="lb"/>
有水旱盗賊之奏親問守相要使庶民無歎息愁恨之<pc n="lb"/>
                    <pb n="63b"/>
聲豈應一介臣之㣲輙冒二千石之寄伏念臣學迂而<pc n="lb"/>
僻志廣而踈居官無以踰人任郡率多廢事雖衆女望<pc n="lb"/>
娥眉而交嫉實小人負乘噐以招尤特荷陛下知非臣<pc n="lb"/>
辜復以郡起式欽乃命爰疾其驅臣所領州<hi>云云</hi>臣常<pc n="lb"/>
閱漢輿圖數唐職貢或治南昌賜侯王之印或分西道<pc n="lb"/>
專採訪之權雖曰地雄亦因人重陳仲舉設孺子一榻<pc n="lb"/>
清譽高於岱嵩王𢎞仲得文正片碑靈光射於牛斗逮<pc n="lb"/>
我聖宋懿我孝宗升潛藩為統府之華表賜額用紀元<pc n="lb"/>
                    <pb n="64a"/>
之號首振吏治以開中興今天子聖明朝廷寛大乃眷<pc n="lb"/>
玉龍之散吏就交銅虎之左符臣已於某月日到府上<pc n="lb"/>
訖謹宣鴻化式慰黔黎紫馬朱衣雖動千里湖山之色<pc n="lb"/>
玉珂金鑰尚思五更京闕之朝臣無任<hi>云云</hi>
                    <pc n="lb"/>
<pc n="　"/>
                    <pc n="　"/>寜宗升遐慰皇帝表<hi>趙履常</hi>
                    <pc n="lb"/>
皇穹弗弔降此鞠凶黎民何辜罹此荼毒<hi>中慰</hi>伏以大<pc n="lb"/>
行皇帝撫億兆衆踰三十年仁恕結乎人心恭儉根於<pc n="lb"/>
天性清凈無作神明為徒故能消巨患若渙氷除宿奸<pc n="lb"/>
                    <pb n="64b"/>
如棄唾宗社祇叶朝野宴寜陟方奄聞率土震動恭惟<pc n="lb"/>
陛下越自藩邸入承宗祧亭育之恩深付託之噐重孝<pc n="lb"/>
思方切悲慕奚任然而綴衣於庭羣公既皆聽命即位<pc n="lb"/>
而哭百官莫敢不哀少抑至情永綏大業<pc n="lb"/>
<pc n="　"/>
                    <pc n="　"/>寜宗升遐慰皇太后表<pc n="lb"/>
昊蒼降割宸極登遐羣方震驚萬衆號絶<hi>中慰</hi>恭惟太<pc n="lb"/>
皇太后陛下隂陽合德夙夜同心勵相歴年順成多慶<pc n="lb"/>
驟罹禍棘諒劇悲摧願裁弓劒之思勉副簾帷之託<pc n="lb"/>
                    <pb n="65a"/>
<pc n="　"/>
                    <pc n="　"/>皇太子薨慰寜宗表<pc n="lb"/>
皇支殞秀國嗣告凶地驚少海之翻天慘前星之掩矧<pc n="lb"/>
凡黔首能不悼心<hi>中慰</hi>恭惟陛下道冒羣倫仁懷庶類<pc n="lb"/>
哀元良之不淑惻慈念以何堪雖寢門常時遂缺三朝<pc n="lb"/>
之禮然宗廟重事當圖萬世之基願釋聖心以安㝢内<pc n="lb"/>
<pc n="　"/>
                    <pc n="　"/>謝復官表<hi>真景元</hi>
                    <pc n="lb"/>
瞽言觸憲宜坐錮於終身慶澤詠徽乃悉還於舊物幸<pc n="lb"/>
逾始望恩出更生臣感激感激頓首頓首伏念臣昔綴<pc n="lb"/>
                    <pb n="65b"/>
周行嘗誇内直花甎畫日久承寜考之恩蒼梧暮雲忽<pc n="lb"/>
洒茂陵之血屬際飛龍之運首叨馳馹之招念非忘身<pc n="lb"/>
何以報國勉圖初政之助庶弗辱先皇之知而臣學泥<pc n="lb"/>
古陳識乖時變無袁盎之慷慨有汲黯之戇愚聖君非<pc n="lb"/>
不受言自臣踈於開導國人皆稱有罪上獨示於矜容<pc n="lb"/>
弗貶潮陽之八千僅奪駢邑之三百出晝如孟子豈懷<pc n="lb"/>
悻悻之私在畆若劉生徒抱拳拳之意雖欲摩鈆而自<pc n="lb"/>
效終虞復玷於孔艱遽頒紫詔之新盡削丹書之舊秩<pc n="lb"/>
                    <pb n="66a"/>
仍元士班視邇臣閒舘珍臺媿茍偷於廩禄鈞天廣樂<pc n="lb"/>
恍如侍於威顔人皆謂榮臣獨知懼此蓋伏遇皇帝陛<pc n="lb"/>
下聦明天縱聖敬日躋方東朝丕衍於修齡而南靣躬<pc n="lb"/>
臨於曠典導民以孝既洽四海之歡與物為春忍視一<pc n="lb"/>
隅之泣釋羈魂於幽穸反逐客於囚山爰及顓䝉亦皆<pc n="lb"/>
牽復臣敢不淬磨宿志湔滌曩愆犬馬之養無他惟篤<pc n="lb"/>
愛君之義江湖之身雖逺敢忘在國之心臣無任<hi>云云</hi>
                    <pc n="lb"/>
<pc n="　"/>
                    <pc n="　"/>進大學衍義表<pc n="lb"/>
                    <pb n="66b"/>
臣德秀言伏惟九月十五日中書省劄子為臣具奏乞<pc n="lb"/>
投進所撰大學衍義奉聖㫖令疾速投進者伏以汙竹<pc n="lb"/>
雖勤何補聖經之奥食芹欲獻誤䝉天語之溫以十年<pc n="lb"/>
纂緝之餘欣一旦遭逢之幸臣德秀惶懼惶懼頓首頓<pc n="lb"/>
首惟大學設八條之教為人君立萬世之程首之以格<pc n="lb"/>
物致知示窮理乃正心之本推之以齊家治國見修己<pc n="lb"/>
為及物之原曾子之傳獨得其宗程朱以來大明厥㫖<pc n="lb"/>
迨師儒之繼出有章句之昭垂且少所服膺晚而知趣<pc n="lb"/>
                    <pb n="67a"/>
謂淵源逺矣實東魯教人之㣲言而綱目粲然乃南靣<pc n="lb"/>
臨民之要道曩叨侍從論思之列適當姦諛䝉蔽之時<pc n="lb"/>
念將開廣於聦明惟有發揮於經術使吾君之心炳如<pc n="lb"/>
白日於天下之理洞若秋毫雖共兠雜進於堯朝豈魑<pc n="lb"/>
魅能逃於禹鼎不量菲薄欲効編摩遽罹三至之讒徒<pc n="lb"/>
結九重之戀既投閒而置散因極意以研精畎畆不忘<pc n="lb"/>
君每惓惓於報上藩牆皆置筆幾矻矻以竆年首剟聖<pc n="lb"/>
賢性命道德之言旁採古今治亂安危之迹必提其要<pc n="lb"/>
                    <pb n="67b"/>
皆聚此書凡諸老先生之講明粗加該括於君子小人<pc n="lb"/>
之情狀尤極形容載瞻海嶽之崇深期効㳙埃之禆補<pc n="lb"/>
兹蓋伏遇皇帝陛下乾旋坤運日就月將於緝熈单厥<pc n="lb"/>
心基命遹隆於成后念終始典於學遜志克邁於高宗<pc n="lb"/>
方將切磋琢磨而篤於自修定静安慮而進於能得事<pc n="lb"/>
欲明於本末理期貫於精粗適萃成編冒塵清燕止其<pc n="lb"/>
所止願益加止善之功新以又新更推作新民之化臣<pc n="lb"/>
干冒天威無任激切屏營之至臣所撰到大學衍義四<pc n="lb"/>
                    <pb n="68a"/>
十三巻并目録共成二十三帙用黄羅夾複封全謹隨<pc n="lb"/>
表上進以聞<pc n="lb"/>
<pc n="　"/>
                    <pc n="　"/>謝宣召入院表<pc n="lb"/>
伏以來從南服未宣民版之勞召寘北扉猥被宸綸之<pc n="lb"/>
寵光生里巷榮動簪紳竊觀列聖之用人惟待詞臣而<pc n="lb"/>
加禮盖於言語文章之外責其論思獻納之忠或雖忤<pc n="lb"/>
㫖而暫閒終必弃瑕而復用修除翰苑在環滁出守之<pc n="lb"/>
餘軾侍禁庭亦赤璧歸來之後豈非加嵗月則其文老<pc n="lb"/>
                    <pb n="68b"/>
涉憂患則其慮長乃登邃嚴以備顧問如臣者才華弗<pc n="lb"/>
競戇拙自將掌先皇内制者六年毎慙越爼迨陛下初<pc n="lb"/>
元之再命竟許循墻以馳驅州縣之頻且廢弃山林之<pc n="lb"/>
乆見聞寖少藝業益荒結茅屋於雲邉已甘終老瞻玉<pc n="lb"/>
堂於天上若隔前生敢云白首之重來誤辱清衷之妙<pc n="lb"/>
簡獲玷乆虛之選幾成三入之榮兹盖伏遇皇帝陛下<pc n="lb"/>
肆筆成文解絃更化志孚羣聼欲下山東之書念在邉<pc n="lb"/>
陲或訪河西之事必有端良之彦以充供奉之班奚取<pc n="lb"/>
                    <pb n="69a"/>
臣愚俾承人乏臣敢不益堅晚節思答隆知賜宫錦而<pc n="lb"/>
嘉草詔之能雖非敢望録金鏡而任進賢之要實所自<pc n="lb"/>
期臣無任<pc n="lb"/>
<pc n="　"/>
                    <pc n="　"/>進仙源類譜表<pc n="lb"/>
天發慶源衍皇攴於有永國嚴大典章烈祖於無疆令<pc n="lb"/>
日載蠲上儀交舉竊以建邦啟土胄本出於神明扶世<pc n="lb"/>
導民德巳參於化育厚裔苖之憑藉培厯運之靈長炎<pc n="lb"/>
宗肇興上通元造昭陵在御專以至仁垂光覃被於雲<pc n="lb"/>
                    <pb n="69b"/>
來流澤涵濡於億兆厥開真主並緝曠文譜增屬籍之<pc n="lb"/>
華牒冠史臣之録發揮昌緒見小宗大宗之藩中載宏<pc n="lb"/>
綱示特書屢書之重源流綜貫典冊崇成繇宣祖以來<pc n="lb"/>
盛星羅於霄極若明道而後實日靖於洪圖振振信厚<pc n="lb"/>
之風皥皥泰和之治銀潢滉漾玉版閟嚴千八百國之<pc n="lb"/>
封先乎異姓五三六君之籍允也同符懿鑠龎洪函生<pc n="lb"/>
闓懌恭惟皇帝陛下隆恩睦族駿惠紹基帝系綿延鑒<pc n="lb"/>
支葉本根之輔皇猷渾灝思規摹矩矱之尊式是丕彛<pc n="lb"/>
                    <pb n="70a"/>
對於華旦臣等參聮庭宷親覩邦祺垂統聿傳陋枊芳<pc n="lb"/>
永㤗之譜休聲逺繼賡石介慶厯之詩臣仰瞻天顔喜<pc n="lb"/>
躍屏營之至謹以仙源類譜隨表上進以聞<pc n="lb"/>
<pc n="　"/>
                    <pc n="　"/>知泉州謝表<pc n="lb"/>
具官臣某言某月日䝉聖㫖命臣知泉州者伏以簜節<pc n="lb"/>
九州觀風何有桐城千里假寵過優俶見吏民敬宣詔<pc n="lb"/>
㫖<hi>中謝</hi>伏念臣性資戇拙學術迂踈入侍禁林僅守勿<pc n="lb"/>
欺之節出乘使傳曾㣲可録之勞毎慙虛負於明恩敢<pc n="lb"/>
                    <pb n="70b"/>
謂更叨於劇寄泉雖閩鎮古號樂郊其柰近嵗以來浸<pc n="lb"/>
非昔日之觀征𣙜太苛而蠻琛罕至澇傷相繼而農畝<pc n="lb"/>
寡收宗枝之廩倍增郡帑之儲赤立銀溢於山者亡有<pc n="lb"/>
嵗為旁郡而代輸粟生於地者幾何日伺鄰邦之轉餉<pc n="lb"/>
嗸嗸乎鞭扑之苦盻盻焉㠶檣之來凡兹數端尤為深<pc n="lb"/>
病顧雖一旦不可寜居竊自揣於庸虚凛莫知其稱塞<pc n="lb"/>
此盖伏遇皇帝陛下燭臨萬國噐使百工念臣篤於事<pc n="lb"/>
親期欲便甘㫖之奉知臣嚴於律己或能銷貪鄙之風<pc n="lb"/>
                    <pb n="71a"/>
進邃職以奬行錫溫綸而加勉敢不欽承異渥誓答隆<pc n="lb"/>
知㢘平而吏民敬焉雖莫望漢人之政忠信則蠻貊行<pc n="lb"/>
矣願恪遵孔聖之言臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝除禮部侍郎兼直院侍讀表<pc n="lb"/>
龍飛九五幸逢真主之興驛召再三俾造邇臣之列職<pc n="lb"/>
親地邃恩鉅人㣲<hi>中謝</hi>臣竊惟國勢之重輕率視人材<pc n="lb"/>
之聚散王多吉士殆猶鳴鳯之集梧桐朝有直臣則若<pc n="lb"/>
猛獸之衞藜藿伏念臣學雖志道材匪踰人忝乙第於<pc n="lb"/>
                    <pb n="71b"/>
慶元臨軒之初綴三舘於嘉定改絃之始鼇扉乆直曾<pc n="lb"/>
㣲華國之文螭陛屢前徒抱愛君之志越從予節洊易<pc n="lb"/>
守藩尚期宣室之席前忽痛鼎湖之弓墮羲輪東出方<pc n="lb"/>
薄海之仰瞻漢札西來先時髦而取召身未登於詞掖<pc n="lb"/>
班巳躐於儀曹金馬玉堂假儒臣之榮寵蘭臺石室窺<pc n="lb"/>
史氏之祕藏自惟何人叨此殊奬兹盖伏遇皇帝陛下<pc n="lb"/>
德全純懿學務緝熈念皇天后土之照臨居懷兢畏察<pc n="lb"/>
君子小人之消長實兆興衰謂臣雖無適用之材知臣<pc n="lb"/>
                    <pb n="72a"/>
粗有不欺之節擢躋邇服許貢㣲忠臣敢不戒在茍容<pc n="lb"/>
期於美報惟禮可以為國願廣晏嬰之言非道不敢前<pc n="lb"/>
陳竊效孟軻之敬臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝除户部表<pc n="lb"/>
十連竊寵媿藩閫之罔功一札遄歸叨地官之進長班<pc n="lb"/>
躐陪於踐斗懼深重於履氷<hi>中謝</hi>伏念臣素守朴忠濫<pc n="lb"/>
膺廸簡曩被初元之召首躋邇服之榮自退屏於山林<pc n="lb"/>
寖逖違於軒陛憂時之髮益白悵去國之十年戀闕之<pc n="lb"/>
                    <pb n="72b"/>
心為丹敢忘君於一飯属䝉起廢再玷承流皂蓋分符<pc n="lb"/>
氈復既還於舊物青冥授鉞繡行仍忝於故鄉曽坐席<pc n="lb"/>
之未溫忽賜環之巳及方躬攬宏開於公道而彚征必<pc n="lb"/>
萃於羣賢敢圖孤踪之漂流亦辱清朝之記録且民部<pc n="lb"/>
周司徒之任豈惟稽户口於版圖顧尚書古納言之官<pc n="lb"/>
蓋實專喉舌之樞要誤拜演綸之渥冒陞曵履之華退<pc n="lb"/>
省駑疲曷勝螡負兹盖恭遇皇帝陛下乾剛天健蓄懿<pc n="lb"/>
日新親庶政以厲精大明黜陟臨百官而昭德洞察忠<pc n="lb"/>
                    <pb n="73a"/>
邪念臣嘗參紫槖之聮知臣粗厲素絲之節輙還近綴<pc n="lb"/>
俾侍清光臣敢不期稱隆私勉堅初志生財有道雖慚<pc n="lb"/>
源流本末之知事君勿欺願竭献納論思之報<pc n="lb"/>
<pc n="　"/>
                    <pc n="　"/>江東漕謝到任表<pc n="lb"/>
兩螭夾侍久㸃近班四牡載馳叨分劇部假中秘隆儒<pc n="lb"/>
之寵為外臺將指之光望過所期感深以惕臣某<hi>中謝</hi>
                    <pc n="lb"/>
伏念某材非適用幸有逢辰屬漢廷更化之初首唐室<pc n="lb"/>
登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>之選金鑾夜直承宻命者六朞玉陛晨趨對清光<pc n="lb"/>
                    <pb n="73b"/>
於再稔凡吮墨濡毫之任皆振纓峩弁其間吏責既稀<pc n="lb"/>
所願優游於邇列主恩未報寜忘眷戀於本朝其如親<pc n="lb"/>
闈喜懼之年當謹人子清溫之職輙援公輔辭翰林之<pc n="lb"/>
請庶幾潘岳奉版輿之權分太守之符日須成命出少<pc n="lb"/>
府之節遽冒殊恩懷章而過里門閱宿而臨封部敬卜<pc n="lb"/>
中和之節重宣寛大之書輅傳初馳旄倪爭覩謂朝廷<pc n="lb"/>
所以輟柱下之史盖聖主所以惠江左之民因博采於<pc n="lb"/>
風謡頗究知其疾苦以垂罄之家而困追胥之目以屢<pc n="lb"/>
                    <pb n="74a"/>
豐之嵗而多流徙之人官無足證之簿書里有難平之<pc n="lb"/>
徭役文移星火不勝胥吏之誅求牒訴丘山半為賦租<pc n="lb"/>
之煩重興言及此勿捄可虖輙殫朝夕之咨諏兼體公<pc n="lb"/>
私之緩急賦難遽省盍漸捐賦外之征民未易蘇當先<pc n="lb"/>
去民間之蠧竊自量其緜薄恐終負於選掄兹盖伏遇<pc n="lb"/>
皇帝陛下洪造曲成大明博照念臣志存將母俾獲便<pc n="lb"/>
於㫖甘知臣學本愛人欲稍觀其政事肆加邃職仍畀<pc n="lb"/>
重權臣敢不以阜俗為阜財之方以恱民為恱親之本<pc n="lb"/>
                    <pb n="74b"/>
灌輸所仰媿初無鞭算之能撙節是先惟敬佩玉音之<pc n="lb"/>
訓<pc n="lb"/>
<pc n="　"/>
                    <pc n="　"/>再知泉州謝表<pc n="lb"/>
奉祠居里每勤北極之瞻進職守藩復忝南州之寄甫<pc n="lb"/>
臨舊服恪布寛條臣某<hi>中謝</hi>臣聞天道至仁風霆無竞<pc n="lb"/>
日之怒聖君大度山林鮮終棄之才韓安國起於徒中<pc n="lb"/>
栁宗元用於貶所皆為長吏盖值明時㣲臣乏漢唐二<pc n="lb"/>
子之能陛下守祖宗萬年之法昨者金華之入侍溫然<pc n="lb"/>
                    <pb n="75a"/>
玉色之下詢曷嘗因諌以罪人自愧格君之無術方抨<pc n="lb"/>
彈交上獨亮秋山之愚迨霈宥一頒盡洗元城之玷何<pc n="lb"/>
嗇於議罰而樂於用恩庸見九重之本心不忍一𤯝而<pc n="lb"/>
弃物既班次對又秩殊庭沒齒飯蔬夫亦奚憾建牙作<pc n="lb"/>
屏則匪所期敢圖皂盖朱轓之華仍涖紫㡌清源之境<pc n="lb"/>
念昔先帝付臣此州玩愒三年不聞善最侵尋半世復<pc n="lb"/>
見遺民屬當公私凋敝之餘不勝上下煎熬之急七邑<pc n="lb"/>
而二為煨燼十室而九乏盖藏禁旅雲屯軍餉每難於<pc n="lb"/>
                    <pb n="75b"/>
宿飽宗藩日茂俸緍半出於鑿空自省迂踈若為經理<pc n="lb"/>
兹蓋伏遇皇帝陛下道心淵静德性昭融不以䛕恱為<pc n="lb"/>
愛君故畧臣疇昔嬰鱗之譴不以聚歛為體國故取臣<pc n="lb"/>
平時求牧之長畀以舊封責其來效臣昔猶將母今獨<pc n="lb"/>
携孥禄弗逮於養親志維遄於報上拊摩瘡痏冀邦人<pc n="lb"/>
生意之復還培溉本根為聖朝元氣之一助<pc n="lb"/>
<pc n="　"/>
                    <pc n="　"/>代謝除工部侍郎表<hi>秦少游</hi>
                    <pc n="lb"/>
具官臣某言某月日誤䝉聖恩除臣為工部侍郎者入<pc n="lb"/>
                    <pb n="76a"/>
司太僕已慚稱述之虛進貳冬官尤愧選掄之誤顧叨<pc n="lb"/>
塵之巳甚念辭避之弗容承命惟驚撫躬以懼臣誠惶<pc n="lb"/>
誠恐頓首頓首伏念臣身承家訓世受國恩荷先朝特<pc n="lb"/>
達之知䝉二聖生成之賜左選都司之要既獲備員内<pc n="lb"/>
閣秘殿之嚴更容通籍以至外專兩郡内閱三卿徒為<pc n="lb"/>
歳月之淹莫克事功之效方虞罷黜退伏於田廬敢意<pc n="lb"/>
推遷遽陪於法從材㣲任過恩重報難此蓋伏遇皇帝<pc n="lb"/>
陛下盛德海涵至仁天覆以臣父某歴四朝而被遇登<pc n="lb"/>
                    <pb n="76b"/>
三事以退居知父子至情欲慰桑榆之景念君臣難遇<pc n="lb"/>
遂收菅蒯之才豈惟一敝族之榮時乃百執事之勸臣<pc n="lb"/>
敢不鞭策駑蹇淬厲鈍頑以捐軀報國之誠為竭力事<pc n="lb"/>
親之義臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝除翰林學士表<hi>汪彦章</hi>
                    <pc n="lb"/>
非才冒寵久誇文石之班優詔傳恩趣上玉堂之直既<pc n="lb"/>
假朝章之煥仍分御府之珍遜避莫從叨塵為懼臣惶<pc n="lb"/>
媿惶媿頓首頓首伏以文章雖本一技命令實行四方<pc n="lb"/>
                    <pb n="77a"/>
故自古禁林之除極當時儒者之選矧今多士尤重他<pc n="lb"/>
官内敷帝制之坦明外應軍書之警急學非閎博難酬<pc n="lb"/>
䟦燭之咨思或淹遲將誤掣鈴之召當待瓌傑來承燕<pc n="lb"/>
閒如臣者猥以諸生起於遐裔首尾䇿名之二紀中間<pc n="lb"/>
不調者十年㑹真人光復之初陪列辟駿奔之後驟膺<pc n="lb"/>
簡㧞徧歴高華既時廵清蹕之屢移方驛召羣英之未<pc n="lb"/>
至執羈在道視草無人姑從東省之聫兼候北門之對<pc n="lb"/>
嘗因多病不勝狗馬之心願賜寛恩任逐桑榆之暖卒<pc n="lb"/>
                    <pb n="77b"/>
云代匱遂使為真兹蓋伏遇皇帝陛下志靖華夷憂深<pc n="lb"/>
宵旰勵精於學每求稽古之臣罪巳以言欲致銷兵之<pc n="lb"/>
福治雖得要人豈當材臣敢不仰佩眷知力思補報絲<pc n="lb"/>
綸行逺顧奚俟於丹青海嶽居㣲或有資於塵露臣無<pc n="lb"/>
任<hi>云云</hi>
                    <pc n="lb"/>
<pc n="　"/>
                    <pc n="　"/>辛亥年正旦遙拜道君皇帝表<pc n="lb"/>
伏以接千嵗之統推神筴以膺期上萬年之觴御端朝<pc n="lb"/>
而受祉若稽故實遥企清光恭惟太上皇帝陛下體道<pc n="lb"/>
                    <pb n="78a"/>
粹精怡神冲漠方席宗祧之慶遽成國歩之艱帝堯游<pc n="lb"/>
汾水之陽乆忘天下文王遇明夷之卦益見聖人臣自<pc n="lb"/>
逺威顔荐更時序當璣衡之載復悵旒扆之猶賒鴻鴈<pc n="lb"/>
雖賔莫致帛書於沙漠風濤中阻徒瞻雲氣於蓬萊<pc n="lb"/>
<pc n="　"/>
                    <pc n="　"/>賀赤烏白鵲表<pc n="lb"/>
治格時雍祥昭羽屬生皆異禀凝丹素以成形出若相<pc n="lb"/>
符信圖書之上瑞必有召此來非偶然<hi>中賀</hi>伏以烏本<pc n="lb"/>
陽精鵲知嵗事方聖祚紹隆於大德適天時應在於金<pc n="lb"/>
                    <pb n="78b"/>
行宜爾珍禽呈兹瑞質孝能致哺煌煌儀則之新喜必<pc n="lb"/>
傳音翯翯羽毛之潔用明諸福之畢至孰謂二蟲之無<pc n="lb"/>
知恭惟皇帝陛下保合太和緝熈純嘏跂行喙息皆安<pc n="lb"/>
性命之情岳貢川珍盡發乾坤之蘊是生神物來相昌<pc n="lb"/>
期將合采以成章乃同時而薦祉徊翔有煒恊周家王<pc n="lb"/>
屋之符粹美而真異莊子彫陵之見既九重之有託寜<pc n="lb"/>
三匝以求安臣等幸列近司喜逢休應有生咸遂宜多<pc n="lb"/>
可俯之巢同類相求將致來儀之鳯<pc n="lb"/>
                    <pb n="79a"/>
<pc n="　"/>
                    <pc n="　"/>羣臣上皇帝勸進第一表<pc n="lb"/>
天命有歸將嗣興於景運人心胥恱咸暱就於至仁雖<pc n="lb"/>
晬表之非遥猶鴻稱之未正辱居近列殊震危衷<hi>中謝</hi>
                    <pc n="lb"/>
伏念臣叨受國恩早居法從方百六朝廷之厄㑹偶二<pc n="lb"/>
三輔弼之無人猥以庸虚叅其謀議旋屬敵情之變遽<pc n="lb"/>
成天歩之艱二帝出郊既䝉塵而不返九祧乏祀將攝<pc n="lb"/>
祼以為名所宜引死以力争顧獨包羞而茍活生雖可<pc n="lb"/>
耻志則甚明蓋天下屯危方苦存仁之未定而古人事<pc n="lb"/>
                    <pb n="79b"/>
業唯觀濟否之何如使生靈相顧以無歸雖溝瀆自經<pc n="lb"/>
而奚益輙慕周勃安劉之計庶伸程嬰存趙之忠儻奉<pc n="lb"/>
真人光膺神噐嗣一祖八君之傳序慰四方萬里之謳<pc n="lb"/>
吟誓伏歐刀敢煩司敗幸率土相從而歸啓且諸侯不<pc n="lb"/>
輟以事周雖國鴻休實臣素志願假須臾之死前瞻咫<pc n="lb"/>
尺之威伏惟皇帝陛下中奮英明外符信順受圖高邑<pc n="lb"/>
之壝趣駕未央之宫盛九賔之禮以見羣臣輯六獻之<pc n="lb"/>
儀而朝清廟時方多故幸少留黄屋之心臣既無功願<pc n="lb"/>
                    <pb n="80a"/>
自謹青宫之職<pc n="lb"/>
<pc n="　"/>
                    <pc n="　"/>謝除兼侍講表<pc n="lb"/>
臣某言伏奉制命除臣兼侍講者視草禁嚴談經閒燕<pc n="lb"/>
叨近侍進言之責極儒臣稽古之榮拜命以還撫躬而<pc n="lb"/>
懼臣<hi>中謝</hi>嘗謂天縱將聖奚須博學以成名王求多聞<pc n="lb"/>
蓋欲取人而為善故自古右文之世必留心講藝之官<pc n="lb"/>
如臣至愚何以仰稱兹蓋伏遇皇帝陛下卓然上知濟<pc n="lb"/>
以克勤同漢祖之英論道不忘於息馬笑齊侯之陋讀<pc n="lb"/>
                    <pb n="80b"/>
書見議於斵輪而臣猥以非才膺兹遴選第竭簡編之<pc n="lb"/>
習仰承帷幄之光雖海岳深崇顧何取涓埃之細然聖<pc n="lb"/>
賢聞見或不如農馬之專<pc n="lb"/>
<pc n="　"/>
                    <pc n="　"/>謝進書特授左中大夫表<pc n="lb"/>
臣某言伏奉誥命以臣再修到元符庚辰所編詔㫖等<pc n="lb"/>
特授臣左中大夫者國史補亡雖日勤於采獲君恩馭<pc n="lb"/>
幸乃嵗冒於遷除矧方抱於遺弓忍獨榮於載筆上還<pc n="lb"/>
不獲退省為憂<hi>中謝</hi>恭以太上皇帝聖學高明天資仁<pc n="lb"/>
                    <pb n="81a"/>
厚承熈洽百年之後享安榮兩紀之餘凡今言動之所<pc n="lb"/>
傳視古詩書而無愧祇緣誤國之相繼循致陟方而不<pc n="lb"/>
還既海隅皆服於堯䘮宜柱下一新於漢注夙䝉垂付<pc n="lb"/>
適幸纂成豈謂皇帝陛下明發有懷兼收罔棄嗟夏時<pc n="lb"/>
之既失於杞莫稽幸商頌之復全以那為首特懋存書<pc n="lb"/>
之賞猥霑承學之臣敢不仰奉殊私俯殫緜力裒中朝<pc n="lb"/>
副墨之要俟良史殺青之求穆王御駿以來歸巳辜此<pc n="lb"/>
望孔子感麟而有作尚見其人<pc n="lb"/>
                    <pb n="81b"/>
<pc n="　"/>
                    <pc n="　"/>謝授新安郡侯表<pc n="lb"/>
臣某言准告命伏䝉聖恩以宗祀赦文授臣新安郡開<pc n="lb"/>
國侯加食邑三百户者禮洽中天慶覃外服猥奉十行<pc n="lb"/>
之詔就加五等之封臣<hi>中謝</hi>伏念臣積冒恩私浸踰分<pc n="lb"/>
願作偷閒於異縣䝉起廢於偏城乆客還家方憇南飛<pc n="lb"/>
之鵲通侯授印忽成左顧之龜雖滲漉以惟均何遭逢<pc n="lb"/>
之獨異兹蓋伏遇皇帝陛下陶鎔萬類藩飾羣工屬宣<pc n="lb"/>
宗之受釐罄寰區而䝉福臣適臨本郡仍胙鄉州宋人<pc n="lb"/>
                    <pb n="82a"/>
洴澼以得封望胡及此漢將銀黄而誇里榮乃過之寵<pc n="lb"/>
既逮於子孫忠敢移於生死臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝泉州到任表<pc n="lb"/>
恭承休命就易名藩去父母之邦接淅敢同於他國問<pc n="lb"/>
蠻夷之俗褰帷如在於中州責重捫心恩深隕涕<hi>中謝</hi>
                    <pc n="lb"/>
伏念臣昨從祠舘叨領守符素號迂踈無問馬及羊之<pc n="lb"/>
智乃䝉安便得維桑與梓之州二年而勞力勞心一身<pc n="lb"/>
而畏首畏尾力祈罷免反冒遷除雖賣劒買牛老猶堪<pc n="lb"/>
                    <pb n="82b"/>
於渤海然舉頭見日身益逺於長安茲蓋伏遇皇帝陛<pc n="lb"/>
下總覈百王照臨萬國眷方隅之瀕海湏師帥之得人<pc n="lb"/>
故遣近臣往綏遐俗况今閩徼莫盛泉山既旁接書文<pc n="lb"/>
之同當尤懲獄市之擾臣敢不仰遵寛大俯厲衰殘講<pc n="lb"/>
求百粤之宜叅諸禹貢奉上三年之計對以春秋<pc n="lb"/>
<pc n="　"/>
                    <pc n="　"/>皇太后還闕賀表<pc n="lb"/>
伏審太皇后旋輿朔漠正位東朝唯一人修不已之誠<pc n="lb"/>
故四海睹非常之慶恭惟皇帝陛下徳配高厚孝通神<pc n="lb"/>
                    <pb n="83a"/>
明躬行曽閔於九重力奉姜任於萬里雖天人之交相<pc n="lb"/>
實古今之未聞十載中天瞻鬱鬱葱葱之氣一朝廣内<pc n="lb"/>
賦融融洩洩之詩於昭夢日之祥永享含飴之樂臣屬<pc n="lb"/>
嬰官守阻造闕庭方歎唐朝屢下建中之詔忽聞漢殿<pc n="lb"/>
一新長樂之儀遥知坤極之尊莫望天顔之喜<pc n="lb"/>
<pc n="　"/>
                    <pc n="　"/>謝謫永州居住表<pc n="lb"/>
孱愚冒寵久依日月之光盈滿延烖自處雷霆之下䝉<pc n="lb"/>
聖恩之寛大與善地以生全罪大心寒威深涕落<hi>中謝</hi>
                    <pc n="lb"/>
                    <pb n="83b"/>
伏念臣初無稱道積有悔尤所當退養於罷癃乃復浸<pc n="lb"/>
成於老誖忽聞威命適在窮途冒風雪以疾馳越江湖<pc n="lb"/>
而跧伏非恃冕旒之察難逃鈇鉞之誅兹蓋伏遇皇帝<pc n="lb"/>
陛下剛健法天聰明稽古干戈不用再臻全盛之時刑<pc n="lb"/>
賞何心一付至公之論而臣靡思兢慎仰負函容缾居<pc n="lb"/>
井湄雖有措身之地狐正丘首未知歸骨之期<pc n="lb"/>
<pc n="　"/>
                    <pc n="　"/>賀皇太子正位表<pc n="lb"/>
伏審顯膺寳册升位春宫臨軒行曠古之儀見廟示承<pc n="lb"/>
                    <pb n="84a"/>
祧之重恭惟皇太子殿下分輝寳緒毓粹璿源挺天人<pc n="lb"/>
岐㠜之資禀神聖狥齊之教當周室本支之盛獨冠百<pc n="lb"/>
男宜漢家羽翼之成無煩四皓前星外炳洊震中潜某<pc n="lb"/>
幸列宗枝喜隆邦本河潤九里方率族以依仁月有重<pc n="lb"/>
輪願登歌而薦祉<pc n="lb"/>
<pc n="　"/>
                    <pc n="　"/>謝除樞宻使表<pc n="lb"/>
臣某伏䝉聖慈授以樞宻之職牢辭弗獲者執柄於中<pc n="lb"/>
久汚樞宻之地進班其首更叨綸綍之恩䝉眷奬之非<pc n="lb"/>
                    <pb n="84b"/>
常私𤨏材而不巳安危所係榮懼交深臣惶恐惶恐頓<pc n="lb"/>
首頓首伏念臣生江湖之鄉非廊廟之噐偶扞防於牧<pc n="lb"/>
圉䝉記録於冕旒當中興無文武之才有慙吉甫乃一<pc n="lb"/>
見受腹心之寄自比留侯荐膺推擇之榮遂處弼諧之<pc n="lb"/>
任謀參帷幄職摠韜鈐永言國歩之屯方頼廟謀之勝<pc n="lb"/>
外有交侵之強敵内多竊發之姦民兩河未復於輿圖<pc n="lb"/>
二聖尚勞於岳狩非兵莫濟得士斯昌豈伊章句之腐<pc n="lb"/>
儒堪此朝廷之大任兹蓋伏遇皇帝陛下治先稽古志<pc n="lb"/>
                    <pb n="85a"/>
在宅中躬堯舜之仁雖欲躋民於富夀攄高文之憤不<pc n="lb"/>
忘克已於憂勤詳延左右之臣猥及中下之品臣敢不<pc n="lb"/>
兼收羣䇿務究逺猷念國家甞膽之憂適當今日豈臣<pc n="lb"/>
子捐軀之報或後古人臣無任<hi>云云</hi>
                    <pc n="lb"/>
<pc n="　"/>
                    <pc n="　"/>代辭節度使表<pc n="lb"/>
誤恩隆洽久䝉曠職之譏小巳兢慚敢緩辭榮之請具<pc n="lb"/>
輸愚懇仰冒隆威<hi>中謝</hi>伏念臣早濫褒揚浸階華近雖<pc n="lb"/>
孤忠圖報誓糜殞以為期然晚節知非悟滿盈之可戒昨<pc n="lb"/>
                    <pb n="85b"/>
侍言於帷幄祈休迹於田廬甫解煩機遽頒異數以章<pc n="lb"/>
句小儒而切授方之寵以斗升素志而叨制禄之優方<pc n="lb"/>
渙號之巳行固牢辭而莫獲坐貪名噐荐歴嵗時若猶<pc n="lb"/>
冒昧以自如將至顛隮而靡悔伏望皇帝陛下特垂公<pc n="lb"/>
聼俯諒忱辭鐫築壇節制之名守弼亮允釐之任豈獨<pc n="lb"/>
少安於分願固將無累於恩私既聖度曲全諒保益謙<pc n="lb"/>
之終吉况天威未逺敢忘歸美之餘忠<pc n="lb"/>
<pc n="　"/>
                    <pc n="　"/>代汪樞宻辭免表<pc n="lb"/>
                    <pb n="86a"/>
入參廟算方俟黜幽進長樞庭更叨圖舊仰荷褒揚之<pc n="lb"/>
過實深盈滿之憂敢布腹心仰干旒扆<hi>中謝</hi>臣竊以聖<pc n="lb"/>
主之用人也必量其材之所至忠臣之事主也先度其<pc n="lb"/>
力之所堪故為之上者靡傷知人之明為之下者得逃<pc n="lb"/>
曠職之累一失此道兩乖厥宜如臣者初乏經綸特緣<pc n="lb"/>
遭遇二紀服周行之末一朝居多士之先昨叨近弼之<pc n="lb"/>
除已過平生之望豈有方更於晦朔居然躐次於鈞衡<pc n="lb"/>
雖至無知敢忘自揆伏望皇帝陛下以隆寛盡物以獨<pc n="lb"/>
                    <pb n="86b"/>
斷馭臣知愚誠蓋出於由衷於成命何嫌於反汗别求<pc n="lb"/>
賢佐共圖宏濟之功無使孤蹤益重疾顛之禍<pc n="lb"/>
<pc n="　"/>
                    <pc n="　"/>代汪副樞辭免表<pc n="lb"/>
聖神有作方收海内之人豪綿薄何功遽執朝廷之兵<pc n="lb"/>
柄顧超踰之已甚雖庸懵以知辭<hi>中謝</hi>竊惟樞筦之司<pc n="lb"/>
實次鈞衡之任唯時初載順信獲助於天人宜帝逺圖<pc n="lb"/>
安危注意於將相倘以小人而大受孰宣元老之壯猷<pc n="lb"/>
如某者生本寒鄉出陪多士早從外補甘心簿領之勞<pc n="lb"/>
                    <pb n="87a"/>
沒齒周行敢意功名之㑹昨屬裔夷之謀夏猥承明詔<pc n="lb"/>
以臨州内撫三軍本無竒䇿外乗一障僅守故封㑹帥<pc n="lb"/>
幕之肇開總兵符而入侍扞防牧圉䟦履山川逮九五<pc n="lb"/>
御圖之初預三千同徳之列負羈絏而廵天下自知罪<pc n="lb"/>
戾之多聽鼔鼙而思將臣敢幸捜揚之及既委腹心之<pc n="lb"/>
寄仍加體貌之優非不願榮懼終速謗伏望皇帝陛下<pc n="lb"/>
特垂淵聼俯諒危衷收渙汗之誤恩責捐軀之後效義<pc n="lb"/>
非所處雖匹夫不可以利囘情有可矜在明主固容於<pc n="lb"/>
                    <pb n="87b"/>
理奪<pc n="lb"/>
<pc n="　"/>
                    <pc n="　"/>建寜軍節度使謝表<hi>呂吉甫</hi>
                    <pc n="lb"/>
備嚴近之選而抵非常之愆當清明之朝而罹甚重之<pc n="lb"/>
譴孽乃自作咎將誰歸伏念臣起自諸生暗於大道持<pc n="lb"/>
窽啟之聞而欲經於事變信呻吟之得而希掛於功名<pc n="lb"/>
分既過逾理宜顛越矧先帝有為之始乃羣材願効之<pc n="lb"/>
時輙先要津以閡疑路雖預討論者三四事而參幾務<pc n="lb"/>
者一二年凡是蠧國害民之由實臣懵學誤朝之致豈<pc n="lb"/>
                    <pb n="88a"/>
亦下流之所處更令衆惡以皆歸偶失當時士師之刑<pc n="lb"/>
難逃今日司直之論尚䝉善貸未寘嚴誅特從四裔之<pc n="lb"/>
遷以正三凶之化衰疲逺謫人皆知其難堪親愛生離<pc n="lb"/>
聞者為之太息伏惟皇帝陛下天仁自得聖孝先充撫<pc n="lb"/>
弓劔之遺藏每加悽愴顧廟堂之舊物寜不䀌傷特非<pc n="lb"/>
毁之至深猶典刑之為屈龍鱗鳯翼已絶望於攀援蟲<pc n="lb"/>
臂䑕肝一冥心於造化涕逐言出莫知所從<pc n="lb"/>
<pc n="　"/>
                    <pc n="　"/>浙東提舉到任謝表<hi>朱文公</hi>
                    <pc n="lb"/>
                    <pb n="88b"/>
擢於偏壘付以外臺便道造廟單車詣部延見父老問<pc n="lb"/>
其疾苦之由宣布詔書諭以丁寜之意榮逾望表懼溢<pc n="lb"/>
情涯<hi>中謝</hi>伏念臣生長田間棲遲林壑居然朴拙見謂<pc n="lb"/>
迂踈潛心切慕於師承行已敢干於義命㑹逢聖旦參<pc n="lb"/>
預時流驟自草萊起分符竹乾坤大德施且不貲螻蟻<pc n="lb"/>
私情報於何有屬歉嵗民無艱食謂愚臣職有㣲勞寵<pc n="lb"/>
之冊府之華畀以近畿之節雖駑馬之十駕後者鞭之<pc n="lb"/>
然鼯䑕之五窮技止此耳毋乃累公朝之選重以為多<pc n="lb"/>
                    <pb n="89a"/>
士之羞兹蓋伏遇皇帝陛下闢舜四門馭周八柄欲尺<pc n="lb"/>
寸之長並用致孱弱之末亦收比奉對揚親叨臨遣大<pc n="lb"/>
明委照不棄負薪之言零露䟽恩更下賜緡之令顧憂<pc n="lb"/>
所在稱塞為難臣惟當恪意講求因時施舎不能則止<pc n="lb"/>
戒小人之貪榮當官而行慕古人之報國庻殫毫末上<pc n="lb"/>
答丘山臣無任<hi>云云</hi>
                    <pc n="lb"/>
<pc n="　"/>
                    <pc n="　"/>南康軍到任謝表<pc n="lb"/>
迂愚無用久陪香火之班臨照不遺驟假兵民之寄懇<pc n="lb"/>
                    <pb n="89b"/>
辭弗獲宣布云初感激涕零媿深汗浹<hi>中謝</hi>伏念臣受<pc n="lb"/>
材凡近賦性顓䝉徒能讀古人之書夫豈識當世之務<pc n="lb"/>
頃䝉登進獲奉清閒繼逺迹於丘樊遂閱嵗華之久顧<pc n="lb"/>
馳心於魏闕敢忘葵藿之誠中兩奉於除書亦屢祗於<pc n="lb"/>
名節銜哀抱病既莫效於驅馳假寵䟽榮反謬膺於眷<pc n="lb"/>
奬方誓堅於素守庶少荅於殊知豈意因仍復階任使<pc n="lb"/>
論資校考既已極於超踰揣分量能懼愈難於稱塞矧<pc n="lb"/>
自乖於夙志又仰負於前恩雖嘗控瀝而莫回終坐懦<pc n="lb"/>
                    <pb n="90a"/>
庸之無守遂扶衰朽暫别故山巳見吏民具宣徳意豈<pc n="lb"/>
曰昨非而今是實繇義重而身輕此蓋伏遇皇帝陛下<pc n="lb"/>
性得堯仁道高舜哲念安民之不易故慮尤軫於逺方<pc n="lb"/>
謂知人為甚難故用或收於棄物致兹孱𤨏亦備使令<pc n="lb"/>
臣敢不仰奉詔條俯詢民瘼倘粗聞於疾疢詎辭撫字<pc n="lb"/>
之勞冀少假於旬時卒上退藏之請尚全末路克對寵<pc n="lb"/>
光臣無任<hi>云云</hi>
                    <pc n="lb"/>
<pc n="　"/>
                    <pc n="　"/>潭州到任謝表<pc n="lb"/>
                    <pb n="90b"/>
衰病卧家不堪驅使誤恩分閫重玷選掄雖屢控於懇<pc n="lb"/>
辭顧曲勤於褒諭寵榮實異感懼難勝亟扶曳以就途<pc n="lb"/>
已支持而視事<hi>中謝</hi>伏念臣迂踈末學灾患餘生得陪<pc n="lb"/>
香火之班豈復冠紳之念海瀕牧養尚媿強顔嶺表蕃<pc n="lb"/>
宣幸䝉反汗豈期巨屏洊拜明綸昔獨避禮樂之華今<pc n="lb"/>
專展詩書之試况學兼嶽麓修明逺自於前賢而壤帯<pc n="lb"/>
洞庭鎮拊近煩於元老俾承二任孰稱萬分豈惟冒辭<pc n="lb"/>
逺就近之嫌抑恐為知人安民之累雖欲量能而易地<pc n="lb"/>
                    <pb n="91a"/>
自知無力以回天勉見吏民具宣威德茲蓋伏遇皇帝<pc n="lb"/>
陛下文明出治仁孝保邦四方無虞尤軫一夫之不獲<pc n="lb"/>
九德咸事尚憂片善之或遺謂臣有討古之勤以臣懷<pc n="lb"/>
澤物之志假之師帥之職責以治教之功臣敢不仰佩<pc n="lb"/>
訓辭俯殫學力雖馳驅靡及唯知趨事之誠或黽勉不<pc n="lb"/>
前願遂歸田之請臣無任<hi>云云</hi>
                    <pc n="lb"/>
<pc n="　"/>
                    <pc n="　"/>致仕謝表<pc n="lb"/>
臣熹言四月二十三日凖尚書省遞到勑牒一道伏奉<pc n="lb"/>
                    <pb n="91b"/>
聖㫖宜守本官致仕臣巳於當日望闕謝恩訖者投閒<pc n="lb"/>
置散方疑宿負之未償引户校年忽慶湛恩之純被適<pc n="lb"/>
符忱請遂沐殊私揖杖知榮戀軒増慨<hi>中謝</hi>伏念臣聖<pc n="lb"/>
朝賤士幽谷鄙生自審凡才毎抱遺經而永嘆人嗤僻<pc n="lb"/>
學雖逢盛世以何施乃誤選掄過叨任使然計出蕃而<pc n="lb"/>
入侍善無毫髪之稱獨聞倡偽以黨姦罪有丘山之積<pc n="lb"/>
果煩清議卒抵大呵幸夙簡於皇明得下從於輕典迹<pc n="lb"/>
巳安於甿里禄猶寄於朝班出入三年未能寡過周旋<pc n="lb"/>
                    <pb n="92a"/>
再赦亦既䝉恩迄臻告老之期亟决歸田之計尚意拘<pc n="lb"/>
縻於謫籍豈容遂休佚之懷暨聞播告於臺評方喜有<pc n="lb"/>
允俞之望本原所自㑹幸何多此蓋伏遇皇帝陛下神<pc n="lb"/>
聖自天文明周物當彼忠佞交拏之際既皆判别而不<pc n="lb"/>
疑逮其精華欲竭之時一與休息而無間智仁兼盡威<pc n="lb"/>
德並流豈但一夫獨為私幸臣敢不仰陶至化俯遂餘<pc n="lb"/>
年廣厦細旃雖已絶雲天之望東阡西陌尚難忘畎畆<pc n="lb"/>
之忠生復何為死而後已<hi>一云</hi>仰潛至教益厲初心懔<pc n="lb"/>
                    <pb n="92b"/>
嵗月之無多雖已不堪於把玩悵淵氷之未免獨何敢<pc n="lb"/>
怠於戰兢誓畢餘生仰酬大化<pc n="lb"/>
<pc n="　"/>
                    <pc n="　"/>落秘閣修撰依前官謝表<pc n="lb"/>
臣熹言臣昨於慶元三年正月二十七日凖尚書省劄<pc n="lb"/>
子節文臣寮奏臣罪惡乞與褫職罷祠奉聖㫖依劄臣<pc n="lb"/>
照㑹臣即於當日望闕謝恩解罷職名仍奉表稱謝去<pc n="lb"/>
訖今於月日復准都進奏院逓到月日告命一道付臣<pc n="lb"/>
落秘閣修撰依前官者彈文上徹已幸免於嚴誅詔墨<pc n="lb"/>
                    <pb n="93a"/>
下頒復寵加於明訓閱時既乆祗命更新感極涕零懼<pc n="lb"/>
深首隕<hi>中謝</hi>伏念臣草茅賤士章句腐儒惟知偽學之<pc n="lb"/>
傳豈適明時之用頃叨任使已屢奏於罔功旋即便安<pc n="lb"/>
復未能於寡過致煩重劾盡出宿愆謂其習魔外之妖<pc n="lb"/>
言履市㕓之汙行有母而嘗小人之食可驗恩衰為臣<pc n="lb"/>
而高不事之心足明禮闕以致私故人之財而納其尼<pc n="lb"/>
女規學官之地而改為僧坊諒皆考實以非誣政使竄<pc n="lb"/>
投而奚憾不虞恩貸乃誤保全第令少避於清班尚許<pc n="lb"/>
                    <pb n="93b"/>
仍居於散秩當璽書之來下恍嵗律之還周視要囚詎<pc n="lb"/>
止於旬時蓋存遷就逮數惡難從於末减猶聴省循口<pc n="lb"/>
誦以還心銘敢墜此蓋伏遇皇帝陛下仁兼覆載明極<pc n="lb"/>
照臨作福作威總大權而在已曰賢曰佞付公論於得<pc n="lb"/>
人謂罰刑固足以懲姦而播告豈容於匿指式敷顯號<pc n="lb"/>
徧警具寮臣敢不深省昨非細尋今是年齡晼晚雖悲<pc n="lb"/>
後效之無期肝胆輪囷尚喜孤忠之有在誓堅死守覬<pc n="lb"/>
荅生成<pc n="lb"/>
                    <pb n="94a"/>
<pc n="　"/>
                    <pc n="　"/>落職罷宫祠謝表<pc n="lb"/>
臣熹言臣前任秘閣修撰提舉南京鴻慶宫某年五月<pc n="lb"/>
十三日已該滿罷至二十七日伏准尚書省慶元二年<pc n="lb"/>
十二月劄子節文臣寮論臣罪惡乞賜睿斷褫職罷祠<pc n="lb"/>
奉聖㫖依臣已於當日謝恩祇受訖者罪多擢髮分甘<pc n="lb"/>
兩觀之誅量極包荒姑示片言之貶逮復尋於白簡始<pc n="lb"/>
知麗於丹書鐫延閣論譔之名輟真祠香火之奉兹為<pc n="lb"/>
輕典允頼洪私捧戴奚勝感藏曷喻<hi>中謝</hi>伏念臣草茅<pc n="lb"/>
                    <pb n="94b"/>
賤品江海孤生蚤值明時巳誤三朝之眷奬晚逢興運<pc n="lb"/>
復叨上聖之深知召自藩維擢參帷幄畧無可紀足稱<pc n="lb"/>
所䝉暨逺去於朝行即永歸於農畝然猶賦之佚禄使<pc n="lb"/>
庇身於工祝之間寘在清流容厠迹於圖書之府所宜<pc n="lb"/>
恭恪或逭悔尤乃弗謹於彛章致自投於寛網果煩臺<pc n="lb"/>
劾盡發隂私上凟宸嚴交駭聞聽凡厥大譴大訶之目<pc n="lb"/>
已皆不忠不孝之科至於衆惡之交歸亦乃羣情之共<pc n="lb"/>
棄而臣憒毦初罔聞知及此省循甫深疑懼豈謂乾坤<pc n="lb"/>
                    <pb n="95a"/>
之造獨回日月之光畧首從之常規既俾但書於薄罰<pc n="lb"/>
稽𤯝終之明訓儻許卒遂其餘生是宜衰涕之易零已<pc n="lb"/>
覺大恩之難報此蓋伏遇皇帝陛下堯仁廣覆舜哲周<pc n="lb"/>
知謂表正於萬邦已極忠邪之判則曲全於一物未傷<pc n="lb"/>
黜陟之公遂使冥頑獲逃竄殛臣敢不涵濡聖澤刻厲<pc n="lb"/>
愚衷雖補過以修身無及桑榆之暮景然在家而憂國<pc n="lb"/>
未忘葵藿之初心瞻望闕庭臣無任<hi>云云</hi>
                    <pc n="lb"/>
<pc n="　"/>
                    <pc n="　"/>辭免待制仍舊充秘閣修撰提舉南京鴻慶宫謝<pc n="lb"/>
                    <pb n="95b"/>
<pc n="　"/>
                    <pc n="　"/>表<pc n="lb"/>
臣熹言伏䝉聖恩以臣累奏辭免煥章閣待制特降睿<pc n="lb"/>
㫖依臣所乞仍舊充秘閣修撰提舉南京鴻慶宫者假<pc n="lb"/>
寵過優居速冒榮之愧封章屢卻退深留令之虞敢謂<pc n="lb"/>
天慈訖從人欲恩深莫報感極何言<hi>中謝</hi>伏念臣早以<pc n="lb"/>
迂儒濫塵官簿晚逢興運誤簡淵衷首頒召節之光華<pc n="lb"/>
促侍經帷之清燕趨箱待對復過借於寵光挾䇿陳詞<pc n="lb"/>
竟何裨於帝學旋奉閣勞之詔適諧退處之私雖竊便<pc n="lb"/>
                    <pb n="96a"/>
安甫深依戀第顧山林之逺迹難通禁闥之近班亟冒<pc n="lb"/>
威顔荐輸卑悃幸所陳之大義已孚於未拜之前故引<pc n="lb"/>
避之㣲誠得遂於終辭之後然匪聖神之洞照敢期耉<pc n="lb"/>
陋之曲全而况内閣簡編未替兩朝之深眷舊邦香火<pc n="lb"/>
有嚴四聖之真游足安垂盡之期允謂非常之遇此盖<pc n="lb"/>
伏遇皇帝陛下仁涵萬有德奉三無謂臣於勸講之功<pc n="lb"/>
雖無所就察臣所懇辭之意悉出於誠特畀俞音使償<pc n="lb"/>
本願臣敢不益堅素守仰稱鴻施景雖廹於桑榆力難<pc n="lb"/>
                    <pb n="96b"/>
報國身未填於溝壑詎敢忘君臣無任<hi>云云</hi>
                    <pc n="lb"/>
<pc n="　"/>
                    <pc n="　"/>謝除待制侍講修撰實録表<pc n="lb"/>
臣熹言伏奉告命授臣煥章閣待制侍講又准勑差兼<pc n="lb"/>
實録院同修撰者分閫南州愧蔑一毫之補論經内閣<pc n="lb"/>
恍驚二命之頒畀史職以仍兼戴上身而愈重藏逃莫<pc n="lb"/>
避跼蹐靡容<hi>中謝</hi>竊以王求多聞是惟建事帝入西學<pc n="lb"/>
于以上賢當始初清明之朝資朝夕論思之助作於心<pc n="lb"/>
而闗政事必求其原修其身以及國家要知所本非精<pc n="lb"/>
                    <pb n="97a"/>
誠之有恪何論說之足云視孟軻之敬王始不負聖人<pc n="lb"/>
之學為張禹之持禄殆將貽天下之憂况薦紳之所難<pc n="lb"/>
又載筆之為重顧頭白汗青之可誚豈槁項黄馘之能<pc n="lb"/>
為念昔先臣嘗掌兹事正熈寧元豊之殽舛嚴於朱墨<pc n="lb"/>
之分辨元祐紹聖之譏誣炳若丹青之著茍無家業曷<pc n="lb"/>
踐世官懵而居之吁可危矣伏念臣見聞甚狹才識非<pc n="lb"/>
長開七袠之殘年荷三朝之異眷頃叨崇正之選嘗獲<pc n="lb"/>
遂於終辭兹玷邇英之聮靦莫從於素守此蓋伏遇皇<pc n="lb"/>
                    <pb n="97b"/>
帝陛下言稽往訓動法成謨以緝熈光明之美而佛時<pc n="lb"/>
仔肩以剛健篤實之資而日新其徳念遺大投艱之托<pc n="lb"/>
推好善忘勢之勤借是孤蹤聿求多士講魯論一簟之<pc n="lb"/>
義敢竊企於師傳誦楚史八索之文庻無忘於規益臣<pc n="lb"/>
無任<hi>云云</hi>
                    <pc n="lb"/>
<pc n="　"/>
                    <pc n="　"/>除秘閣修撰謝表<pc n="lb"/>
朝散郎新授秘閣修撰主管南京鴻慶宫臣朱熹上表<pc n="lb"/>
言准告授前件職事臣再具辭免奉聖㫖論撰之職以<pc n="lb"/>
                    <pb n="98a"/>
寵名儒依降指揮不許辭免臣已於八月二十三日望<pc n="lb"/>
闕謝恩祇受訖者愚誠屢黷初必冀於矜從成命莫囘<pc n="lb"/>
反重勤於褒借叨踰已甚俯僂何容<hi>中謝</hi>伏念臣賦質<pc n="lb"/>
甚迂遭時獨異頃罷外臺之使洊陞内閣之華至於論<pc n="lb"/>
撰之除尤荷聖神之眷顧無名而有愧遂瀝悃以祈哀<pc n="lb"/>
本謂夀皇知遇之深當卒全其素守敢意睿主清明之<pc n="lb"/>
始即洞鑒其丹衷逮兹因事以求閒重以牧民之無狀<pc n="lb"/>
乃逭黜幽之典復加申命之恩危悃再殫俞音終閟更<pc n="lb"/>
                    <pb n="98b"/>
諭崇儒之意俾知假寵之由仰隆指之若斯豈固辭之<pc n="lb"/>
敢必措躬無所引分弗遑此蓋伏遇皇帝陛下盛徳日<pc n="lb"/>
新至仁天覆欲風厲於四方之士誤用奬於一介之臣<pc n="lb"/>
臣敢不祇服訓詞恪思軄業對揚休命惟慚薄技之無<pc n="lb"/>
堪敷暢遺經尚冀方來之有補以茲塵瀆少荅生成瞻<pc n="lb"/>
望闕庭臣無任<hi>云云</hi>
                    <pc n="lb"/>
<pc n="　"/>
                    <pc n="　"/>漳州到任謝表<pc n="lb"/>
朝散郎直寳文閣權發遣漳州軍州事朱熹上表臣熹<pc n="lb"/>
                    <pb n="99a"/>
言准勑差前件差遣已於四月二十四日到任訖抱病<pc n="lb"/>
支離莫副光華之遣封章懇切更叨選用之良引避弗<pc n="lb"/>
囘兢惶失次即強扶於枯朽已親見於耄倪仰戴恩威<pc n="lb"/>
俯深感懼伏念臣蚤由塲屋獲厠縉紳惟自信其迂愚<pc n="lb"/>
故絶希於榮進中荷夀皇之深眷屢嘗收用而終許退<pc n="lb"/>
藏晚逢嗣聖之誤知亦既閔勞而復加任使凡此兩朝<pc n="lb"/>
之殊遇豈伊一介之能堪矧漳浦之名邦實甌閩之絶<pc n="lb"/>
徼青衫捧檄昔嘗粗習其土風白首分符今庶少安於<pc n="lb"/>
                    <pb n="99b"/>
甿俗靜揣不才之分極知為幸之多此盖伏遇皇帝陛<pc n="lb"/>
下近法舜功逺循堯道九德咸事尚憂片善之或遺四<pc n="lb"/>
方無虞猶軫一夫之不獲肆曲收於棄物俾加惠於逺<pc n="lb"/>
黎臣敢不深體皇仁廣詢民瘼筋骸可勉豈忘盡瘁之<pc n="lb"/>
勤疾疢或加未免告歸之瀆尚繄覆燾卒遂生成臣無<pc n="lb"/>
任<hi>云云</hi>
                    <pc n="lb"/>
<pc n="　"/>
                    <pc n="　"/>謝依所乞仍舊直寳文閣及賜詔書奬諭表<pc n="lb"/>
臣熹言臣昨具狀辭免新除祕閣修撰恩命近准尚書<pc n="lb"/>
                    <pb n="100a"/>
省劄子奉聖㫖依所乞仍舊直寳文閣仍賜臣詔書一<pc n="lb"/>
道特加奬諭者白記上聞幸曲全於愚守璽封下逮庸<pc n="lb"/>
特示於異恩祇服以還戰兢無已<hi>中謝</hi>伏念臣學雖違<pc n="lb"/>
俗意敢近名徒以迂踈蚤絶榮途之望乃遭神聖晚深<pc n="lb"/>
國士之知中少效於驅馳竟靡聞於報稱及奉金華之<pc n="lb"/>
召寧忘丹扆之忠顧惟塵腐之淺聞莫副緝熈之隆指<pc n="lb"/>
逮復退閒之秩乃降論譔之華寵雖荷於殊常義終慚<pc n="lb"/>
於非據故上聖方臨於宸極而㣲臣屢觸於天威自度<pc n="lb"/>
                    <pb n="100b"/>
孤危豈勝糜滅敢意出綸之渥有嘉陳義之名幸引分<pc n="lb"/>
之少安愧叨榮之愈甚兹盖伏遇皇帝陛下重明必照<pc n="lb"/>
大度并容謂臣粗業詩書諒亦有聞於古義憐臣稍知<pc n="lb"/>
亷耻欲其無負於初心特屈憲章過形褒勸臣敢不服<pc n="lb"/>
膺至教邁迹前修不忮不求何止終身之誦是彛是訓<pc n="lb"/>
庻幾有極之歸臣無任<hi>云云</hi>
                    <pc n="lb"/>
<pc n="　"/>
                    <pc n="　"/>代宰臣以下賀太上皇太上皇后尊號禮成表<pc n="lb"/>
堯仁舜孝際授受之昌期地察天明極形容於大冊四<pc n="lb"/>
                    <pb n="101a"/>
方來賀萬福攸同<hi>中賀</hi>竊稽上聖傳序之符實貫千載<pc n="lb"/>
休嘉之運纂圖儲禁日重光而月重輪養志宸闈乾稱<pc n="lb"/>
父而坤稱母大矣承顔之慶溫然歸美之誠雖蕩蕩無<pc n="lb"/>
能名豈容擬議而業業致其孝當盡顯揚頒中禁之絲<pc n="lb"/>
綸集曲臺之弁冕金聲玉振繼以淵衷璧合珠連煥為<pc n="lb"/>
麗藻赫奕禮文之備昭華容物之陳歴吉日而協靈辰<pc n="lb"/>
肅將縟典蜚英聲而騰茂實並受鴻名有識有知以呼<pc n="lb"/>
以舞攬明皇之至道如彼其卑考順宗之應乾莫能相<pc n="lb"/>
                    <pb n="101b"/>
尚有開盛典盡掩前聞恭惟尊號繼御丕圖奉承慈極<pc n="lb"/>
於帝其訓輯三統之睿謨自天降康増兩宫之神筴肆<pc n="lb"/>
上儀之具舉紛協氣以横流臣等幸列邇僚欣逢昌㑹<pc n="lb"/>
旅虞階之獸舞合漢殿之嵩呼資始資生既懋顯揚之<pc n="lb"/>
報得名得夀永儲錫羡之祥<pc n="lb"/>
<pc n="　"/>
                    <pc n="　"/>代提舉國史進神宗哲宗徽宗皇帝國史表<pc n="lb"/>
三后在天軼鴻猷於今古百王冠德紀茂實於典謨爰<pc n="lb"/>
勒信書上干乙覽<hi>中謝</hi>竊以炎宋開萬年之祚裕陵發<pc n="lb"/>
                    <pb n="102a"/>
六葉之祥丕顯哲宗於皇徽祖淵神心之相授煒聖烈<pc n="lb"/>
之増光載纉武功疉西𦍑湟鄯之績稱秩元祀踵原廟<pc n="lb"/>
丘澤之規紛綸圖諜之符璀璨梯航之貢輯衆髦而建<pc n="lb"/>
學嗣養化源憲六典以訓官世嚴朝著前揖商王之躅<pc n="lb"/>
俯卑唐帝之蹤運啓中興統承丕緒南陽基命建武之<pc n="lb"/>
元號重開東觀紬書太初之后闕不録博延碩學論次<pc n="lb"/>
舊聞迨繼照以龍飛甫終編於麟獲視諸故府配五聖<pc n="lb"/>
金匱之藏副在有司為千載石渠之鎮於斯為盛莫之<pc n="lb"/>
                    <pb n="102b"/>
與京恭惟尊號孝通神明誠賛化育有典有則仰思祖<pc n="lb"/>
武之䋲記動記言下協孫謀之燕播諸琬琰炳若丹青<pc n="lb"/>
臣職總編摩功慙潤色莫測乾坤之蘊第輸鉛槧之勤<pc n="lb"/>
述羲農黄帝之書既垂成式由堯舜文王之道願軫宸<pc n="lb"/>
衷<pc n="lb"/>
<pc n="　"/>
                    <pc n="　"/>代中書舎人謝表<hi>秦少游</hi>
                    <pc n="lb"/>
臣某言伏奉制命除臣中書舎人仍改賜章服者䝉恩<pc n="lb"/>
承乏方懷曠職之憂拜命為真更竊非才之媿寵榮遽<pc n="lb"/>
                    <pb n="103a"/>
逮驚懼交増伏以三省之興實先朝之盛典西禁之任<pc n="lb"/>
尤當代之要津上潤色於訓詞下稽參於政理自非文<pc n="lb"/>
章絶妙可先諸子之鳴吏術精通能最羣工之課則何<pc n="lb"/>
以當文臣之極仕備宰相之屬官如臣者地胄素寒資<pc n="lb"/>
才尤戇以童子雕蟲之技偶得科名用司空城旦之書<pc n="lb"/>
常更州縣比從柱後擢立螭頭閱嵗月之推移乏毫分<pc n="lb"/>
之稱効惟虞罷斥歸耕寂寞之濵豈謂遭逢入直禁嚴<pc n="lb"/>
之地光增末路望過初心此蓋伏遇皇帝陛下在宥中<pc n="lb"/>
                    <pb n="103b"/>
區統和元氣上則承周太姒求賢之意下則納召康公<pc n="lb"/>
用士之言耆老畢歸俊英咸事鏌鎁滿庫未忘一割之<pc n="lb"/>
鈆刀驊騄成羣不棄十駕之駑馬遂令㧞擢爰及鈍頑<pc n="lb"/>
臣敢不敬佩徳音恪居官守竭心思之逮及效耳目之<pc n="lb"/>
聞知經宿進碑敢效矜誇於近世累年無草願希慎宻<pc n="lb"/>
於前人臣無任<hi>云云</hi>
                    <pc n="lb"/>
<pc n="　"/>
                    <pc n="　"/>代中書舎人謝上表<pc n="lb"/>
左螭清近顔無咫尺之違右掖峻嚴言有絲綸之出皆<pc n="lb"/>
                    <pb n="104a"/>
一時之妙選為四海之聳觀承命震驚撫躬愧懼伏念<pc n="lb"/>
臣縉紳末胄淮海孤生弓必為箕嘗奉父兄之教柄不<pc n="lb"/>
量鑿莫為姻黨之容自亦笑其闊迂人或憐其狂直分<pc n="lb"/>
甘常調望絶顯途屬二聖之載營收羣英而自助巍然<pc n="lb"/>
大老皆歸圖任之中蕞爾小才亦備兼收之数越從戎<pc n="lb"/>
幕擢預憲臺猥陳狂瞽之言屢瀆高明之聽間嘗罷去<pc n="lb"/>
旋復召還惟是七年之間遂叨兩制之列而況訓詞之<pc n="lb"/>
任政教所原除授不當者得以論而封還指麾或慝者<pc n="lb"/>
                    <pb n="104b"/>
得以白而改正號為要地當慎選掄豈伊鄙人所能堪<pc n="lb"/>
克兹蓋伏遇太皇太后徳配任姒道稽唐虞用楫以濟<pc n="lb"/>
大川斷鼇而立四極雖節儉正直在位若羔羊之時而<pc n="lb"/>
思念憂勤進賢如巻耳之際致令頑鈍誤辱寵靈臣敢<pc n="lb"/>
不慎出王言審求國體非特修異日祖宗之事亦以信<pc n="lb"/>
平生師友之謀報德未期悵念嵗時之晚捐軀有處敢<pc n="lb"/>
懷家室之私<pc n="lb"/>
<pc n="　"/>
                    <pc n="　"/>代賀元㑹表<pc n="lb"/>
                    <pb n="105a"/>
十三月為正前既稽於夏道二千石上夀仍參用於漢<pc n="lb"/>
儀盛旦載逢彛章具舉<hi>中賀</hi>伏惟皇帝陛下財成天地<pc n="lb"/>
參並神明命羲和之二官謹春秋之五始調和元氣撫<pc n="lb"/>
御中區肆屬春王之朝肇修元㑹之禮雞人呼旦庭燎<pc n="lb"/>
有光外則虎賁羽林嚴宿衛之列内則謁者御史肅班<pc n="lb"/>
行之容漏未盡而車輅陳蹕既鳴而鼔鐘作應龍高舉<pc n="lb"/>
雲氣畢從北極上臨星宿咸拱受四海之圖籍拜萬國<pc n="lb"/>
之衣冠嵗月日時於焉先正聲名文物粲爾可觀邁康<pc n="lb"/>
                    <pb n="105b"/>
王鄷宫之朝揜高帝長樂之事藹頌聲而並作鬱協氣<pc n="lb"/>
以横流臣比逺天光遽更年籥職拘藩國莫瞻龍衮之<pc n="lb"/>
升心折宸居但想獸樽之列瞻望闕庭曷勝欣抃<pc n="lb"/>
<pc n="　"/>
                    <pc n="　"/>代宰臣以下賀日有五色雲表<hi>秦㑹之</hi>
                    <pc n="lb"/>
聖主當陽庻宷際千齡之運卿雲抱日清臺占五色之<pc n="lb"/>
祥景曜觀瞻歡均率溥竊以仰模乾象懋建國經君德<pc n="lb"/>
無私明有同於日照臣職匪懈勢有類於雲從惟心合<pc n="lb"/>
而益章則效隆而靡忒乃如今日允謂昌期如蓋如盤<pc n="lb"/>
                    <pb n="106a"/>
方顯照臨之用非煙非霧共呈承戴之華諒非此道之<pc n="lb"/>
黙通孰致彼蒼之昭假稽諸往牒實未前聞厯候躔離<pc n="lb"/>
但書於合璧慶符震育徒擬於圓車當知上瑞之難全<pc n="lb"/>
必待盛時而畢見是為常道匪曰私親伏惟皇帝陛下<pc n="lb"/>
揆道統天膺時御極體離明日而燭物霈需雲澤以懷<pc n="lb"/>
人輝光發衷德又新而無蔽臣鄰效力職布列而咸宜<pc n="lb"/>
休矣祥開厚哉貺施臣等假寵惟舊常依日月之光委<pc n="lb"/>
質何功偶際風雲之㑹誓勤緜薄永介昭明帝表常瞻<pc n="lb"/>
                    <pb n="106b"/>
固已傾心於就望官名久正毋庸紀號於青黄<pc n="lb"/>
<pc n="　"/>
                    <pc n="　"/>廣東提舉到任謝表<hi>劉潜夫</hi>
                    <pc n="lb"/>
臣某言伏䝉聖恩除臣為廣東提舉於某月日到任者<pc n="lb"/>
起廢察州從天而下便私易部遵海而南具布漢條初<pc n="lb"/>
行粤俗<hi>中謝</hi>臣切稽使指備載聖經君之遣臣也有光<pc n="lb"/>
華臣之報君也以忠信今百端之供億殆遍國中餘一<pc n="lb"/>
髪之本根獨推嶺外方且糴舟之發衘尾鹺政之取及<pc n="lb"/>
膚空熈豐以來之儲增紹淳未有之額使賈生之及見<pc n="lb"/>
                    <pb n="107a"/>
哀痛謂何雖劉晏之復生變通安出乃如臣者豈其任<pc n="lb"/>
哉嘗試絃歌本宓賤言游之緒論迨分符竹慕陽城元<pc n="lb"/>
結之遺風久閒退而里居尤闊踈於時務疚心徒切着<pc n="lb"/>
手應難惟有清修革彼篚苞之類詎宜謬巧取諸荷箬<pc n="lb"/>
之間民生或不自聊臣死奚足塞責矧都邑之三風尤<pc n="lb"/>
熾與閭閻之五瘴未蘇曽是人㣲欲其身率兹盖伏遇<pc n="lb"/>
陛下記功忘過舎短録長謂一男子妄上書本緣愛主<pc n="lb"/>
屬見大夫無可使遂取充員庶令荒逺之情悉逹靖淵<pc n="lb"/>
                    <pb n="107b"/>
之聽臣敢不褰帷而訪草奏以聞惟無瑕者裁人必先<pc n="lb"/>
己責以不貪而為寳少戢吏饕臣無任<hi>云云</hi>
                    <pc n="lb"/>
<pc n="　"/>
                    <pc n="　"/>知袁州到任謝表<pc n="lb"/>
具官臣某言臣於某月日至袁州到任者臣以遭嘖言<pc n="lb"/>
而去國自屏空山奉明詔以典州且叨善地巳臨封域<pc n="lb"/>
共布詔條<hi>中謝</hi>臣本起鯫生最為拙宦偶逢總攬遂忝<pc n="lb"/>
旁招猥塵公府之僚嘗奉便朝之對莫施螢爝禆日月<pc n="lb"/>
之清明雖批龍鱗覺雷霆之開霽惟小臣之孤立恃明<pc n="lb"/>
                    <pb n="108a"/>
主以少安及速抨彈尚䝉涵貸支離賦粟方此養疴象<pc n="lb"/>
罔得珠俄而起廢惟袁為郡舊名安静之區與盗比隣<pc n="lb"/>
今亦孤危之地城空無備兵少且孱以妄庸繆分千里<pc n="lb"/>
之憂恐倉卒難待一朝之變而况别慈顔於膝下魂夣<pc n="lb"/>
屢驚旅隻影於天涯宦㳺奚樂徒有君親之一念若為<pc n="lb"/>
忠孝之兩全伏遇陛下奮發王威作新吏治調多壘艱<pc n="lb"/>
虞之際務使民安凡録屏臨遣之人率由聖擇廼如臣<pc n="lb"/>
等亦在數中臣敢不厚培本根申畫封守長江之險與<pc n="lb"/>
                    <pb n="108b"/>
我其願為強敵之防四境不治如之何此則微臣之罪<pc n="lb"/>
臣無任<hi>云云</hi>
                    <pc n="lb"/>
<pc n="　"/>
                    <pc n="　"/>宰臣以下賀奉安光宗皇帝寧宗皇帝寳訓寧宗<pc n="lb"/>
<pc n="　"/>
                    <pc n="　"/>皇帝經武要畧今上皇帝玉牒日厯㑹要禮成表<pc n="lb"/>
臣某等言恭覩奉安光宗皇帝<hi>云云</hi>㑹要禮成者文謨<pc n="lb"/>
武烈並揚二后之休漢典唐經參著一王之法森寳儲<pc n="lb"/>
而日揭燦縟禮以星敷臣某等歡抃懽抃頓首頓首竊<pc n="lb"/>
以監先憲求多聞商書垂訓有常德立武事周雅紀功<pc n="lb"/>
                    <pb n="109a"/>
迨開成標帝籍之名暨魯史謹策書之體至若觀㑹通<pc n="lb"/>
而行禮尤先撮機要以舉綱兹萃進於一時宜輯成於<pc n="lb"/>
五典允哲光宗之揖遜於昭寧考之儉勤燕翼貽謨焜<pc n="lb"/>
燿億萬年之訓攘夷復古堅凝三十載之規有嚴諭述<pc n="lb"/>
於史筵申命纂修於宥省天啓離明之治日新賁象之<pc n="lb"/>
文洽媺化於登三煥鴻猷於襲六瑶編温潤金匱閟嚴<pc n="lb"/>
繫日繫時裒嘉熈淳祐之記注有倫有要萃寳紹端平<pc n="lb"/>
之憲章討裁分飾於羣儒尊閣載差於穀旦韶鈞燁煜<pc n="lb"/>
                    <pb n="109b"/>
羽衛葳蕤絢繅采以展儀瞻冕旒而執讀事該經緯備<pc n="lb"/>
清覽於邇英瑞集圗書肅秘藏於廣内恭惟皇帝陛下<pc n="lb"/>
心傳精一學懋緝熈道德風烈之庶幾遹追來孝制度<pc n="lb"/>
紀綱之能永勿替歴年功光祖宗政舉方策率彛章而<pc n="lb"/>
由舊據行事以監新文武大畧舉焉聖而繼聖禮樂庶<pc n="lb"/>
事備矣書匪一書臣等欽覩升明欣逢熈洽始於勤而<pc n="lb"/>
浹内外大施設於宏摹撰厥文而作春秋嗣鋪張於偉<pc n="lb"/>
蹟臣等無任<hi>云云</hi>
                    <pc n="lb"/>
                    <pb n="110a"/>
<pc n="　"/>
                    <pc n="　"/>代謝勑書奨諭表<pc n="lb"/>
臣某言今月日進奏院逓到勑書一道伏䝉聖恩以臣<pc n="lb"/>
<hi>云云</hi>特賜奨諭者捕剪兇徒蓋守臣之常職降頒温詔<pc n="lb"/>
實聖世之異恩祇服寵靈重増愧懼<hi>中謝</hi>伏念臣禀材<pc n="lb"/>
綿薄受性顓愚因縁肺腑之親昧冒藩宣之寄浩穰十<pc n="lb"/>
邑每懐曠敗之虞黽勉再期敢起覬覦之望憶昨凶年<pc n="lb"/>
乏食狂盗干誅初䑕竊於村墟俄䲭張於道路殺傷吏<pc n="lb"/>
卒攘奪印章居民以此震驚列郡為之騷動至煩廟論<pc n="lb"/>
                    <pb n="110b"/>
申命使車輟悍將於山東募驍兵於隴右尚且遊魂疆<pc n="lb"/>
埸假息朝昏臣志欲掃除日思方畧忽知囊槖之處近<pc n="lb"/>
在掌股之間竊以為稽討蕩則荏苒而蜂屯待㑹合則<pc n="lb"/>
張皇而烏散遂令募吏潜引將兵從間道以兼行指孤<pc n="lb"/>
巢而突擊渠魁格鬪既就殱夷餘黨散亡尋皆殄滅臣<pc n="lb"/>
既不能如子賤任德使民不忍欺又不能如龔遂却兵<pc n="lb"/>
致盗亦皆罷仰慙睿化方虞黜責之嚴豈謂宸音遽有<pc n="lb"/>
旌嘉之寵此蓋伏遇皇帝陛下仁聖天覆盛德海涵欲<pc n="lb"/>
                    <pb n="111a"/>
庶職之咸修雖微勞其必録是致鈆刀之割亦膺衮字<pc n="lb"/>
之褒臣敢不效螢爝之光竭犬馬之力誓糜捐於軀命<pc n="lb"/>
期補報於恩私臣無任<hi>云云</hi>
                    <pc n="lb"/>
<pc n="　"/>
                    <pc n="　"/>廣東提舉到任謝表<hi>楊廷秀</hi>
                    <pc n="lb"/>
守延陵季子之墟媿無治行使南粤尉陀之境復拜恩<pc n="lb"/>
言戴仁如天反已維谷<hi>中謝</hi>伏念臣學非世用才不人<pc n="lb"/>
先㓜而讀書亦切探壁中之科斗長而試吏夫安知柱<pc n="lb"/>
後之惠文三年朝班再歳補郡進亦思磨礪於名誼退<pc n="lb"/>
                    <pb n="111b"/>
則欲布宣於詔條訖無㳙埃小補河嶽九天曉日念孤<pc n="lb"/>
臣將逺於長安四野秋風忽寵命載驅於原隰至於南<pc n="lb"/>
海保彼東方惟所部十有四州去修門幾四千里物衆<pc n="lb"/>
地大壤沃泉甘臣始入疆告厥父老上不忘逺翕然懽<pc n="lb"/>
呼海若祝融彈壓波瀾之險朔雲邉雪驅除江嶺之氛<pc n="lb"/>
暨於幽遐㒺弗嘉靖臣以使事官於海邦煥乎榮光展<pc n="lb"/>
也徼福兹蓋伏遇皇帝陛下丕光駿命怙冒函生日月<pc n="lb"/>
宣精照朔南而不隔乾坤有造均雨露而無偏曽是薄<pc n="lb"/>
                    <pb n="112a"/>
材俾將隆指臣敢不輯寧凋瘵抜去姦貪出納有司豈<pc n="lb"/>
但欲委積茗鹺之滋殖澄清當路庶幾使豺狼狐狸之<pc n="lb"/>
一空臣無任<hi>云云</hi>
                    <pc n="lb"/>
<pc n="　"/>
                    <pc n="　"/>知福州謝表<pc n="lb"/>
公道天開適際攬權之始全閩地重首叨分閫之除顯<pc n="lb"/>
服龍光私憂螡負<hi>中謝</hi>伏念臣孤忠自信獨立無朋先<pc n="lb"/>
帝輟諸玉堂之班俾司漕計陛下滌其丹書之籍旋付<pc n="lb"/>
藩條兩朝二紀之遭逢一節四麾之赫奕重臨郡寄僅<pc n="lb"/>
                    <pb n="112b"/>
閱歳期米蘖自將粗謹酌泉之誓繭絲是戒少寛竭澤<pc n="lb"/>
之嗟方生意之浸還眡初心而尤慊幸値隂霾之披豁<pc n="lb"/>
恍瞻麗景之昭融獲於兹辰與在親擢西廂職峻南服<pc n="lb"/>
任隆侯度未修豈堪牧伯之命里門在望實均父母之<pc n="lb"/>
邦當上下㤗通之期布朝廷寛大之詔慨南部瘡痍之<pc n="lb"/>
未復考比年俶擾之所由政茍安恬寧有駭輿之馬吏<pc n="lb"/>
無侵枉誰為㳺釡之魚雖幸勝之所傷多矣尤宿疢甫<pc n="lb"/>
瘳之後正貞元當養之時躬為列郡之凖程大作斯民<pc n="lb"/>
                    <pb n="113a"/>
之保障廼臣所職祇媿非材恭遇皇帝陛下健配乾行<pc n="lb"/>
明符晉出培千萬年立國之本一用寛仁掃數十載征<pc n="lb"/>
利之風大興亷恥臣欽承詔㫖思體聖情志或得行詎<pc n="lb"/>
有禁闥淮陽之間職當自效願追潁川渤海之風臣無<pc n="lb"/>
任<hi>云云</hi>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>唐宋元名表巻下之二<pc n="lb"/>
                    <pb n="113b"/>
欽定四庫全書<pc n="lb"/>
<pc n="　"/>唐宋元名表巻下之三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>胡松<pc n="　"/>撰<pc n="lb"/>
<pc n="　"/>元<pc n="lb"/>
<pc n="　"/>
                    <pc n="　"/>車駕班師賀表<hi>李仁卿</hi>
                    <pc n="lb"/>
臣某等言伏爲逆黨悉平車駕廻鑾者黄鉞耀威果凶<pc n="lb"/>
徒之一掃翠華旋軫遽明詔之載頒率土皆臣普天同<pc n="lb"/>
慶伏以周之熈朝而造管叔武庚之役漢之盛世而行<pc n="lb"/>
                    <pb n="114a"/>
淮南濟北之誅事豈樂為兵非得已屬者逆屬相煽狂<pc n="lb"/>
童恣行潜包禍心構成内難惟聖人必欲去害肆天子<pc n="lb"/>
所以有征爰興問罪之師庸示安民之勇靈旗順指醜<pc n="lb"/>
類畢熸衣暫試於一戎月連飛於三㨗春生秋殺𤣥化<pc n="lb"/>
何私天動星廻鴻鈞自斡宗祧鞏固永孚無疆之休日<pc n="lb"/>
月貞明定為羣生之福此葢皇帝陛下運膺千載道貫<pc n="lb"/>
九皇雄斷電馳廟謨洞徹既多算以勝少算况至仁而<pc n="lb"/>
伐不仁是宜氛祲廓清車書混一大統㑹歸於中統太<pc n="lb"/>
                    <pb n="114b"/>
平今睹於開平凡在陶甄疇非鼓舞臣某等忝以守官<pc n="lb"/>
於藩翰不獲稱慶於闕庭想迎六尺之輿遥祝萬年之<pc n="lb"/>
壽<pc n="lb"/>
<pc n="　"/>
                    <pc n="　"/>東昌路賀平宋表<hi>徐世隆</hi>
                    <pc n="lb"/>
聖人之兵仁而威無逺不服天下之勢離必合有險即<pc n="lb"/>
平方期四海之㑹同豈許一江之限隔㨗書屢至慶頌<pc n="lb"/>
交馳欽惟皇帝陛下至徳體元中華開統美化既東西<pc n="lb"/>
之被兼愛豈南北之分初遣文臣播告方國昭示包荒<pc n="lb"/>
                    <pb n="115a"/>
之量絶無陵弱之心弗圖島夷輙拘使節誘納我叛將<pc n="lb"/>
盗據我歴城雖就鯨鯢之誅尚遺蜂蠆之毒蠢爾三苗<pc n="lb"/>
之弗率命予羣后之徂征一鼓而定荆襄再駕而䧏鄂<pc n="lb"/>
岳蘄黄靣縛江沔心歸鐵瓮之堅城已摧金陵之王氣<pc n="lb"/>
何在楚地六千里不勞秦將之增兵錢塘十萬家坐見<pc n="lb"/>
呉王之納土偽将悉朝於闕下㓜君遐竄於海中方知<pc n="lb"/>
恃險而亡應悔求和之晚兹雖天意實出聖籌歴觀往<pc n="lb"/>
古混一之難未有今日飛渡之易臣某等叨居牧寄喜<pc n="lb"/>
                    <pb n="115b"/>
聼凱音矧曽充載筆之臣尤當述集勲之事駿奔効命<pc n="lb"/>
正海内一家之時虎拜揚休上天子萬年之夀<pc n="lb"/>
<pc n="　"/>
                    <pc n="　"/>賀平宋表<hi>孟德卿</hi>
                    <pc n="lb"/>
臣巴延等言國家之業大一統海岳必明主之歸帝王<pc n="lb"/>
之兵出萬全蠻夷敢天威之抗始干戈之爰及迄文軌<pc n="lb"/>
之㑹同區宇一清普天均慶欽惟皇帝陛下道光五葉<pc n="lb"/>
統接千齡梯航日出之邦冠帶月支之國際丹崖而述<pc n="lb"/>
職奄瀚海以爲家獨此宋邦弗遵聲教謂江湖可以保<pc n="lb"/>
                    <pb n="116a"/>
逆命舟楫可以敵王師連兵負固踰四十年背徳食言<pc n="lb"/>
難一二計當聖主飛渡江南之日遣行人乞爲城下之<pc n="lb"/>
盟逮凱奏之言還輙姦謀之復肆拘囚我信使㤀乾坤<pc n="lb"/>
再造之恩招納我叛臣盗連海二城之地我是以有六<pc n="lb"/>
載襄陽之討彼居然無一介行李之來禍既出於自求<pc n="lb"/>
怒致聞於斯赫臣肅将禁旅恭行天誅爰從襄漢之上<pc n="lb"/>
流復出武昌之故渡藩屏一空於江表烽煙直接於錢<pc n="lb"/>
塘尚無度徳量力之心乃有殺使毁書之事屬廟謨之<pc n="lb"/>
                    <pb n="116b"/>
親禀謂根本之宜先乃命阿喇哈取道於獨松董文炳<pc n="lb"/>
進師於海渚臣與阿珠安達哈等忝司中閫直指僞都<pc n="lb"/>
掎角之勢既成水陸之師並進常州一破列郡傳檄而<pc n="lb"/>
悉平臨安爲期諸将連營而畢㑹彼極窮蹙迭出哀鳴<pc n="lb"/>
始則爲稱姪納幣之祈次則有稱藩奉璽之請顧甘言<pc n="lb"/>
何益於實事率銳旅直抵其近郊招徠用事之大臣放<pc n="lb"/>
散思歸之衛士崛强心在四郊之横草都無飛走計窮<pc n="lb"/>
一片之降幡始豎其宋國主率諸大臣已於二月初六<pc n="lb"/>
                    <pb n="117a"/>
日望闕拜伏歸附訖所有倉廩府庫封籍待命外臣奉<pc n="lb"/>
揚寛大撫戢吏民九衢之市肆不移一代之繁華如故<pc n="lb"/>
兹惟睿算卓冠前王視萬里爲目前運天下於掌上致<pc n="lb"/>
令臣等獲對明時歌七徳以告成深切龍庭之想上萬<pc n="lb"/>
年而爲夀更陳虎拜之詞<pc n="lb"/>
<pc n="　"/>
                    <pc n="　"/>進授時厯經議表<hi>楊武子</hi>
                    <pc n="lb"/>
協時正日國政之大端章往考來厯書之明驗一或失<pc n="lb"/>
應衆所共瞻豈天運之靡常殆人爲之未宻昔稱作者<pc n="lb"/>
                    <pb n="117b"/>
初匪一家其始也莫不精㣲未幾則旋聞踈闊葢由年<pc n="lb"/>
拘積算日括周分不知闚測以考真率多傅㑹以求合<pc n="lb"/>
必欲行於永乆詎容失之毫釐幸當累洽之辰共仰同<pc n="lb"/>
文之治事加詳覈法貴變通欽惟憲天述道仁文義武<pc n="lb"/>
大光孝皇帝陛下政順隂陽徳齊穹壤燭消息盈虛之<pc n="lb"/>
理得裁成輔相之宜爰命文臣若稽乾象晝則考求實<pc n="lb"/>
晷夜則揆度中星察氣朔之後先定躔離之朓朒精思<pc n="lb"/>
宻索討窮源流革前人茍簡之規成盛代不刋之典其爲<pc n="lb"/>
                    <pb n="118a"/>
要㫖具載成書所有授時厯經三巻立成三巻轉神注<pc n="lb"/>
式一十三巻厯議三巻已繕冩成二十一册隨表上進<pc n="lb"/>
干冐天威不勝惶懼震越之至謹録奏聞伏候勅音<pc n="lb"/>
<pc n="　"/>
                    <pc n="　"/>進實録表<hi>王仲謀</hi>
                    <pc n="lb"/>
典謨述堯舜之功令名顯著方册布文武之政義問宣<pc n="lb"/>
昭粤自漢隋及夫唐宋咸有信史以貽後來况大業豐<pc n="lb"/>
功震今耀古惟深善述首議丕揚洪惟世祖皇帝仁孝<pc n="lb"/>
英明睿謀果斷爰從潜邸有志斯民植根幹而佐理皇<pc n="lb"/>
                    <pb n="118b"/>
綱聘耆徳而講明治道始平大理再駕長江過化存神<pc n="lb"/>
有征無戰迨其龍飛灤水鼎定上都革弊政以惟新擴<pc n="lb"/>
同仁而一視規模宏逺朝野清明内則肇建宗祧創設<pc n="lb"/>
臺省修舉政令登崇俊良外則整治師徒申嚴邊将布<pc n="lb"/>
揚威徳柔服蠻羌加以聖無不通明靡不燭守之以勤<pc n="lb"/>
儉朴素養之以慈惠雍和收攬權綱綜覈名實賞罰公<pc n="lb"/>
而不濫號令出以惟行萬彚連茹羣雄入彀削平下土<pc n="lb"/>
統正中邦慕義嚮風聲教實朔南之暨梯山航海職貢<pc n="lb"/>
                    <pb n="119a"/>
無遐邇之殊方且開學校而勸農桑考制度而興禮樂<pc n="lb"/>
國號體乾坤之統書畫煥奎壁之文罄所有而醻戰功<pc n="lb"/>
不待計而救民乏聼言擇善明徳緩刑歛福錫民遇灾<pc n="lb"/>
知懼得洪範惟皇之理過周宣修政之勤以致時和嵗<pc n="lb"/>
豐民安吏職葢帝徳克周於廣運故至公均被以無方<pc n="lb"/>
可謂文致太平武定亂畧繼一祖四宗之志兼三皇五<pc n="lb"/>
帝之功開天立極者三十五年立經陳紀者二萬餘事<pc n="lb"/>
以謙讓弗遑於備紀故纂修未至於成書欽遇皇帝陛<pc n="lb"/>
                    <pb n="119b"/>
下寅紹詒謀厲精圖治亟鑒觀於成憲思遹駿於先聲<pc n="lb"/>
深詔下臣俾爲實録宅心宗祏凝孝羮墻開舘局而增<pc n="lb"/>
置官僚敕羣司而大紬圖籍編摩既富搜訪加詳采摭<pc n="lb"/>
於時政之編參取於起居之注張皇初藁增未見於罕<pc n="lb"/>
聞承奉綸音俾蠲繁而就簡俯殫管見仰體宸衷盡略<pc n="lb"/>
虛文一存實事其饗㑹征伐文物典章粲然列三代之<pc n="lb"/>
英蔚爾開萬世之業與夫才徳孝廉之士忠良姦佞之<pc n="lb"/>
臣版圖生齒之繁財賦畜牧之盛謹依條據粗致無遺<pc n="lb"/>
                    <pb n="120a"/>
今具所修成世祖皇帝實録二百一十巻事目五十四<pc n="lb"/>
巻聖訓六巻凡二百七十巻謹繕冩爲二百七十帙用<pc n="lb"/>
黄綾夾複封全隨表上進臣等忝備台司幸膺盛典顧<pc n="lb"/>
惟載筆才何有於三長勉進蕪辭慮庻幾於一得冐瀆<pc n="lb"/>
聖聼不勝驚惶<pc n="lb"/>
<pc n="　"/>
                    <pc n="　"/>賀聖節表<hi>李伯宗</hi>
                    <pc n="lb"/>
寳厯建元協重華之嘉運瑶光貫月開上聖之真符盛<pc n="lb"/>
徳在秋昊天有命<hi>中</hi>賀聦明稽古孝友根心丕顯文謨<pc n="lb"/>
                    <pb n="120b"/>
端拱巖廊之上逹觀新邑式均道里之中揆震夙之星<pc n="lb"/>
辰卜豐穰於今嵗璿璣肇紀玉斗儲祥臣等肅謹班聨<pc n="lb"/>
遥瞻粹穆宣昭鴻業載賡七月之詩考定武功願繼萬<pc n="lb"/>
年之雅<pc n="lb"/>
<pc n="　"/>
                    <pc n="　"/>謝賜禮物表<hi>呉㓜清</hi>
                    <pc n="lb"/>
接地風雲際㑹親逢於明主麗天日月照臨逺及於老<pc n="lb"/>
臣賜之以府庫之財衣之以筐篚之幣承恩過厚揆分<pc n="lb"/>
何堪俯瀝愚衷仰塵睿聼伏念臣荆陽賤士樵牧孤蹤<pc n="lb"/>
                    <pb n="121a"/>
㓜誦孔氏之遺書無繇見道長値朝家之興運有幸爲<pc n="lb"/>
民愧碌碌之謭才乏卓卓之竒節以言其文章則體格<pc n="lb"/>
卑陋以言其學行則器識凡庸自甘晦迹於深山豈覬<pc n="lb"/>
發身於昭代大鈞靡不覆燾小物亦預陶鎔惟成宗法<pc n="lb"/>
至元首賁丘園之隱歴武宗逮延祐洊升舘閣之華先<pc n="lb"/>
帝擢之禁林今皇處以經幄講讀古訓對揚耿光誤蒙<pc n="lb"/>
上聖之簡知得厠羣賢而布列然犬馬餘齒巳非少壯<pc n="lb"/>
之年而螻蟻㣲誠莫展驅馳之志外之弗能効勤勞於<pc n="lb"/>
                    <pb n="121b"/>
郡縣内之弗能禆謨議於廟堂糜廪粟費俸錢素餐甚<pc n="lb"/>
矣辱髙位速官謗清論凛然因負採薪之憂遂辭視草<pc n="lb"/>
之職雖心同葵藿常戀闕庭柰景廹桑榆宜歸田里未<pc n="lb"/>
嘗毫釐有補於國况又耄耋無用於時淵度涵容寵錫<pc n="lb"/>
優渥兹葢欽遇皇帝陛下乾坤博施海宇皆春忍令散<pc n="lb"/>
材汨沒於泥塗欲俾寸草沾濡於雨露憫憐周恤固君<pc n="lb"/>
父惻隱之仁悃欵控陳乃臣子辭譲之禮倘冐昧而拜<pc n="lb"/>
貺實踧踖以懷慙敢致懇祈乞垂矜允收此九重之大<pc n="lb"/>
                    <pb n="122a"/>
惠全其一介之小㢘壹是歡榮等如祗受臣栖遲畎畝<pc n="lb"/>
既難强筋力以輸忠教誨子孫誓當竭精神而報上所<pc n="lb"/>
賜鈔錠段疋除已嚮闕謝恩外未敢欽受謹奉表辭謝<pc n="lb"/>
以聞<pc n="lb"/>
<pc n="　"/>
                    <pc n="　"/>賀聖節表<hi>鄧善之</hi>
                    <pc n="lb"/>
天開景運篤有道之曽孫電繞神樞受介福於王母觚<pc n="lb"/>
稜瑞靄閶闔臚傳<hi>中賀</hi>誕紹鴻圖丕承駿命至仁育物<pc n="lb"/>
得秋而萬寳成盛徳在躬居所而衆星拱當立經陳紀<pc n="lb"/>
                    <pb n="122b"/>
之始爲施仁發政之規郊廟肇禋朝野胥樂臣等名叨<pc n="lb"/>
玉署目極璇霄廣文王有聲之詩載歌律吕衍殷宗無<pc n="lb"/>
逸之壽䖍祝華嵩<pc n="lb"/>
<pc n="　"/>
                    <pc n="　"/>賀正旦牋<hi>𤓰爾佳士常</hi>
                    <pc n="lb"/>
位拱少陽仗簇黄麾之曉氣暄太簇祥開青禁之春邦<pc n="lb"/>
本益隆輿情胥慶<hi>中賀</hi>仰遵聖訓參賛政機執中傳精<pc n="lb"/>
一之心作貳敏元良之望重明繼照隂邪常遏於未形<pc n="lb"/>
九四在淵陽徳克潜於巳著兹履端之云始宜介福之<pc n="lb"/>
                    <pb n="123a"/>
孔多某等素乏長材叨居端尹星輝海潤莫酬沾被之<pc n="lb"/>
恩月恒日升第祝綿延之算<pc n="lb"/>
<pc n="　"/>
                    <pc n="　"/>賀登極表<hi>虞伯生</hi>
                    <pc n="lb"/>
鴻業啓圖世守肇基之迹龍庭受賀躬膺大厯之歸欣<pc n="lb"/>
戴云初謳歌爲盛欽以世祖紹統乾之運裕皇隆出震<pc n="lb"/>
之名推一本之均齊累四朝之繼及於惟景命監至徳<pc n="lb"/>
之無私粤在太宗御禎符而有慶天心攸属國勢以安<pc n="lb"/>
欽惟陛下道合彌綸功存綏撫立長式遵於家法計宜<pc n="lb"/>
                    <pb n="123b"/>
允協於輿情車服旌旗皆我祖宗之舊星辰河嶽赫乎<pc n="lb"/>
宇宙之新時開㤗平人用寧一臣等叨承重任適際昌<pc n="lb"/>
期建皇極以敷言親揚彛訓坐明堂而布政永賛成能<pc n="lb"/>
<pc n="　"/>
                    <pc n="　"/>經筵官進職謝恩表<pc n="lb"/>
聖作稽古知崇效天開筵肆講於前經當宁屢煩於明<pc n="lb"/>
詔垂憲萬世一新經緯之文有臣十人並拜便蕃之賜<pc n="lb"/>
獨興睿斷創始明時伏惟昔者明王不以天縱而自聖<pc n="lb"/>
本之先哲式資道揆以開人故伏羲則畫於河圖神禹<pc n="lb"/>
                    <pb n="124a"/>
錫疇於洪範凡將圖治慎在求聞葢帝王傳授之精布<pc n="lb"/>
乎方册而古今治亂之迹可以鑑觀爰諮博洽之材用<pc n="lb"/>
廣聦明之識然守職業者特見諸政事之著惟事啓沃<pc n="lb"/>
者先端其心術之㣲故兹曠典之行實重真儒之寄必<pc n="lb"/>
經業可以發聖賢之藴必噐能可以相禮樂之成必養<pc n="lb"/>
徳之全素䝉孚信必至誠之積可致感通茍非其人不<pc n="lb"/>
稱兹選而臣等性本固陋學尤迂踈守其師說之遺僅<pc n="lb"/>
不㤀其章句及傳國人之譯粗可達其性情所謂材有<pc n="lb"/>
                    <pb n="124b"/>
限而道無窮心欲言而口不逮猶重昔人之嘆况乎臣<pc n="lb"/>
等之愚是故設醴上尊敷氊廣厦既極詢諮於累嵗蔑<pc n="lb"/>
聞補報之㣲功敢謂能自得師坐而進道更錫官聨之<pc n="lb"/>
重俾專誦說之司雖竊恩榮愈增憂責兹葢伏遇皇帝<pc n="lb"/>
陛下以乾坤之徳爲徳以堯舜之心爲心無一念不在<pc n="lb"/>
於民生無一事不遵於祖憲遐方畢服猶虞水旱之爲<pc n="lb"/>
灾羣賢在朝尚恐俊良之攸伏必合二帝三王之至盛<pc n="lb"/>
以登四方萬國之太平下収𤨏末於芻蕘俾益㳙埃於<pc n="lb"/>
                    <pb n="125a"/>
山海臣等敢不力循古訓各盡㣲衷非先王之法不敢<pc n="lb"/>
言冀必由於正路雖末世之事亦不避庶有戒於前車<pc n="lb"/>
尚勸九歌用稱萬夀<pc n="lb"/>
<pc n="　"/>
                    <pc n="　"/>賀正旦牋<pc n="lb"/>
玉燭調元播陽春於萬物褘衣乗翟奉景福於一人懽<pc n="lb"/>
溢宫闈慶延宗社<hi>中賀</hi>柔嘉維則博厚無疆帝業中興<pc n="lb"/>
五色錬補天之石女功内治七襄成報日之章膺瓊冊<pc n="lb"/>
之穠華衍金支之奕業茂迎蒼厯益介洪禧某等備位<pc n="lb"/>
                    <pb n="125b"/>
外廷稱觴前殿二南風化歌關雎正始之音萬年室家<pc n="lb"/>
樂既醉太平之運<pc n="lb"/>
<pc n="　"/>
                    <pc n="　"/>賀聖節表<pc n="lb"/>
春回正月律和舞羽之庭日浹芳旬瑞紀流虹之渚縟<pc n="lb"/>
儀洊舉治象更新<hi>中賀</hi>盛徳在躬至仁育物紫㣲華葢<pc n="lb"/>
煥乎經緯之爲章朱草醴泉妙與生成而合化天開壽<pc n="lb"/>
域人樂熈辰臣等弱翰無功清光有赫對揚休命絲綸<pc n="lb"/>
緝黼黻之文歌頌永年簡冊載衣裳之治<pc n="lb"/>
                    <pb n="126a"/>
<pc n="　"/>
                    <pc n="　"/>進經世大典表<hi>歐陽原功</hi>
                    <pc n="lb"/>
堯舜之道載諸典謨文武之政布在方冊道雖行於上<pc n="lb"/>
下政無間於精粗特於紀録之間足見彌綸之具是以<pc n="lb"/>
秦漢有掌故之職唐宋有㑹要之書於以著當代之設<pc n="lb"/>
施於以備将來之考索我國家受命龍朔纉休鴻基發<pc n="lb"/>
政施仁行葦之忠厚世積制禮作樂關雎之風化日興<pc n="lb"/>
紀綱具舉於朝廷統㑹未歸於簡牘欽惟欽天統聖至<pc n="lb"/>
徳誠功大文孝皇帝陛下總攬羣䇿躬親萬幾思祖宗<pc n="lb"/>
                    <pb n="126b"/>
創業之艱難與天地同功於經緯必有鋪張以揭皦日<pc n="lb"/>
必有述作以藏名山爰命文臣體㑹要之遺意徧勑官<pc n="lb"/>
寺發掌故之舊章倣周禮之六官作皇朝之大典臣某<pc n="lb"/>
叨承㫖喻俾綜纂修物有象而事有原質爲本而文爲<pc n="lb"/>
輔百數十年之治蹟固大畧之僅存千萬億世之宏規<pc n="lb"/>
在鴻儒之繼作謹繕寫皇朝經世大典八百八十巻目<pc n="lb"/>
録十二巻公牘一巻纂修通議一巻裝演成帙隨表以<pc n="lb"/>
聞伏取進止<pc n="lb"/>
                    <pb n="127a"/>
<pc n="　"/>
                    <pc n="　"/>賀正旦表<hi>宋誠夫</hi>
                    <pc n="lb"/>
㤗元神筴天開六甲之端北斗帝車星直三朝之旦立<pc n="lb"/>
政伊始與時皆新<hi>中賀</hi>睿知有臨明哲作則萬機初振<pc n="lb"/>
熈鴻號於紀年九廟載安被龍光於宗黨誕啓用材之<pc n="lb"/>
路式推澤物之仁臣等身際昌辰首班著位風行雷動<pc n="lb"/>
賡歌殊愧於古初日升月恒善頌惟先於壽考<pc n="lb"/>
<pc n="　"/>
                    <pc n="　"/>賀親祀南郊表<hi>謝敬徳</hi>
                    <pc n="lb"/>
四方于理事天致恭已之誠三年而郊卜日叶用辛之<pc n="lb"/>
                    <pb n="127b"/>
吉功成治定禮備樂和<hi>中賀</hi>端拱無爲純一不二肇舉<pc n="lb"/>
明禋之典載嚴升配之文大吕黄鍾音協雲門之奏鎮<pc n="lb"/>
圭繅籍輝聨蒼壁之華祥風和氣之與游景星慶雲之<pc n="lb"/>
疉見穹祗集貺宗社䝉休臣等叨佐清朝欣觀熈事列<pc n="lb"/>
圜壇之八陛幸陪漢畤以侍祠陳㤗階之六符願舉兕<pc n="lb"/>
觴而上壽<pc n="lb"/>
<pc n="　"/>
                    <pc n="　"/>謝除憲職表<hi>邢公濟</hi>
                    <pc n="lb"/>
支郡分符巳慚善政明時持節濫撫祥刑被寵以驚省<pc n="lb"/>
                    <pb n="128a"/>
躬知媿<hi>中謝</hi>伏念臣資惟極陋數則多竒在昔先臣再<pc n="lb"/>
被裹輪之召至於晚進亦叨勸駕之行國史載隱逸之<pc n="lb"/>
名鄉書上經行之選實惟一門之盛事葢出三朝之異<pc n="lb"/>
恩獨不免於窮途悵虛逢於昭代欲遂掛冠之願未酬<pc n="lb"/>
結綬之心豈期流落之餘偶被使令之末惟西蜀忠厚<pc n="lb"/>
之俗有東魯絃誦之風顧此齊民之浩穰皆自累聖之<pc n="lb"/>
涵養山川秀䴡初無犬吠之虞囹圄空虛不待雞鳴之<pc n="lb"/>
教欲持平於邦憲宜精擇於司存豈容下材輙膺重任<pc n="lb"/>
                    <pb n="128b"/>
兹葢伏遇皇帝陛下體天地之覆載並日月之照臨刑<pc n="lb"/>
無用於三千囚自歸於四百欲兼容於羣聼致誤采於<pc n="lb"/>
虛名葢本慮軫逺方豈獨矜誇於已推仁心以及物尚<pc n="lb"/>
憐觳觫之牛將徳意以遣臣敢憚虺隤之馬當佩服温<pc n="lb"/>
厚之典奉行寛大之書聞禮傳家粗有志於他日引經<pc n="lb"/>
斷獄更盡力於此時臣無任<hi>云云</hi>
                    <pc n="lb"/>
<pc n="　"/>
                    <pc n="　"/>賀冊后表<hi>楊文郁</hi>
                    <pc n="lb"/>
聖徳日新端齊家以身之本坤元位正備臨軒發冊之<pc n="lb"/>
                    <pb n="129a"/>
儀慶溢九重歡騰四表<hi>中賀</hi>受天成命遵祖詒謀謂王<pc n="lb"/>
教攸基莫若人倫之重然治道之至庻資内治之勤昭<pc n="lb"/>
法象於軒星崇聲明於椒掖以賛嚴宸之孝理以協太<pc n="lb"/>
母之徽音臣等服在近司顒觀盛際道符羲易占順承<pc n="lb"/>
載物之亨願擬堯封申富壽多男之祝<pc n="lb"/>
<pc n="　"/>
                    <pc n="　"/>賀千秋牋<pc n="lb"/>
陽常居於大夏方収養毓之功震一索爲長男載啓亨<pc n="lb"/>
嘉之㑹慶鍾甲觀歡溢寰區<hi>中賀</hi>克哲克明允文允武<pc n="lb"/>
                    <pb n="129b"/>
春坊翊善茂隆邦本之貞曉寢問安長奉天顔之喜兹<pc n="lb"/>
臨彌月之節宜膺百順之祥臣等竊備詞官進趨庭賀<pc n="lb"/>
幸聞樂府奉重暉重潤之章請合輿情上俾熾俾昌之<pc n="lb"/>
壽<pc n="lb"/>
<pc n="　"/>
                    <pc n="　"/>謝昭雪表<hi>劉跂</hi>
                    <pc n="lb"/>
投畀讒人巳悟告言之妄蠲除詔令更申坐論之寃没<pc n="lb"/>
而有知死且不朽竊以前世論事下敢告之章法家原<pc n="lb"/>
情著反坐之律未聞私書謬悠之謗可致公朝夷滅之<pc n="lb"/>
                    <pb n="130a"/>
刑繄彼無良遘爲不令因黨友之尺牘形閭巷之有辭<pc n="lb"/>
引鷹揚尚父之言誦髙貴鄉公之語靡慚嗤鄙惟幸詆<pc n="lb"/>
誣既内嫌於不根又隂虞於後患書其付火固絶意於<pc n="lb"/>
上聞託以屏人復何施於參驗不攻自破欲葢而彰巧<pc n="lb"/>
誰謂其如簧市共知於無虎雖毁者挾怨必以惡聲而<pc n="lb"/>
小人乗危遂爲竒貨宻謄舊札歴遺衆仇險不啻於山<pc n="lb"/>
川食無餘於犬彘逮從吏訊幾誤國章意所株連人以<pc n="lb"/>
股栗浩有漂山之勢岌如累卵之危頼先帝照曯之明<pc n="lb"/>
                    <pb n="130b"/>
察權臣吞噬之患特紆清問少緩嚴科然而先臣諸孤<pc n="lb"/>
終以屏廢闔門百口益復幽囚禦瘴厲者十䘮𨽻臣妾<pc n="lb"/>
者三嵗無罪且至於如此大戮亦何以復加㑹上聖之<pc n="lb"/>
龍飛破羣疑而氷釋譴累所逮訴告必申悼前日之禍<pc n="lb"/>
機嗟何可及掛有司之罪籍名或未除用再瀝於肺肝<pc n="lb"/>
敢上塵於旒扆理無難者宜靡悼於改爲事巳灼然遂<pc n="lb"/>
悉從於釐正此葢皇帝陛下乾行以健離麗而明體大<pc n="lb"/>
舜堲讒之方廣有唐辨謗之畧孤忠素節事巳白於九<pc n="lb"/>
                    <pb n="131a"/>
原弱子㓜孫誓各堅於一死㣲生何算洪造難酧<pc n="lb"/>
<pc n="　"/>
                    <pc n="　"/>賀正旦表<hi>姚登孫</hi>
                    <pc n="lb"/>
寳厯晨開恩誕敷於朔紀瑶池春滿慶先輯於東朝日<pc n="lb"/>
月清華神民闓懌<hi>中賀</hi>道符範統躬啓皇圖懿範難名<pc n="lb"/>
備聖人之全徳仁規妙運濟天下於太寧壽並兩儀福<pc n="lb"/>
延萬世臣等班聨文石職忝膠庠仰測卦爻喜三陽之<pc n="lb"/>
通㤗俯陳歌頌奉億載之怡愉<pc n="lb"/>
<pc n="　"/>
                    <pc n="　"/>代謝進和御詩奬諭表<hi>强至</hi>
                    <pc n="lb"/>
                    <pb n="131b"/>
參羣篇而奏御賡載非工被優詔之發中褒嘉甚渥惕<pc n="lb"/>
然拜君父之賜藏以爲子孫之榮伏以書曰帝庸作歌<pc n="lb"/>
所以極道明良之意雅云臣能歸美所以上酧福禄之<pc n="lb"/>
辭惟千載一時之逢踰三王二帝之際乗太平之多暇<pc n="lb"/>
講稀闊之盛游歴寳宇以披祖宗相受之文御飛翬以<pc n="lb"/>
縱神聖有餘之學以至置酒别殿賦詩中宸于時從聨<pc n="lb"/>
咸續睿唱如臣者有朴愚而植性無文采以表身自部<pc n="lb"/>
風憲之要司都廢惟言之舊學妄抽鄙思綴成斐章大<pc n="lb"/>
                    <pb n="132a"/>
樂在前發哇聲而接響太陽臨下衒爝火以交光既續<pc n="lb"/>
邃旒若臨深谷敢謂兼容之度例形過奬之辭游聖門<pc n="lb"/>
者謂之難言矧繼堯文之後踰華衮者重夫褒字矧䝉<pc n="lb"/>
漢訓之加夫何孤臣叨此厚幸此葢伏遇尊號皇帝陛<pc n="lb"/>
下齊徳乾覆育士坤涵善雖小而弗遺力或矜其不逮<pc n="lb"/>
誓竭講劘之效庶酧奬勵之仁<pc n="lb"/>
<pc n="　"/>
                    <pc n="lb"/>
<pc n="　"/>唐宋元名表巻下之三<pc n="lb"/>
<pb n="132b"/>
                </p>
<p>
</p>
  </div>
        </body>
</text>
</TEI>