<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="hjjsgwwpyy">皇極經世觀物外篇衍義</title>
                <author>
                    <date>北宋</date>
                    <persName>邵雍</persName>著</author>
                <author>
                    <date>南宋</date>
                    <persName>張行成</persName>衍義</author>
            </titleStmt>
            <editionStmt>
                <edition>
                    <date>2011-12-19</date>
                </edition>
            </editionStmt>
            <publicationStmt>
                <p>unknown</p>
</publicationStmt>
            <sourceDesc>
                <p>Converted from a Word document</p>
</sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change>
                    <date>2017-04-16T12:55:15Z</date>
                    <name>Ping-tzu Chu D1</name>
                </change>
            </listChange>
        </revisionDesc>
    </teiHeader>
    <text>
        <body>
            <div>
                <head>提要</head>
                <p>欽定四庫全書　　　　　子部七</p>
<p rend="四庫11">提要</p>
<div>
                    <head>皇極經世觀物外篇衍義　術數類一<hi>數學之屬</hi>
                    </head>
                    <p rend="四庫提要">
                        <hi>臣</hi>等謹案：《皇極經世觀物外篇衍義》九卷，宋．張行成撰。是書専明《皇極經世》外篇之義，亦所進七《易》之一也。《皇極經世内篇》前四卷推元㑹運世之序，後四卷辨聲音律吕之微，外篇則比物引類以發揮其藴奥。行成以内篇<pb n="1a"/>理深而數畧，外篇數詳而理顯，學先天者當自外篇始，因補缺正誤，使其文以類相従，而推繹其㫖以成是篇。上三篇皆言數，中三篇皆言象，下三篇皆言理。蓋行成以意更定，非復舊第，然自明以來刻本率以外篇居前題為内篇，未免舛互失序，賴行成此本尚可正俗刻之訛。且原書由雜纂而成，本無義例。行成區分排比，使端緒易尋，亦頗有條理。雖乾<pb n="1b"/>坤闔闢變化無窮，行成依據舊圖循文生義，于造化自然之妙未必能窺至；于邵氏一家之學，則可謂心知其意矣。魏了翁嘗稱其「能得《易》數之詳，而書不盡傳」，則宋代已不免散佚。朱彞尊《經義考》但載《皇極經世索隱》而不及此書，則沈湮已久惟《永樂大典》所載尚為完本，今據原目仍釐為九卷，著于録。乾隆四十六年七月恭校上。<pb n="2a"/>
                    </p>
<p rend="四庫右齊">總纂官<hi>臣</hi>紀昀<hi>臣</hi>陸錫熊<hi>臣</hi>孫士毅</p>
<p rend="四庫右齊">總校官<hi>臣</hi>陸費墀<pb n="2b"/>
                    </p>
</div>
</div>
<div>
                <head>原序</head>
                <p>康節先生觀物有内外篇，内篇先生所著也，外篇門人所記先生之言也。内篇理深而數畧，外篇數詳而理顯，學先天者當自外篇始。外篇行于世久矣，闕數者三節，脫誤者百餘字，今補其闕而正其脫誤，分數、象、理類相從為九卷，輙衍其義以俟同志者擇焉。蜀臨卭張行成序。<pb n="1a"/>
                    <pb n="1b"/>
                </p>
</div>
<div>
                <head>卷一</head>
                <byline>欽定四庫全書</byline>
<byline>皇極經世觀物外篇衍義卷一</byline>
<byline>宋張行成撰</byline>
                <div>
                    <head>觀物外篇<hi>上之上</hi>
                    </head>
                    <p rend="四庫11">先生詩云：「若無揚子天人學，安有莊生内外篇。」以此知外篇亦是先生之文，門人盖編集之爾。</p>
                    <div>
                        <p>「天數五，地數五」，合而為十，數之全也。天以一而變四，地以一而變四，四者有體也，而其一者無體也，是謂有無<pb n="1a"/>之極也。天之體數四而用者三，不用者一也；地之體數四而用者三，不用者一也。是故無體之一以况自然也，不用之一以况道也，用之者三以况天地人也。</p>

                        <div>
                            <p rend="四庫11">「天數五，地數五」，以奇偶言，則一三五七九為天，二四六八十為地；以生成言，則一二三四五為天，六七八九十為地，故曰「數之全也」。天生乎動，得太極之奇，一氣之動静始終分而為陽陰太少，故曰「天以一而變四」也。地生乎静，得太極之偶，一氣之静動始終分而為<pb n="1b"/>柔剛太少，故曰「地以一而變四」也。太陽為日，太陰為月，少陽為星，少陰為辰，以成天體，四時行焉。太極之奇退藏四者之間而不自見，所以日月星辰與天而五，除日月星辰則無天，故曰「四者有體」、「一者無體」也。太柔為水，太剛為火，少柔為土，少剛為石，以成地體，四維具焉。太極之偶退藏四者之間而不自見，所以水火土石與地而五，除水火土石則無地，故曰「四者有體」、「一者無體」也。日月星辰，天之體盡矣；水火土石，<pb n="2a"/>地之體盡矣。八象既全，萬物咸備，是謂有之極者，謂天地之四也。天以奇變四，四成則一退居五；地以偶變四，四成則二退居十，以一統四，除四無一，是謂無之極者，謂天地之一也。大抵太極居一，萬化之本，功成藏宻，用故不窮。雖天地之大，亦須藏一。惟數無定象，隨理圓通，故或指一為一，或指五為一，或指十為一。指一為一者，原天地之始生也；指十為一者，總天地之既成也；指五為一者，分天分地各以一而變四。<pb n="2b"/>故<persName>揚雄</persName>謂「五五為土」也。然言五者必歸之天，言十者必歸之地，五當為無之極，十當為有之極；五為太虚冲氣，十為大物元形。有之極亦曰無者，除四無一也。天之體數四，不用者一，故天辰不見。地之體數四，不用者一，故地火常潛。天有四時，冬不用；地有四方，北不用；人有四體，背不用。雖不用而用以之生，故無體之一以况自然，不用之一以况道，用之者三以况天地人。「人法地，地法天，天法道，道法自然。」生出之序由乎自然之理也。<pb n="3a"/>凡物未生之初必因無體之一以為本，既生之後當存不用之一以為本，不用之一即無體之一降而在我者也。人皆有之，賢者能勿䘮爾。是故一止不動，則三用無窮。<persName>揚子雲</persName>以北為玄而統三方，以三方為天地人。北方有玄、有冥，亦五數也。冥當不用之一，三者之所息藏乎宻也。罔當無體之一，四者之所生，出乎虚也。冥終罔始，息而復生，有本者如是也。二者皆係乎北，别之則冥當為北，罔當為中，天之中在北，是為<pb n="3b"/>辰極，萬物之所生也。故水土同包，元胃相養。而以數言之，一即五，五即一，是故陽用雖一，裂之則三；陰體雖兩，通之則一也。</p>

                        </div>
                    </div>
                    <div>
                        <p>體者八變，用者六變，是以八卦之象不易者四，反易者二，以六卦變而成八也。</p>

                        <div>
                            <p rend="四庫11">老陽九、少陽七共十六，少陰八、老陰六共十四。陽與陽偶失之太過，陰與陰偶失之不及，九而六、七而八皆成十五者，太極三五之中也。九六七八是謂四象，<pb n="4a"/>九六之數各止一變，<hi>揲蓍數。</hi>故乾一坤一為二也，七八之數一少一壯一究，陰陽各有三變，故男三女三為六也。<hi>是謂八卦。</hi>六變之中止有四變，其二變大同小異，故六卦反復視之亦共四卦而已，不易者四，乾坤坎離。反易者二，震巽艮兌。體有八而用有六，卦有八而爻有六，所以天統乎體則八變而終于十六，地分乎用則六變而終于十二也。此造化之端倪、天地之妙用也。<pb n="4b"/>
                            </p>

                        </div>
                    </div>
                    <div>
                        <p>重卦之象不易者八，反易者二十八，以三十六變而成六十四也。</p>

                        <div>
                            <p rend="四庫11">十者形之一，一之數至十而後足。十者坤之一，而百者坤之十也。〈卦數圖〉坤之位上得三十六、下得六十四者，體用足乎百數也。易者變也，足則無變矣。故百數之中以六十四為卦體，<hi>十之八也。</hi>。以三十六為爻用，<hi>八之六也。</hi>六十四卦反復視之三十六卦而已，此則八中藏六，體中藏用也。三十六者四九也，二十八者四七也。<pb n="5a"/>天道盈于七而極于九，極則退變，故乾雖用九，《易》不用九而用七，其三十六卦之中不變者八、變者二十八變者，反復視之乃為五十六。用此，則九中藏七，用之中亦以體藏用也。以體藏用，用必存本，毎使有餘以為變化之地，是故自六十四而言常有二十八不用，自三十六而言常有八數不變也。《易》用七者，蓍自七起，從天盈數，每一卦重為八卦，凡七變。自乾之六畫至坤之十二畫凡七數，故一卦六爻直六日七分<pb n="5b"/>而成七日也。</p>

                        </div>
                    </div>
                    <div>
                        <p>故爻止于六、卦盡于八、策窮于三十六，而重卦極于六十四也。卦成于八，重于六十四；爻成于六，策窮于三十六，而重于三百八十四也。</p>

                        <div>
                            <p rend="四庫11">爻止于六用者，六變也；卦盡于八體者，八變也。策三十六者，六六也，用自變也。卦六十四者，八八也，體自變也。爻重于三百八十四者，六十四卦各用六也。用因體變，體用合一，如四時各用三月也。《周易》上經三<pb n="6a"/>十，下經三十四，反復視之，各十八卦，此三十六卦成六十四卦之理。自漢以來未有言之者，而文王、孔子實先示之。觀上下經用卦與所分陰陽之數，則可知矣。《太玄》《潛虚》或以四十五變八十一，或以五十五變一百，其數亦然，而用各不同。</p>
                            <note>將《太玄》與《潛虛》視為同一種原理下的產物。</note>
                        </div>
                    </div>
                    <div>
                        <p>天有四時，一時四月，一月四十日，四四十六而各去其一，是以一時三月，一月三十日也。四時體數也，三月、三十日用數也，體雖具四而其一常不用也。故用者止于<pb n="6b"/>三，而極于九也。體數常偶，故有四、有十二；用數常奇，故有三、有九。</p>

                        <div>
                            <p rend="四庫11">用止于三，故四時八節用皆以三變，以十為一曰旬，三旬而一月，九旬而一時，三十六旬而四時畢矣。以五為一曰候，三候而一氣，九候而一節，七十二候而八節周矣。四時者，天包地，故以十數。八節者分天地，故有五數。天地相偶乃有八體。分至屬天，四立屬地也。體數有四、有十二者，四時十二月也。用數有三、有<pb n="7a"/>九者，三月九十日也。盖十者一之足數，六十四卦析一為十，得六百四十以應天之四時。時當有四月，月當有四十日，四四十六各去其一，每時三月，已先去其四月之數一百六十，所餘四百八十則四十八之析。故八卦之爻，四十有八也。每月三旬，又再去其十二旬之數一百二十，所餘三百六十，則三十六之析，故老陽之策三十有六也。大率皆天三地四，四為體、三為用之理也。一年分為四時，析一為四，成體之全<pb n="7b"/>也。一時分三月，三月分九十日，三三而九，致用之極也。凡數皆祖乎大衍，細究揲蓍之法之理，則先生之言為不誕矣。<hi>説具《述衍》中。</hi>
                            </p>

                        </div>
                    </div>
                    <div>
                        <p>大數不足而小數常盈者，何也？以其大者不可見而小者可見也。故時止乎四，月止乎三，而日盈乎十也。是以人之肢體有四而指有十也。</p>

                        <div>
                            <p rend="四庫11">月止于三，孟仲季也，三月而時革，故不曰十二月也。日盈乎十者，甲乙丙丁戊己庚辛壬癸也，故一旬十<pb n="8a"/>日。大者不足，天地數也。小者常盈，人物數也。大者不可見、小者可見，故年包乎時，除時無年；時包乎月，除月無時；月包乎日，除日無月。大者統而小者分也。</p>

                        </div>
                    </div>
                    <div>
                        <p>天見乎南而潛乎北，極于六而餘于七，是以人知其前、昧其後而畧其左右也。</p>

                        <div>
                            <p rend="四庫11">周天三百六十五度，南北各分其半，北極出地三十六度，餘則皆潛；南極入地三十六度，餘則皆見。天與人皆背北面南，故南見北潛也。用數三，成于六，兼餘<pb n="8b"/>分，故有七也。</p>

                        </div>
                    </div>
                    <div>
                        <p>天體數四而用三，地體數四而用三。天尅地，地尅天，而尅者在地猶晝之餘分在夜也。是以天三而地四；天有三辰，地有四行也。然地之大<hi>舊本作「火」。</hi>且見且隐，其餘分之謂耶。</p>

                        <div>
                            <p rend="四庫11">日十二時晝夜各半，昏曉之際雖名陰陽相侵，而皆為晝之餘分，則所侵者實在夜也。天地相尅之數亦然。餘分本地數，故以火况之，實不及一分，故火且見<pb n="9a"/>且隐。天之辰全不見，地之火半見半隐，故曰「天有三辰，地有四行」，合之則七也。</p>

                        </div>
                    </div>
                    <div>
                        <p>乾七子，兌六子，離五子，震四子，巽三子，坎二子，艮一子，坤至陰故無子。乾七子，坤六子，兌五子，艮四子，離三子，坎二子，震一子，巽剛故無子。</p>

                        <div>
                            <p rend="四庫11">自「乾七子」至「坤無子」者，以〈乾〉為主而言也。自「乾七子」至「巽無子」者，以〈坤〉配〈乾〉而言也，共五十六子，則用卦之數也。自爻而言，一卦六爻總三百三十六，則八變<pb n="9b"/>之體數也。自數而言，一卦九數，總五百有四，則十二變之用數也。以乾為主者，天數也；以坤配乾者，地數也。體用之變半以前則屬乎天，半以後則分于地也。〈坤〉〈巽〉無子者，天以陽為徳，陰過者窮；地以柔為質，剛過者窮也。天地之體四，用者三，不用者一。天兼餘分，不過乎七。自陰陽言之，則〈震〉〈巽〉不用，故為無策。自一陽言之，則〈坤〉〈震〉不用，故為無數。自天地言之，則〈坤〉〈巽〉不用，故為無子。以功成無為而言，則〈乾〉〈坤〉退藏，六子<pb n="10a"/>用事，故文王八卦以〈乾〉〈坤〉居不用之位也。詳解具〈通變圖〉中。</p>

                        </div>
                    </div>
                    <div>
                        <p>天有二正，地有二正，而共用二變以成八卦也。天有四正，地有四正，共用二十八變以成六十四卦也。是以小成之卦正者四、變者二，共六卦也。大成之卦正者八、變者二十八，共三十六卦也。〈乾〉〈坤〉〈離〉〈坎〉為三十六卦之祖也，〈兌〉〈震〉〈巽〉〈艮〉為二十八卦之祖也。</p>

                        <div>
                            <p rend="四庫11">天二正，〈乾〉〈離〉；地二正〈坤〉〈坎〉。二變者天用〈兌〉〈震〉；地用〈艮〉〈<pb n="10b"/>巽〉。天四正，兼〈頥〉〈中孚〉；地四正兼〈大小過〉。二十八變者，餘二十八卦反復為五十六卦也。小成八卦、大成六十四卦，二正共一變者一變而三并之則四體也。二正共七變者，三變而九并之則十六體也。〈乾〉〈坤〉〈坎〉〈離〉為三十六卦之祖，體之祖也；〈艮〉〈震〉〈巽〉〈兌〉為二十八卦之祖，用之祖也。故《周易》上經用〈乾〉〈坤〉〈坎〉〈離〉，下經用〈震〉〈巽〉〈艮〉〈兌〉也。</p>

                        </div>
                    </div>
                    <div>
                        <p>〈乾〉〈坤〉七變是以晝夜之極不過七分也，〈艮〉〈兌〉六變是以<pb n="11a"/>月止于六，共為十二也。〈離〉〈坎〉五變，是以日止于五，共為十也；〈震〉〈巽〉四變，是以體止于四，共為八也。</p>
<div>
                            <p rend="四庫11">〈乾〉為日，主年；〈兌〉為月，主月；〈離〉為星，主日；〈震〉為辰，主時。辰，天體也，故七變以求年，六變以求月，五變以求日，而四變以求體。先天本以〈乾〉〈兌〉〈離〉〈震〉主日月星辰，而兼〈坤〉〈艮〉〈坎〉〈巽〉者，天四變含地四變也。先天以偶卦當月之十二，奇卦當日之三十，每兩卦得六七四十二共為天之一變，七變者二百九十四，六變者二百五<pb n="11b"/>十二，五變者二百一十，四變者一百六十八也。卦以一卦為一變者，六辰也；七六五四之變，共四十四卦。二百六十四爻，則實用之數也。七卦之爻四十二，六卦之爻三十六，五卦之爻三十四，卦之爻二十四，各隨天而用七變焉，然後與兩卦當一變之數，合者日月與卦變大小之用不同；卦變屬物，日月之變屬天也。</p>
                        </div>
                    </div>
<div>
                        <p>卦之正變共三十六，而爻又有二百一十六，則用數之策也。三十六去四則三十二也，又去四則二十八也，又<pb n="12a"/>去四則二十四也，故卦數三十二位去四而言之也。天數二十八位，去八而言之也；地數二十四位，去十二而言之也。四者，〈乾〉〈坤〉〈離〉〈坎〉也。八者，并〈頥〉〈中孚〉〈大小過〉也。十二者〈兌〉〈震〉〈泰〉〈既濟〉也。</p>
<div>
                            <p rend="四庫11">卦之正變共三十六，每卦六爻則二百一十六爻。揲蓍法，乾之策二百一十六，坤之策一百四十四，共三百六十。陽主用，故二百一十六，為用數之策；并爻與卦得二百五十二，為用數之用也。三十六者，老陽四<pb n="12b"/>九，乾之策數也；去四則少陰四八，巽離兌之策數也；又去四則少陽四七，震坎艮之策數也；又去四則老陰四六，坤之策數也。卦數三十二位者，〈先天圖〉六十四卦分為左右，左為天，右為地。每方三十二卦，故應去四之數也。〈乾〉〈坤〉〈坎〉〈離〉四卦不變，與太極並存。卦之去四以當蓍之去一，故卦之位不用也。天數二十八位者，〈先天圖〉天自〈益〉以下、地自〈豫〉以下為無數。每方有數二十八，故應去八之數也。〈震〉〈巽〉〈艮〉〈兌〉肖〈乾〉〈坤〉〈坎〉〈<pb n="13a"/>離〉則為〈頥〉〈中孚〉〈大小過〉亦常存而不變，故天之位不用也。地數二十四位者，每方四位，不用者一，用之者三。每位八卦，三位二十四卦，故應去十二之數也。〈兌〉與〈巽〉、〈震〉與〈艮〉、〈泰〉與〈否〉、〈既濟〉與〈未濟〉皆反復互用之卦，〈兌〉〈震〉〈泰〉〈既濟〉屬天，故地之位不用也。三十二卦而四卦入于無，四體而一不用者，天地所同然。二十八者屬之天，二十四者屬之地，豈非天數七、地數六天兼餘分之謂耶？夫去〈乾〉〈坤〉〈坎〉〈離〉為三十二位，通反對數則<pb n="13b"/>六十卦而已。老陽三十六位，通反對數則六十四卦而已。是故地數二十四，偶之而四十八；天數二十八，偶之而五十六，皆為實數。乃若三十二位偶之而六十四，于六十卦之外虚加四卦二十四策，通三百八十四者，應二十四氣之閏數也。三十六卦偶之而七十二，于六十四卦之外又虗加八卦四十八策，通四百三十二者，應七十二候之閏數也。是故六當地、七當天、八當〈坤〉、九當〈乾〉，天地為實，〈乾〉〈坤〉為虗，天地有窮，〈<pb n="14a"/>乾〉〈坤〉無極也。</p>
                        </div>
                    </div>
<div>
                        <p>日有八位而用止于七，去〈乾〉而言之也；月有八位而用止于六，去〈兌〉而言之也；星有八位而用止于五，去〈離〉而言之也；辰有八位而用止于四，去〈震〉而言之也。</p>
<div>
                            <p rend="四庫11">日月星辰各備八卦之數，故有八位。存本而用用，其用每减者，上得兼下，下不得兼上，貴賤之等也。日七位，其數百三十三；月六位，其數一百二十；星五位，其數一百五；辰四位，其數八十八，與七六五四之變理<pb n="14b"/>同而數異。變以天為主，位以地為主也。日月星辰或用四位或用八位，何也？用四位者四四而十六，主陰陽而言，盖天之變也。用八位者，八八而六十四，兼剛柔而言，盖地之物也。變在天而分于兩地，物在地而宗于一天。十六位者用十五位為五變，總二百七十數，餘〈乾〉之一不用，以當九十，散則為辰數也。六十四位者，用四十四位得數四百四十六，則四百五十而虗四，餘二十位不用，得數百三十，則一百二十六而<pb n="15a"/>盈四也。餘詳觧具〈通變圖〉中。</p>
                        </div>
                    </div>
<div>
                        <p>日有八位而數止于七，去〈泰〉而言之也。</p>
<div>
                            <p rend="四庫11">日去〈泰〉則月當去〈損〉、星當去〈既濟〉、辰當去〈益〉，舉一隅也。以〈先天方圖〉觀之，其位與數皆可見矣。</p>
                        </div>
                    </div>
<div>
                        <p>月自〈兌〉起者，月不能及日之數也，故十二月常餘十二日也。</p>
<div>
                            <p rend="四庫11">日起于一者，〈乾〉也。月起于二者，〈兌〉也。月不及日之數，故日一年三百六十六日，月一年三百五十四日也<pb n="15b"/>。〈兌〉〈艮〉六變，月之用數也。《易》之變兩卦共四十二，〈兌〉〈艮〉變數當得二百五十二，而數止用百二十，偶之而二百四十者，亦餘十二日也。餘十二日者，日一年盈六日；月一年縮六日，共十二日以為閏。</p>
                        </div>
                    </div>
                    <div>
                        <p>〈乾〉陽中陽，不可變，故一年止舉十二月也。〈震〉，陰中陰，<hi>舊本作「陽」。</hi>不可變，故一日之十二時不可見也。〈兌〉，陽中陰；〈離〉，陰中陽，皆可變，故月日之數可分也。是以陰數以十二起，陽數以三十起，而常存二六也。<pb n="16a"/>
                        </p>
                        <div>
                            <p rend="四庫11">〈乾〉位奇中奇，〈震〉位偶中偶，陰陽純故不可變。〈兌〉位奇中偶，〈離〉位偶中奇，陰陽雜故可變。不可變則不可分，可變則可分也。故日月為易，月一變十二，日一變三十，共四十二，為天一變之數也。十二、三十其法以三因二，因而筭之二因者二六故十二三因則進位故三十也。陰數起十二者，以月數起也；陽數起三十者，以日數起也。如一元十二㑹，一㑹三十運，一運十二世，一世三十年。陰偶數常自十二起者，得太極之二<pb n="16b"/>而二六也。陽奇數常自三十起者，得太極之三而三十也。陰二而二六者，六用數，地分乎用也。陽三而三十者，十全數，天統其全也。亦三天兩地而倚數之義也。《皇極經世》因數法，以二因者加十二，而常終于二數；以三因者加三十，而常終于六數。累至于溝澗正載莫不皆然。月之自變，二而四矣，必反于二；日之自變，六而八矣，必反于六，故曰常存二六。二六者，日月相錯，天變之本數也。此法亦如〈河圖〉奇偶之數，以三<pb n="17a"/>以二而數累至無極，而終不失其本，信乎數之不可逃也。</p>
                        </div>
                    </div>
<div>
                        <p>舉年見月，舉月見日，舉日見時，陽統陰也。是天四變含地四變，日之變含月與星辰之變也。是以一卦含四卦也。</p>
<div>
                            <p rend="四庫11">尊統乎卑，大統乎小，是故陽統乎陰，陰則分陽數而已。分年為月，分月為日，分日為辰。「天四變含地四變」者，〈乾〉〈兌〉〈離〉〈震〉包〈巽〉〈坎〉〈艮〉〈坤〉也。所以元㑹運世十六位<pb n="17b"/>止用日月星辰，律吕之數則兼水火土石之四變，而先天運數分用其半也。「日之變含月與星辰之變」者，〈乾〉包〈兌〉〈離〉〈震〉也。所以十六位之中，元之㑹運世十二與三百六十與四千三百二十之數實為㑹運世之元也。「一卦含四卦」者，〈乾〉〈兌〉〈離〉〈震〉〈巽〉〈坎〉〈艮〉〈坤〉之變，四卦互相為用也。故六畫之卦，中爻互體，復含三畫二卦與上下一體，則四卦也。皆陽統乎陰之義。</p>
                        </div>
                    </div>
<div>
                        <p>日一位，月一位，星一位，辰一位。日有四位，月有四位，星<pb n="18a"/>有四位，辰有四位。四四十有六位，盡此一變而日月之數窮矣。<hi>「此一變」上原脱一「盡」字。</hi>
                        </p>
<div>
                            <p rend="四庫11">自日之日至日之辰，自辰之日至辰之辰，凡十六位。每三位五十四為一變，五變而二百七十。辰之辰得一千八百六十六萬二千四百，為世之世，每世三十辰，得二日半，則四千六百六十五萬六千日者，大畜一元之日數也。「盡此一變而日月數窮」者，體數之用二百七十，地以四體分天三用也。十六位之中猶有<pb n="18b"/>一焉，正一無盡以當九十，為不用之一，則以天辰不見，去其辰數也。故筭法用筭二百七十一枝。</p>
                        </div>
                    </div>
<div>
                        <p>天有四變，地有四變，變有長也、有消也。十有六變而天地之數窮矣。</p>
<div>
                            <p rend="四庫11">天以〈震〉〈離〉〈兌〉〈乾〉為長，〈巽〉〈坎〉〈艮〉〈坤〉為消；地則反是。一長一消，共十六變，此分天分地各以八卦之位而言變也。盖月一變十二，日一變三十，共得四十二為一變，則一卦變七卦之爻數也。一卦重為八卦，得四十八爻，<pb n="19a"/>去一用七者，存本而言，所謂地上之數起于二，故六十四卦止用五十六卦者，八七也。天地十六變，共六百七十二，分消長而數各三百三十六，即五十六用卦之爻數也。若乃天統乎體，八變而終于十六，以〈乾〉為主，自天而行，兩卦當一變，則〈同人〉當乎八變，〈姤〉當乎十六變，比卦位之數四之一者，天一則地四也。别而言之，天統乎體，地分乎用；合而言之，則天地皆有體用也。<pb n="19b"/>
                            </p>
                        </div>
                    </div>
<div>
                        <p>日起于一，月起于二，星起于三，辰起于四。引而伸之，陽數常六，陰數常二。十有二變而大小之運窮矣。<hi>「陰數常二」下原脫「十有二變」一句。</hi>
                        </p>
<div>
                            <p rend="四庫11">「日起于一」者，起一元也；「月起于二」者，起十二㑹也；「星起于三」者，起三百六十，則運數也；「辰起于四」者，起四千三百二十，則世數也。此以運行變數而言，當〈乾〉〈夬〉〈大有〉〈大壯〉四卦之數。「引而伸之，陽數常六」，則〈小畜〉之年數也。「陰數常二」，則〈需〉之月數也。運數在天，故常六、<pb n="20a"/>常二。自〈小畜〉至〈臨〉六變得二百五十二，自〈同人〉至〈震〉又六變得五百有四，所謂地分乎用，六變而終于十二，此大小運極數也。故曰「大小之運窮矣」。體數有十六變而運數十二變，用者三、不用者一也。</p>
                        </div>
                    </div>
<div>
                        <p>三百六十變為十二萬九千六百。</p>
<div>
                            <p rend="四庫11">「三百六十」者，〈乾〉之五爻分而為〈大有〉之數，則一元之運數也。「十二萬九千六百」者，〈乾〉之四爻分而為〈小畜〉之數得三百六十之三百六十，則一元之年數也。<pb n="20b"/>
                            </p>
                        </div>
                    </div>
<div>
                        <p>十二萬九千六百變為一百六十七億九千六百一十六萬。</p>
<div>
                            <p rend="四庫11">「一百六十七億九千六百一十六萬」者，〈乾〉之三爻分而為〈履〉之數，得十二萬九千六百之十二萬九千六百，則元之元也。</p>
                        </div>
                    </div>
<div>
                        <p>一百六十七億九千六百一十六萬變為二萬八千二百一十一兆九百九十萬七千四百五十六億。</p>
<div>
                            <p rend="四庫11">「二萬八千二百一十一兆九百九十萬七千四百五<pb n="21a"/>十六億」者，〈乾〉之二爻分而為〈同人〉之數得一百六十七億九千六百一十六萬之一百六十七億九千六百一十六萬，則元之元之元之元，存一與十二之外，天之第四變也，此分數也。分大為小，〈乾〉道運行，散為萬物。四變當〈乾〉之中爻，即〈坎〉〈離〉用四位生物之數也。夫〈乾〉之分數六爻大小運數去初上而不用者，六而用四也。〈同人〉之數分為十二㑹而用數之用以開物，八㑹為主者，亦六而用四也。是故八卦用六爻者，四<pb n="21b"/>而用三，主天而用，則〈乾〉〈坤〉主之。六爻用四位者，三而用二，主地而用，則〈坎〉〈離〉主之也。</p>
                        </div>
                    </div>
<div>
                        <p>以三百六十為時。</p>
<div>
                            <p rend="四庫11">此立時數，時即世也。一為一杪，十二杪為一分，三十分計三百六十杪，為一時。若以時當世，一世三十年，計三百六十月，則三百六十之數一當一月矣。</p>
                        </div>
                    </div>
<div>
                        <p>以十二萬九千六百為日。</p>
<div>
                            <p rend="四庫11">此立日數，日即運也。自一而進積三十以當一杪，十<pb n="22a"/>二杪計三百六十當一分，三十分計一萬八百得三百六十杪當一時，十二時計一十二萬九千六百得四千三百二十杪當一日。若以日當運，一運三百六十年計一十二萬九千六百日，則一十二萬九千六百之數一當一日矣。</p>
                        </div>
                    </div>
<div>
                        <p>以一百六十七億九千六百一十六萬為月，<hi>舊本脱自「一十六萬為月」至「十二萬九千六百為日」一節。</hi>
                        </p>
<div>
                            <p rend="四庫11">此立月數，月即㑹也。自十而四，進積十二萬九千六<pb n="22b"/>百以當一杪，十二杪計一百五十五萬五千二百當一分，三十分計四千六百六十五萬六千當一時，十二時計五億五千九百八十七萬二千當一日，三十日計一百六十七億九千六百一十六萬當一月。若以月當㑹，一㑹一萬八百年，計四千六百六十五萬六千時；每時三十分，計一十三億九千九百六十八萬分；每分十二杪，計一百六十七億九千六百一十六萬杪，則一百六十七億九千六百一十六萬之數<pb n="23a"/>一為一杪矣。</p>
                        </div>
                    </div>
<div>
                        <p>以二萬八千二百一十一兆九百九十一萬七千四百五十六億為年。</p>
<div>
                            <p rend="四庫11">此立年數，年即元也。自三十而十，進積一㑹一萬八百之元之元以當一杪。十二杪計十二㑹十二萬九千六百之元之元，當一分。三十分計三十元之元之元，當一時。十二時計三百六十元之元之元，當一日。三十日計一萬八百元之元之元，當一月。十二月計<pb n="23b"/>十二萬九千六百元之元之元，當一年。若以年當元，一元十二萬九千六百年，計五億五千九百八十七萬二千時，一百六十七億九千六百一十六萬分，二千一十五億五千三百九十二萬杪，毎杪得一十三億九千九百六十八萬，則二萬八千二百一十一兆九百九十萬七千四百五十六億當二千一十五億五千三百九十二萬杪矣。故先生以一十三億九千九百六十八萬為一年以當一杪，十二杪計一百六<pb n="24a"/>十七億九千六百一十六萬以當一分，每一百六十七億九千六百一十六萬杪以進三十運計一萬八百年，即當一十三億九千九百六十八萬分也。以分于一萬八百年之間，每年得四千三百二十時，計一十二萬九千六百分，而一百五十五萬五千二百杪矣。天之一時得三十分，每分得十二杪，每杪當一年，計三百六十年。每年得一十三億九千九百六十八萬，則三百六十杪計五千三十八億八千四百八十<pb n="24b"/>萬者，物之分數也。先生不立杪之名者，天之長數以〈乾〉為元，自〈夬〉四變凡一百六十八，至〈履〉為分而止。若消數復以〈履〉為元，自〈兌〉四變亦一百六十八，至〈同人〉為分而止也。</p>
                        </div>
                    </div>
<div>
                        <p>則大小運之數立矣。</p>
<div>
                            <p rend="四庫11">立大小運數者，以明用也。體數有三百八十四而用數止于三百六十。體數之用有二百七十，而用數之用止于二百五十二，所以一元十二㑹有三百六十<pb n="25a"/>運，而開物八㑹止用二百四十運，加閏數不過二百五十二也。自一至極，天地之大數十六。〈乾〉當一，〈坤〉當二，載總六十四卦之變得其十五，而此運數用止于七者用其天數也。盖天變贏于七，物數盈于兆，是故謂天子之民為兆民也。後天之數五，則《易》二篇之策其用至萬物；先天之數七，則《經世》大小運之數其用至兆物也。自一至萬兆，大數則七，細别之則二十一，盖三七之變也。其起運之法用〈卦氣圖〉，天而地也；觀<pb n="25b"/>物之法用〈律吕圖〉，地而物也。㑹分十二，位分十六，在天有生物之時，在地有生物之數。元㑹運世得數之多寡不同，故一十百千萬億兆有七等之物不同也。二者天地萬物之數，厯律之數也。</p>
                        </div>
                    </div>
<div>
                        <p>二萬八千二百一十一兆九百九十一萬七千四百五十六億分而為十二，前六限為長，後六限為消，以當一年十二月之數，而進退三百六十日矣。</p>
<div>
                            <p rend="四庫11">此當以元經㑹之數也。十二月即十二㑹，三百六十<pb n="26a"/>日即三百六十運。以元之元數為一分，毎㑹得一萬八百元分，每運得三百六十元分，總一元之分數計得十二萬九千六百元之元之元，陽三百六十為進，陰三百六十為退，三百六十乃成七百二十矣。陰陽之分在年，則以消長；在月則以脁朒，在日則以晝夜而分也。</p>
                        </div>
                    </div>
<div>
                        <p>一百六十七億九千六百一十六萬分而為三十，以當一月三十日之數，隨大運消長而進退六十日矣。<pb n="26b"/>
                        </p>
<div>
                            <p rend="四庫11">此當以㑹經運之數也。一月三十日即一㑹三十運也。自月言之，脁朒分用，一進一退，消長各數則成六十運。自日言之，晝夜又分用，一進一退，朓朒各數則一月之數成百二十日、一㑹之數成百二十運也。</p>
                        </div>
                    </div>
<div>
                        <p>十二萬九千六百<hi>舊本脱「至此」。</hi>分而為十二，以當一日十二時之數，而進退六日矣。</p>
<div>
                            <p rend="四庫11">此當以運經世之數也。以元經㑹則年卦、月卦，㑹經運則氣卦、候卦，運經世則日卦、時卦之數也。一日十<pb n="27a"/>二時即一運十二世也。一為一杪，十二杪為一分，三十分為一時，總一日得四千三百二十杪。十二萬九千六百則三十日之杪也。積一運之年，凡得五億五千九百八十七萬二千杪，則〈泰〉之數也。曰「進退六日」者，舉一變之數也。以日當年則六日為六年，進之而六十年，在小運為十變，在大運為一變。盖天道以六而變，必有餘分。「小則六日」者，歴六辰也。「大則六十年」者，甲子甲午各一世也。是故大運六十年而一變者<pb n="27b"/>五運之數也。小運六年而一變者，六氣之數也。自五運言之，天始于甲，臨于子；地始于己，臨于邜。甲己之間中見土運，土金水木火以次相傳。天終于癸亥，地終于戊寅，别而言之，各有六十，合而言之，共為六十也。如是六變而一周天矣，自六氣言之，天始于子而終于巳，地應之則始于夘而終于申。天始于午而終于亥，地應之則始于酉而終于寅。司天司地通為六氣别之，則十二而二十四合之則十二而六也。如是<pb n="28a"/>六十變亦一周天矣。是故大運以六十而變，六變通餘分得三百六十六；小運以六而變，六十變通餘分，亦成三百六十六也。</p>
                        </div>
                    </div>
<div>
                        <p>三百六十以當一時之數，隨小運之進退以當晝夜之時也。</p>
<div>
                            <p rend="四庫11">一時即一世，自時言之則三百六十為杪數，自世言之則三百六十為月數也。三百六十月則一世之年矣。當晝夜之時，則一時成二時；一時得百八十杪，積<pb n="28b"/>一日實得二千一百六十杪者，分用其半也。曰「隨大運之消長」者，子以後六月為長，午以後六月為消。「隨小運之進退」者，子以後六時為進，午以後六時為退。大運有消長進退，小運有進退無消長，消長者進退之積也。</p>
                        </div>
                    </div>
<div>
                        <p>十六變之數，去其交數、取其用數，得二萬八千二百一十一兆九百九十一萬七千四百五十六億。</p>
<div>
                            <p rend="四庫11">天統乎體，八變而終于十六。月之變十二，日之變三<pb n="29a"/>十，凡四十二共為一變。天起于一，去〈乾〉而數，自〈夬〉而行，八變三百三十六得十六卦。至〈同人〉又八變十六卦。至〈姤〉則地之交數也。〈同人〉之數即二萬八千二百一十一兆九百九十一萬七千四百五十六億也。</p>
                        </div>
                    </div>
<div>
                        <p>分為十二限，前六限為長，後六限為消，毎限得十三億九千九百六十八萬之一百六十七億九千六百一十六萬。</p>
<div>
                            <p rend="四庫11">自子至己為長，自午至亥為消，此盡舉一年之數，包<pb n="29b"/>退數閏數在其間矣。若月日則消長之中各有進退也。</p>
                        </div>
                    </div>
<div>
                        <p>每一百六十七億九千六百一十六萬年。</p>
<div>
                            <p rend="四庫11">元㑹運世年，天之五也。月日時分杪，地之五也。元以年為年，㑹以月為年，運以日為年，世以時為年，年以分為年；月以杪為年，月之一杪當元之一年，故稱杪為年，此即一百六十七億九千六百一十六萬之一十三億九千九百六十八萬也。每年當一十二萬九<pb n="30a"/>千六百㑹，每月當一萬八百㑹，每日當三百六十㑹，每時當三十㑹，總百六十七億之數得十二年為十二杪也。</p>
                        </div>
                    </div>
<div>
                        <p>開一分進六十日也。六限開六分，進三百六十日也。</p>
<div>
                            <p rend="四庫11">總一元之數析為十二大分，一大分則十三億九千九百六十八萬之一百六十八萬之一百六十七億九千六百一十六萬也。以進六十日，則每日開落一百八十元，分于全數，止用其半者，分其半以為退數<pb n="30b"/>也。元㑹運世體四用三，元之用至世、㑹之用至年、運之用至月而止，故此分數用至月之年。若自泰之辰數復為元而起，至同人之數亦當月之年也。</p>
                        </div>
                    </div>
<div>
                        <p>猶有餘分之一，故開七分進三百六十六日也。</p>
<div>
                            <p rend="四庫11">天以六變，故<title>象圖</title>天卦去乾坤坎離，餘三百六十爻以當天之用數。天實有三百六旬六日，故毎卦六爻當六日，必加餘分焉，亦後天<title>卦氣圖</title>六日七分之法也。餘分亦當一日，六十卦則餘六十矣。總餘分之用<pb n="31a"/>雖實得六日，計浮數之名則虗加十倍，故先生立大運之數，正數以六十日得一分，而閏數以六日得一分也。閏數之分，一萬八百，元之元之元，得六十運之數。<ref>先生</ref>但云六日者，實數則六運故也。地之承天，析一為四，故在<title>卦氣圖</title>則分于二十四氣中盈朔虗各十二而有二十四運也。夫十六變之數，用數當十二㑹則交數亦當十二㑹。大運進數兼閏用七㑹，則退數亦當七㑹，通之為十四㑹，則交數之中侵其二㑹<pb n="31b"/>矣，所謂陽侵陰也。二十四而用十四者，十二分用七也。小運十二萬九千六百，而用九萬七百二十者，十分用七也。盖十用七者，主十日而用天之用也。故律吕聲數，陽剛四十又四之百六十，而用一百十二者，十用七也。十二用七者，主十二辰而用地之用也。故揲蓍少陽數每用四十八，又六之二百八十八，而用一百六十八者，十二用七也。大小運之用，用數用十之七，而體數用十二之七者，日法本四千三百二十<pb n="32a"/>杪，用數以三千六百杪進一日，則十二之十爾。日數從天、辰數從地也。<ref>先生</ref>于小運舉用數十用七而止用八㑹，又十分㑹之四；于大運舉體數十二用七而用十四㑹者，陽一而陰二，體者有兩，虗實各半；用者合一，全用其實也。盖一年止有七百三十晝夜，<title>太玄</title>以一晝一夜為一日，通踦贏二贊為三百六十五日；<title>經世</title>以晝夜各為一日，又以零三時亦為二日，故一年進退用十四㑹數，共七百三十二日，餘分每一日用十<pb n="32b"/>日之數，則成八百四十日也。實數三百六十日成七百二十日者，陰分乎陽，析一為二也。餘分六日成百二十日者，天地既析一為二，人物又析一為十也。若計其實，則用數二百五十二之中取二百四十，而日用八時成三百六十為一年之用，餘分六日散於六甲得六十甲子，閏數六日合之而百二十為人物之用也。夫卦六十四者，十六之四也。天用三分，以一分與地，故地有十六位而八卦用四十八爻也。四十八<pb n="33a"/>者，十二之四也。地用三分，以二分與物，故年有三十六旬，而人為百二十年之物也。是故一年四時，時本有四月，月本有四十日，各去其一，用三百六十日而人在天地間當閏餘之扐、氣朔之虗也。</p>
                        </div>
                    </div>
<div>
                        <p>其退亦若是矣。</p>
<div>
                            <p rend="四庫11">此立大運法也。前法以前六限為長，後六限為消，盡取十二限數進退三百六十日。此乃六限進三百六十日，又以一限進六日，而曰<q>退亦若是</q>者，細别而言<pb n="33b"/>之也。一元運數止有三百六十，陽為進，陰為退，所謂陰者分陽而已。陰陽賡續，分治一元，别而言之，各有三百六十者，陰分乎陽，析半數也。合而言之，共成三百六十者，陽包乎陰，總全數也。故此大運法别退數、閏數而言，以明天地之數陰陽相須，分半而通用；正閏相生，同本而異名也。</p>
                        </div>
                    </div>
<div>
                        <p>十二萬九千六百去其三者，交數也；取其七者，用數也。用數三而成于六，加餘分故有七也<pb n="34a"/>
                        </p>
<div>
                            <p rend="四庫11">此立小運法也。大運法専明體，則小運之體可知；小運法專明用，則大運之用可知，互見也。運者用也，在體為體之用者，用數三百六十也；在用為用之用者，用數之用二百五十二也。交數則不用之數也。用數顯陽也，交數幽陰也。天統乎體，自十六變之數而言，用數八、交數八，陰敵乎陽者，天之消長各四變，地之消長亦各四變，主乾坤子午而言冬夏之分也。陰陽相生，冬夏相配，君臣相須，天五地五之理也。地分乎<pb n="34b"/>用，自一元之數而言，用數七、交數三。陽勝乎陰者，天在地上者七，交而在地下者三，主坎離卯酉而言書夜之分也。陽侵乎陰，晝侵乎夜，君侵乎臣，三天兩地之理也。先天八卦用六爻，乾坤主之者，體也；六爻用四位，坎離主之者，用也。所以體數實統三百六十運之全，用數止當二百四十運，則六之四也。<ref>先生</ref>經世以元經㑹備述一元，而止載帝王之當世首者，總其大數，天之體數也。以㑹經運，自開物至閉物，止述二<pb n="35a"/>百四十運，而兼載餘分閏位者，别其分數，地之用數也。以運經世，起堯之世，至五代而終，備載君臣治亂之迹者，析其細數人物之世數也。</p>
                        </div>
                    </div>
<div>
                        <p>七之得九萬七百二十年。</p>
<div>
                            <p rend="四庫11">十二萬九千六百之中十而取七，是其數也。地數十二，開物于寅中，閉物于戌中，故八為用、四為交，天數十，陽六陰四，天兼餘分，獨用其七，故七為用、三為交，交數之中猶有用數存焉者，天以餘分與物，地必有<pb n="35b"/>合，是故三百六十以二百五十二為用數之用、二百六十四為實用之數也。</p>
                        </div>
                    </div>
<div>
                        <p>半之得四萬五千三百六十年，以進六日也。</p>
<div>
                            <p rend="四庫11">用數之中取其半者，又自分陰陽以明消長之用也。此數六而十二、十二而二十四者，坎離迭緯，消長脁朒，一晝一夜，用必有合也。此包合數、閏數而言，故曰<q>以進六日</q>；下别合數、閏數而言，故以四萬三千二百年進十二日，又以餘數二千一百六十年各進六分<pb n="36a"/>也。</p>
                        </div>
                    </div>
<div>
                        <p>日有晝夜，數有脁朒，以成十有二日也。</p>
<div>
                            <p rend="四庫11">此明陰陽之運、日月之變，一長一消、一進一退，數必有合。六數之中，日分乎晝夜，數分乎脁朒，則各成十二也，故一以為二。既一以為二，各兼消數，則以二為四可知矣。所以進退六十日、進退六日與夫當晝夜之時皆用半數也。</p>
                        </div>
                    </div>
<div>
                        <p>每三千六百年進一日，凡四萬三千二百年進十有二<pb n="36b"/>日也。餘<hi>舊本衍一「有」字。</hi>二千一百六十年以進餘分之六，合交數之二千一百六十年，共進十有二分以為閏也。</p>
<div>
                            <p rend="四庫11">
                                <title>卦氣圖</title>以乾兌離震包坤艮坎巽者，乾坤之體數主天一而言，則陽為進、陰為退。<title>律吕圖</title>以坤艮坎巽匹乾兌離震者，坎離之用數主地二而言，則陰陽互為進退，是故小運之用不言其退也。以十二萬九千六百年分為十二，以當一日十二時之數者，小運體數也；一時當一世，一萬八百年進一世，一元之年共進<pb n="37a"/>十二世，則一運之全數也。此云<q>每三千六百年進一日</q>者，用數也。進十二日，積之則百二十年。有進必有退，合之而二百四十年，則一運用數之八世也。閏數以四千三百二十年進十二分，比正數則十二年也。盖以時法推日法，一萬八百當得三十時，十二萬九千六百當得三十日。一變十二當需之數，為一年；再變三十，當大畜之數，為一世；又變十二，當泰之數，為一運，則一運三百六十年而一年三百六十日之全<pb n="37b"/>數也。用數于十二萬九千六百之中取九萬七百二十以進退六日，合之而二十四，加閏數十二分共二十五日二分，積三千六百之九萬七百二十，得三億二千六百五十九萬二千，當泰之數。十二分之七，為三百六十之二百五十二，則一運之用數也。若準大運法，以一十三億九千九百六十八萬為一年，則自泰七進至損之數得一十三億九千九百六十八萬之三億二千六百五十九萬二千，以當一運之日。又<pb n="38a"/>一進至臨，則十二運之數。其積數于臨九百兆之數亦用十二分之七也。又三十分之為同人，則三百六十運，而每運用二百五十二年矣。此大小運用數之合也。同人者，八變之體數也，計三百三十六。臨者六變之用數也，計二百五十二。六變之數，自小畜十二萬九千六百之年數而行；八變之數，自夬十二之㑹數而行。先生於大小運數，大運舉同人數者，要其終；小運舉小畜數者，原其始也。反覆互舉，使學者思而<pb n="38b"/>得之爾。夫三百六十之中，十用其七，得二百五十有二日。小運法進十二日，為百有二十，則退十二日亦為百有二十，共二百有四十矣。餘分之六則陽之盈六日氣之餘分也。交數之六，則陰之縮六日朔之虗分也。共為十二，以正數論之，此十二數脁朒晝夜分用，亦偶之為二十四矣。故用數之用二百五十二而實用之數二百六十四也。</p>
                        </div>
                    </div>
<div>
                        <p>故小運之變凡六十，而成三百六十有六日也。<pb n="39a"/>
                        </p>
<div>
                            <p rend="四庫11">先生於小運法専言其用，未有此語者，以明小運之體亦有三百六十六，與大運之體不殊也。小運之體既同於大運，則大運之用無異于小運，復何疑哉。是故先生大運正數六分用六㑹，得六萬四千八百元之元之元；閏數一分用一㑹，得一萬八百元之元之元；併正閏之數則十二萬九千六百年，每年得七萬五千六百元之元之元。元之元者，大運一小分之數也。一分析為十二杪，則二年得九十萬七千二百杪矣。<pb n="39b"/>若凖日法之體，以四千三百二十杪進一日而用其半，則正數六㑹，共進三百六十日；閏數一㑹共進六十日，凡六日而加閏一日，并正閏之數以七日為六日，則每二千五百二十杪而進一日，縂計九十萬七千二百杪以進三百六十日，而餘分六日則藏乎三百六十日之中。若凖小運之用以三千六百杪而進一日，縂九十萬七千二百杪，共得二百五十二日而閏數十二日，則顯乎二百四十日之外。若用數亦以<pb n="40a"/>閏數十二包于正數二百四十之中，則每正数三千六百年必加閏數一百八十年，縂計三千七百八十年，而後進一日也。且夫六十三者，餘分時數之所積也。若一析為十，則為六百三十矣。故積其數而與加閏之數合三千七百八十者，六百三十之六也。又積其數而年得二百五十二日，則六十之四而加閏之日也。二千五百二十者，六百二十之四也。又積其數而年得三百六十六日，則六十之六而加餘分之日<pb n="40b"/>也。</p>
                        </div>
                    </div>
<div>
                        <p>六者三天也，四者兩地也。天統乎體而託地以為體，地分乎用而承天以為用，天地相依，體用相附。</p>
<div>
                            <p rend="四庫11">
                                <title>經世</title>
                                <title>卦氣圖</title>體數以四爻直一日，總之而一年通閏得三百八十四日者，兩地而三天也。故大小運體之用數，亦用兩地而成于三天也。用數以六爻直一日，總之而一年通閏得二百五十六日者，三天而兩地也。故大小運用之用數，亦用三天而成于兩地。是故<pb n="41a"/>用數之用二百五十二。自物數言之，則自草木萌動至地始凍為開物，八月而加閏之日。自人數言之，則日用八時四分七時二分為正年，得二百一十六日，當乾之策；一時二分為閏年，得三十六，當坤奉乾一分之策也。所以然者，人為天之用，其用無冬夏而有晝夜，以日計雖用十分之七，總于一年則十用其全者，是謂兩地而三天，故天統乎體也。物者地之用，其用無晝夜而有冬夏，以日計，雖用十分之全，總于一<pb n="41b"/>年則十用其七者，是謂三天而兩地。故地分乎用也。夫天地變化，體用不同，要之天以地為用，用數實在乎坤，是故乾坤三男三女，七八九六之策二百四十者，坤之策二十四而十析之也。一卦六爻均之用策各三十，并二卦十二爻，共三百六十者，乾之策三十六而析之也。數有十，乾之策十之而用為十二者，陽進二也。坤之策十之而用為八者，陰退二也。所以日有十，辰有十二，而卦止有八，八卦用六爻，乾坤主之；<pb n="42a"/>六爻用四位，坎離主之。乾坤雖用六爻，初上無位，實用不過乎八。是故用數三百六十，用數之用二百五十二，主天而言，一年用十二月；主地而言，一年止用開物之八月也。夫用數有三百六十，用數之用有二百五十二；生物之數有二百五十六，而實用之數二百六十四，其别何也？盖用之用，生物之時也。數止有二百五十二，地加其一體，不過二百五十六，物又加天地各一體，不過二百六十四。二百六十四者，實用<pb n="42b"/>之物數也。然運行之數三百六十，皆為天之用。一嵗必期三百六十日，而此實用之物數布于其間，所以律吕用數二百六十四布于元㑹運世十六位之中，每位二百四十，計三千八百四十小位，以應三百八十四爻，則閏嵗三百八十四日之數也。餘分之六在其中矣。是故<title>卦氣圖</title>在日數則三百八十四日，在時數則二百五十六日者，止有三千七十二時故也。<pb n="43a"/>
                                <pb n="43b"/>
                            </p>
                        </div>
                    </div>

</div>
</div>
<div>
                <head>卷二</head>
                <byline>欽定四庫全書</byline>

<byline>皇極經世觀物外篇衍義卷二</byline>

<byline>宋張行成撰</byline>
<div>
                    <head>觀物外篇<hi>上之中</hi>
                    </head>
                    <div>
                        <p>〈乾〉爲一，〈乾〉之五爻分而爲〈大有〉，以當三百六十之數也。〈乾〉之四爻分而爲〈小畜〉，以當十二萬九千六百之數也。〈乾〉之三爻分而爲〈履〉，以當一百六十七億九千六百一十六萬之數也。〈乾〉之二爻分而爲〈同人〉，以當二萬八千<pb n="1a"/>二百一十一兆九百九十萬七千四百五十六億之數也。〈乾〉之初<hi>舊本作「六」。</hi>爻分而爲〈姤〉，以當七秭九千五百八十六萬六千一百十垓九千九百四十六萬四千八京八千四百三十九萬一千九百三十六兆之數也。<hi>舊本闕此一節。</hi>是謂分數也。分大爲小，皆自上而下，故以陽數當之。<hi>如一分爲十二，十二分爲三百六十也。</hi>
                        </p>
<div>
                            <p rend="四庫11">〈乾〉五爻分爲〈大有〉，當三百六十之數。四爻分爲〈小畜〉，則三百六十之三百六十也。三爻分爲〈履〉，則十二萬<pb n="1b"/>九千六百之十二萬九千六百也。二爻分爲〈同人〉，則一百六十七億九千六百一十六萬之一百六十七億九千六百一十六萬也。初爻分爲〈姤〉，倍數亦然。〈大有〉初分〈乾〉得二卦爲辰，〈小畜〉再分〈乾〉倍二得四卦爲日，〈履〉三分〈乾〉倍四得八卦爲月，〈同人〉四分〈乾〉，倍八得十六卦爲年。〈姤〉，五分〈乾〉，倍十六得三十二卦爲世。一世之辰當一運之日、一㑹之月、一元之年，以世推之至于一元皆可知也。《易》卦六爻，一爻不變。生則一居<pb n="2a"/>下以命出性也，成則一居上以性出命也。故六十四卦陰陽皆自初生，而八純之卦世爻皆在乎上。先生分〈乾〉之數自五而起，惟上不動，世爻故也。所以人之命門在下，性門在上。養生者保精，養性者保神。〈剥〉之上九「碩果不食」，降而反生，〈剥〉則爲〈復〉，性乃生命也。</p>
                        </div>
                    </div>

<div>
                        <p>一生二爲夬，當十二之數也；二生四爲大壯，當四千三百二十之數也；四生八為泰，當五億五千九百八十七萬二千之數也；八生十六為臨，當九百四十四兆<hi>舊本衍一<pb n="2b"/>
                                <q>四</q>字。</hi>三千六百九十九萬六千九百一十五億二千之數也；十六生三十二爲復，當二千六百五十二萬八千八百七十垓三千六百六十四萬八千八百京二千九百四十七萬九千七百三十一兆二千萬億<hi>舊本闕此一節</hi>之數也；三十二生六十四爲坤，當無極之數也。</p>
<div>
                            <p rend="四庫11">〈乾〉〈坤〉互變，九變主一子七九六十三卦而窮，餘六爻不盡。蓋八變而三百三十六，體數極矣。餘八卦四十八爻當〈坤〉之一位，所謂無數也。《易》曰「坤以藏之」，坤非<pb n="3a"/>真無也，藏而不見所謂宻也。故先天坤當無數，而先生謂當無極之數者，既徃之數未盡于明，方生之數已潜于幽，此之謂無極也。若夫九變各有六爻不盡，則乾坤自存其本也。乾不盡而復生焉，坤不盡而姤生焉，故八變五十六卦，餘八卦不盡，體不可盡也。九變三百七十八爻，餘六爻不盡，用不可盡也。體者物也，用者氣也。是故數起于一，二十變而至萬兆，同人當之。又二十變而至秭，姤當之。又四十變而至載，坤<pb n="3b"/>當之。是故九九老陽之變也。坤當無極之數者，雖八十一變未至于極，亦如<title>太玄</title>八十一首七百二十九賛，而天度尚餘九辰也。</p>
                        </div>
                    </div>

<div>
                        <p>是謂長數也。長小爲大，皆自下而上，故以陰數當之。</p>
<div>
                            <p rend="四庫11">所謂分數、長數者，有地而後有二，故地上之數起于二十二者，二六也。二六者，地二之用，用之體也。有地之後用已成體，故天地之變化，氣感于形，形應于氣，陽先分之以立其大限，陰乃長之以充其細數也。陽<pb n="4a"/>分則虛，虚爲陰，故自上而下者，陰生于上，爲陽中之陰也；陰長則實，實爲陽，故自下而上者，陽生于下，爲陰中之陽也。自陰之形數言之，則爲長；自陽之氣數言之，則爲消。蓋一分之初，多少已定，故人夀百嵗，自陰之長數而言，一年爲増一嵗；若自陽之分數而言，則一年爲減一嵗也。此蓋陰陽並行，相爲終始。天以一三五七九而造始，地以二四六八十而續終，所謂<q>乾知大始，坤作成物</q>者也。若迭為消長，則此長而彼消，彼<pb n="4b"/>長而此消，故由子至己、自六至九、自少至多爲陽長陰消；由午至亥、自九至六、自多至少爲陰長陽消，此陰陽分兩各爲主者也。陰陽並行者，天之一而二也；陰陽分兩者，地之二而四也。</p>
                        </div>
                    </div>

<div>
                        <p>天統乎體，故八變而終于十六；地分乎用，故六變而終于十二。天起于一而終于七秭九千五百八十六萬六千一百一十垓九千九百四十六萬四千八京八千四百三十九萬一千九百三十六兆。<hi>舊本闕此一節。</hi>地起于十二，<pb n="5a"/>而終于二百四垓<hi>舊本垓作秭。</hi>六千九百八十萬七千三百八十一京<hi>舊本京作垓。</hi>五千四百九十一萬八千四百九十九兆七百二十萬億也。</p>
<div>
                            <p rend="四庫11">天圓主用，用以體立，故統乎體。地方主體，體以用行，故分乎用。八者體數也，十六者八之偶也。天統乎體，故得體之數八變而終于十六。六者用數也，十二者六之偶也。地分乎用，故得用之數，六變而終于十二。數體者存乾之一自夬八變，至同人則三百三十六。<pb n="5b"/>又八變至姤，而終則六百七十有二也。數用者存大壯之四。自小畜六變至臨，則二百五十有二。又六變至震，而終則五百有四也。天從體起用，故由二歴六，以六而終，其數總二十二則五六之合而偶之者，物數也。故曰天終爲萬物也。地攝用歸體，故由六歴二，以二而終，其數總十有九則九十之終而合之者，閏數也。故曰地歸于天也。天去一而數，地去四而數，故蓍去一而卦去四也。天之有數起于乾而止于震，餘<pb n="6a"/>入于無者，天辰不見也。天數至震而不用，地之體雖在而無用，故先終也。又曰天起于一而終于七秭地起于十二而終于二百四垓者，一乾數也，七秭即姤數也。起于一者，體數以乾爲主，自夬而行至姤，則十六變也；十二夬數也，二百四垓即震數也。起于十二者，用數以夬爲主，一分而三十，爲大有之運數；一長而十二，爲大壯之世數。先得一變足地之體，然後自小畜而用，行至震則十二變也。地之前六變，先存一<pb n="6b"/>變，得二百九十四者，蓍六用之全數也。地者天之用，所謂天變其體不變其用，故陽常存一而乾坤用七變也。</p>
                        </div>
                    </div>

<div>
                        <p>有地然後有二，有二然後有晝夜。</p>
<div>
                            <p rend="四庫11">寒暑屬天，所謂「分陰分陽」；晝夜在地，所謂「迭用柔剛」。故曰「剛柔者晝夜之象也，寒暑者乾坤之用，晝夜者坎離之用也。」</p>
                        </div>
                    </div>

<div>
                        <p>二三以變錯綜而成，故<title>易</title>以二而生，數以十二而起，而<pb n="7a"/>一非數也，非數而數以之成也。天行不息，未嘗有晝夜；人居地上以為晝夜，故以地上之數為人之用也。</p>
<div>
                            <p rend="四庫11">二三以變者，二與三奇偶相以變，蓋五數也。地分其二，故二因十二；天分其三，故三因三十，亦參天兩地而倚數之理也。後天參兩為衍數五十，先天二三為變數四十二。後天先虚其一以為七七之蓍數，又掛其一，乃合八卦之爻數；先天一卦變八卦，一以為本，七以為用，故日月以四十二為一變也。後天用乾<pb n="7b"/>坤九六之變者，陰陽寒暑之變也；先天用坎離日月之變者，剛柔晝夜之變也。以二生者，變易也；以十二起者，用數自夬而起，其位則二，其數則十二也。蓍數揲一卦則存六，一卦又存六者，二六為地之用數，故兩卦偶而後用；在年則十二月，在日則十二時，以當天之十二次、地之十二野、人之十二物也。天無晝夜，此之謂一。一非數者，以其不變也。以地上數為人之用，故大數則一元統十二㑹，自十二而分；小數則<pb n="8a"/>一分統十二杪，自十二而積也。</p>
                        </div>
                    </div>

<div>
                        <p>天自臨以上、地自師以上，運數也。天自同人以下、地自遯<hi>舊本<q>遯</q>誤作<q>剥</q>。</hi>以下，年數也。運數則在天者也，年數則在地者也。天自賁以上、地自艮以上，用數也；天自明夷以下、地自否以下，交數也。天自震以上、地自晉以上，有數也；天自益以下、地自豫以下，無數也。</p>
<div>
                            <p rend="四庫11">
                                <title>先天圖</title>以左右數之，則乾兌離震為冬至迄夏至，為陽屬天；巽坎艮坤為夏至迄冬至，為陰屬地。以上下<pb n="8b"/>數之，則乾兌巽坎為晝屬天，艮坤離震為夜屬地。故師臨以上各十六卦，為天之天、地之天之元㑹運世之數，而在天；同人遯以下各十六卦為天之地、地之地之年月日時之數，而在地。運數少而年數多，天數統而地數分，臨當九百兆之數，同人當二萬兆之數，師當七千溝之數，遯當二十三萬溝之數也。賁艮以上為用者，四十六卦二百七十六爻，則體數之用而加餘分之數也。明夷否以下為交者，四分之中三分為<pb n="9a"/>用、一分為交。交數主剛柔言，以復為主，自明夷至頥、自否至坤皆八也。震晉以上為有者，有數主乾而言；自晉至姤、自震至夬皆二十七卦，其爻三百二十四，并乾五十有五，則三百三十爻也。益豫以下為無者，無數存坤以為主；自益至復、自豫至剥各四，則無數之四十八也。地之交數不數謙者，用數増賁以存乾，故交數減謙以存坤也。<hi>用數四十五卦，存乾以當陽盈之六日；交數十五卦，存坤以當陰虛之六日。</hi>地之無數起于豫者，天數存乾以主有，故<pb n="9b"/>地數存坤以主無也。<hi>月以十二、日以三十而變，自一至萬萬極，凡九十七數。自乾之一至坤之二載以當無極之數，六十四卦得八十一數，具細在極數中。</hi>
                            </p>
                        </div>
                    </div>

<div>
                        <p>天之有數起乾而止，震餘入于無者，天辰不見也。地去一而起十二者，地火常潛也。故天以體為基而常隠其基，地以用為本而常藏其用也。</p>
<div>
                            <p rend="四庫11">地二也，去一而數起十二者，二六即二也。<title>皇極經世</title>日起于乾、月起于夬，夬之數即十二位，即第二也。<q>起乾而止震</q>者，所謂天數二十八位也。若從用數去四，<pb n="10a"/>自小畜而起至震，則二十四而已，所謂六變而終于十二也。地之用在天，故藏一于始；天之體在地，故隠四于終，亦蓍去一而卦去四之義也。用或去四者，以地為用，體成而後用行。<title>經世</title>起于㑹者，用至于年，則其用在年，故年數在地也。</p>
                        </div>
                    </div>

<div>
                        <p>一時止于三月，一月止于三十日，皆去其辰數也。是以八八之卦六十四，而不變者八，可變者七，<hi>舊本衍「七」字。</hi>七八五十六，其義亦由此矣。<pb n="10b"/>
                        </p>
<div>
                            <p rend="四庫11">一時本四月而用三月，一月本四十日而用三十日，皆為去其辰數者，三用而一不用也。不變者八，七變而一不變。天三地四，天有三辰、地有四行也。天辰不見，地火常潛，天地各三，本當用六而用七者，天侵地以為餘分也。</p>
                        </div>
                    </div>

<div>
                        <p>陽爻晝數也，陰爻夜數也，天地相銜、陰陽相交，故晝夜相雜、<hi>舊本<q>雜</q>誤作<q>離</q>。</hi>剛柔相錯。春夏陽多也，故書數多、夜數少；秋冬陰多也，故晝數少、夜數多。<pb n="11a"/>
                        </p>
<div>
                            <p rend="四庫11">
                                <title>先天圖</title>左有一百十二陽、八十陰，上亦然；右有一百十二陰、八十陽，下亦然。陰中有陽，陽中有陰，陰陽相交，未嘗相無。故應于人世，則晝夜相雜、剛柔相錯。離兌當春，有五十六陽四十陰；坎艮當秋，故反之。乾巽當夏，有六十四陽三十二陰；坤震當冬，故反之。春秋晝夜等而陰陽數不等者，春主陽生，秋主陰殺。在日月則晝夜之數同，在天地則陰陽之分異，故春晝多明、秋晝多暗也。<pb n="11b"/>
                            </p>
                        </div>
                    </div>

<div>
                        <p>體數之策三百八十四，</p>
<div>
                            <p rend="四庫11">
                                <title>卦數圖</title>坤得一百，上卦三十六者六六為用之全；下卦六十四者，八八為體之全。故六十四卦三百八十四爻，應天地之全體。</p>
                        </div>
                    </div>

<div>
                        <p>去乾坤坎離之策為用數三百六十；</p>
<div>
                            <p rend="四庫11">乾坤坎離四正之卦，反復不變，六十卦頼之以立，故去之以存太極之體，餘三百六十爻當一期之日，以為元氣之用。<pb n="12a"/>
                            </p>
                        </div>
                    </div>

<div>
                        <p>體數之用二百七十，</p>
<div>
                            <p rend="四庫11">用數三百六十，天以之而運行，天之用也。天地之體四，其用者三，故爻數有三百八十四，而四卦之數有二百八十八，則四分之三也。爻去二十四而用三百六十，則數去一十八而用二百七十，所以二百七十為體數之用也。自爻數而言，則天不用震之八卦、地不用坤之八卦也。</p>
                        </div>
                    </div>

<div>
                        <p>去乾與坎離之策，為用數之用，二百五十二也。<pb n="12b"/>
                        </p>
<div>
                            <p rend="四庫11">其言二百七十者，已去乾離坎之策矣。又云<q>去乾與坎離之策</q>，何也？蓋用數之中，仍自存體，其曰用數之用，則所存乾與坎離之數當為用數之體也。天下之理體用無常，當時為是自三百八十四言之，則三百六十為用，自二百七十言之，則所存之十八策又為體矣。體中有用，用中有體，未嘗離也。存太極之體，餘為天之用；存天之體，餘為地之用；存地之體，餘為人物之用，常存其本，用之不盡，是故生生不窮。<pb n="13a"/>
                            </p>
                        </div>
                    </div>

<div>
                        <p>體數之用二百七十，其一百五十六為陽、一百十四為陰，去離之策得一百五十二陽、一百一十二陰，為實用之數也。蓋陽去離而用乾、陰去坤而用坎也。</p>
<div>
                            <p rend="四庫11">乾兌離巽坎艮六卦之變共二百八十八爻，陽一百六十，去乾六坎二離四，則所餘者一百四十有八也；陰一百二十八，去坎四離二，則所餘者一百二十有二也。其曰<q>一百五十六為陽一百十四為陰</q>者，陽去離之陰而用乾，陰用坎之陽而去坤。乾坎二卦，用者<pb n="13b"/>八陽；坤離二卦，去者八陰。尅陰之八，増陽之數，所以應陰陽剛柔四象之用也。去離之策得一百五十二陽、一百十二陰者，陽去四陽爻、陰去二陰爻也。</p>
                        </div>
                    </div>

<div>
                        <p>是以天之陽策一百十二，去其陰也；地之陰策一百十二、陽策四十，去其南北之陽也。極南大暑、極北大寒，物不能生，是以去之也。其四十為天之餘分耶？陽侵陰、晝侵夜，是以在地也。合之為一百五十二陽、一百十二陰也。<pb n="14a"/>
                        </p>
<div>
                            <p rend="四庫11">取<title>先天圖</title>中陰陽之策，應天地實用之數也。乾兌離震一百九十二爻，陽一百十二、陰八十；坤艮坎巽一百九十二爻，陰一百十二，陽八十。天之陰盡去矣，地之陽止去其不能生物者，故存坎艮四十陽以為天之餘分也。<hi>乾坤之策三百六十，當期之日，先後天皆以六十卦三百六十爻當期之日，故<persName>雍</persName>稱一爻當一策也。</hi>
                            </p>
                        </div>
                    </div>

<div>
                        <p>陽去乾之策，陰去坎之策，得一<hi>舊本作<q>二</q>。</hi>百四十四，<hi>舊本作<q>六</q>
                            </hi>陽，一百八陰，為用數之用也。<pb n="14b"/>
                        </p>
<div>
                            <p rend="四庫11">三百八十四者，體數也；三百六十者，用數也。二百七十者，體數之用也；二百六十四者，實用之數也。二百五十二者，用數之用也；三百八十四者，具六十四卦也。三百六十者，去乾坤坎離也；二百七十者，天去復、頥、屯、益、震、噬嗑、随、无妄，地去否、萃、晉、豫、觀、比、剥<hi>不言去坤者，坤已在四正中去之矣。</hi>也。二百六十四者，再去離也；二百五十二者，去乾坎也。</p>
                        </div>
                    </div>

<div>
                        <p>陽三十六，三之為一百八；陰三十六，三之為一百八。三<pb n="15a"/>陽三陰，陰陽各半也。陽有餘分之一，為三十六，合之為一百四十四<hi>舊本作<q>六</q>。</hi>陽、一百八陰也。故體數之用二百七十，而實用者二百六十四，用數之用二百五十二也。</p>
<div>
                            <p rend="四庫11">此以明用數之用也。用策三百六十，分而為十，乾得六，其策二百一十六；坤得四，其策百四十有四，故晝日之極不過六分，四常不用。天有餘分，晝常侵夜，故七用三不用也。二百七十者，天地之用二百六十四者，人物之用二百五十二者，天生物之時，天之用也。<pb n="15b"/>
                            </p>
                        </div>
                    </div>

<div>
                        <p>卦有六十四而用止乎三十六爻，有三百八十四，而用止乎二百一十六也。</p>
<div>
                            <p rend="四庫11">卦地也，爻天也。卦用三十六，爻用二百一十六，合之即用數之用二百五十二也。周天之度，環北極七十二度，常見不隱，謂之上規；環南極七十二度，常隠不見謂之下規。雖陰中自分陰陽，要之常隠常見者為静數，故坤之策應之也。其東西循環為用者，二百一十六度。雖陽中，亦自分陰陽。要之，循環迭用者為動<pb n="16a"/>數，故乾之策應之也。卦以六六變為八八三百八十四，則六十四卦之爻也。老陽二百一十六，則用卦之策，乾盡包之，陰已無有矣。所以用乎地上者，皆一陽之氣，陰則分陽而已。何以言之？陽三十六，三之為一百八，此三陰三陽分二百一十六之數也。一日十二時，一年十二月，自寅至午一百八，自午至戌一百八，陽中三陽，陽中三陰，皆為晝、為開物之時，其餘百四十四，雖屬坤矣。寅之末一十八，戌之初一十八，猶為陽<pb n="16b"/>之餘分所尅用者常七，不用者止于三也。陰陽之體名為匹敵，至于用數，陽常有餘者，天地君臣父子夫婦之道也。陰之三不用者，一不用之理，故天地息于冬、人息于夜。然人不息于夜，則晝不能應事；天地不息于冬，則春不能生物。用者以不用為基，故曰陽以陰為基也。</p>
                        </div>
                    </div>

<div>
                        <p>六十四分而為二百五十六，是以一卦去其初上之爻，亦二百五十六也。此生物之數也。故離坎為生物之主，<pb n="17a"/>以離四陽、坎四陰，故生物者必四也。陽一百一十二、陰一百一十二，去其離坎之爻則二百一十六也。陰陽之四十，共為二百五十六也。</p>
<div>
                            <p rend="四庫11">生物之數即實用之數，二百六十四，而除離四陽、坎四陰以為物體者也。乾坤定位于上下，坎離交姤于其中，坎離精神也，故為生物之主。離不存四陽無以受坤之陰，坎不存四陰無以納乾之陽，故各去四以立體。去四者，常存而不用也。陰陽之爻，皆以當乾策<pb n="17b"/>者生物用事，陽之陰也。陰陽之四十，則坤遜乾之陽，故以當餘分也。</p>
                        </div>
                    </div>

<div>
                        <p>是以八卦用六爻，乾坤主之也；六爻用四位，離坎主之也。故天之昏曉不生物而日中生物，地之南北不生物而中央生物也。</p>
<div>
                            <p rend="四庫11">用六爻者三百八十四之數也，用四位者二百五十六之數也。夫一六相虚，初上無位，故坎離生物用四位而初上不用也。四位者，四體也。初者，地之氣、命之<pb n="18a"/>根也；上者，天之神、性之原也。六十四卦，三十二陽、三十二陰。不變者，初不用也，人物之命也；八純卦，五世而逰魂者上不用也，聖賢之性也。</p>
                        </div>
                    </div>

<div>
                        <p>體數何為者也，生物者也；用數何為者也，運行者也。運行者天也，生物者地也。</p>
<div>
                            <p rend="四庫11">體數三百八十四，用數之體二百八十八，其實用者二百六十四，又去坎離之八為二百五十六。地以之而生物，地之用也。用數三百六十，體數之用二百七<pb n="18b"/>十，去乾與坎離為二百五十二，天以之而運行，天之用也。二者皆用也。</p>
                        </div>
                    </div>

<div>
                        <p>天以獨運，故以用數自相乗，而以用數之用為生物之時也。</p>
<div>
                            <p rend="四庫11">天一也，無借乎陰。<q>用數自相乗</q>者，用數三百六十也。以三百六十乗三百六十，得一十二萬九千六百，則一元之年數也。用數之用為生物之時者，二百五十二也。以一年觀之，自草木萌動至地始凍而物不生，<pb n="19a"/>凡二百五十二，故地分乎用，自小畜至臨六變而二百五十二也。</p>
                        </div>
                    </div>

<div>
                        <p>地偶而生，故以體數之用陽乗陰，為生物之數也。</p>
<div>
                            <p rend="四庫11">體數之用二百七十者，陽也；地析一為四，析四為十六，析十六為六十四，析六十四為二百五十六者，陰也。陽乗陰者，以二百七十乗二百五十六，得六萬九千一百二十為六倍萬物之數。故元之世四千三百二十，以十六位析之即應其數也。若又以二百七十<pb n="19b"/>乗之，得一千八百六十六萬二千四百，當皇極十六位世之世數，為生物之極數也。是故運行之數以一萬八百為一㑹生物之數，以萬一千五百二十當一㑹也。</p>
                        </div>
                    </div>

<div>
                        <p>天數三，故六六而又六之，是以乾之策二百一十有六；地數兩，故十二而十二之，是以坤之策百四十有四也。乾用九，故三其八為二十四，而九之亦二百一十六，兩其八為十六，而九之亦百四十有四；坤用六，故三其十<pb n="20a"/>二為三十六，而六之亦二百一十六，兩其十二為二十四，而六之亦百四十有四也。</p>
<div>
                            <p rend="四庫11">乾用九者，三三也；八者四之兩，三而兩也。坤用六者，二三也；十二者四之三，兩而三也。天數三、地數兩者，天地本用也。三而兩、兩而三者，乾坤通用也。且一二三為六四五為九，一三五為九，二四為六，皆三天兩地。自大數言之，天無非三、地無非兩，故天地各用則天數三地數兩也。自細數言之，天亦有六、地亦有九，<pb n="20b"/>故乾坤互用則三而兩、兩而三也。蓋陽生于陰中，自六而進至九而老；陰生于陽中，自九而退至六而老。方其互用，所謂不可為典要；及其定體，所謂既有典常也。大抵天道六變而窮止于三百六十，天三地兩，乾九坤六，變化不同，凡宇宙間物之千態萬状，古與今時之千秋萬祀，皆不出乎此矣。</p>
                        </div>
                    </div>

<div>
                        <p>坤以十二之三十六之四、六之一與半為乾之餘分，則乾得二百五十二、坤得一百八也。<pb n="21a"/>
                        </p>
<div>
                            <p rend="四庫11">此乾得七、坤得三之義也。三天兩地，正數也；天七地三，天尅地以為餘分也。故坤一百四十四之數，或以十六而析，或以十二而析，或以六而析，皆四分之中以一分奉乾而為餘分也。餘分在實用之數有四十，在用數之用止三十六者，在物則兼地四之體，在天則存地四之體也。<title>太玄</title>三十三蓍，掛一以存玄，餘八十一首之策以日法約之，得一百四十四日，以一百八日為家體，以三十六日為歸奇，故為地承天之數<pb n="21b"/>也。</p>
                        </div>
                    </div>

<div>
                        <p>陽四卦十二爻，八陽四陰；以三十六乗其陽、以二十四乗其陰，則三百八十四也。</p>
<div>
                            <p rend="四庫11">六六三十六卦，變為八八六十四卦。乾坤坎離頥中孚大小過八卦不變，餘二十八卦反復視之，為五十六卦。八者不變，體也；常存乎天地間，為羣用之宗，其五十六卦半徃則半來者，陰陽屈信升降之用也。八卦位乎八方，一卦統八卦，得六十四卦三百八十四<pb n="22a"/>爻，其陰陽變化盈縮顯晦之用。三畫之初，數已具乎其中矣。信乎一，麗于數，終不可逃也。何以言之？陽四卦，八陽四陰，以三十六乗其陽得二百八十八，則六位四十八卦之爻也。以二十四乗其陰得九十六，則二位十六卦之爻也。合之而三百八十四，則六十四全卦之爻也。陰四卦八陰四陽，以二十四乗其陰，得一百九十二則四位三十二卦之爻也。以三十六乗其陽，得一百四十四，則三位二十四卦之爻也。合之<pb n="22b"/>而三百三十六，則五十六用卦之爻也。陽卦之爻得六十四卦之全，陰卦之爻得五十六卦之用。不變之八常屬乎陽，是故陰陽雖均用于天地間，而凡見者皆係乎陽也。陽于三百六十盈二十四，如乾之策得七月之日而餘六也；陰于三百六十縮二十四，如坤之策得五月之日而虧六也。合之得七百二十，以二爻當一晝一夜，則三百六十之日。陽贏陰縮，故晝常侵夜五刻也。陽卦三百八十四，陽得六位、陰得二位<pb n="23a"/>者，天之體數四，用者三、不用者一；地之體數四，用者三、不用者一，天盡兼之也。陰卦所得存四陰位者，示天地匹敵也。三陽位者，陽在地上，則地從而有用，在地下則地為無用，故天統乎體、地分乎用。天有八變，地有六變也。合之則陰陽共三百八十四，分之則陽數之外復有陰數，猶夜之于晝，故曰陰分陽也。<persName>康節</persName>所謂四陽卦者，謂乾兌離震屬天；四陰卦者，謂巽坎艮坤屬地，伏羲八卦也。上下左右數之，四陽八陰，四<pb n="23b"/>陰八陽，其數皆不等。若夫文王八卦，乾坎艮震為四陽，一父三男也；巽離坤兌為四陰，一母三女也。六陰六陽，其數皆等；至于分陰分陽，則坤兌乾坎自西南至北，艮震巽離自東北至南，其數亦等。伏羲之易，易之體也。體必致用，陰陽偏者，用之所以生也。文王之易，易之用也。用必立體，陰陽等者，體之所以成也。故曰陰陽半而形質具焉，陰陽偏而性情生焉。深哉！真天地自然之理、自然之數也。<pb n="24a"/>
                            </p>
                        </div>
                    </div>

<div>
                        <p>體有三百八十四，而用止于三百六十，何也？以乾坤坎離之不用也。乾坤坎離之不用，何也？乾坤坎離之不用，所以成三百六十之用也。故萬物變易而四者不變也。夫惟不變，是以能變也。用止于三百六十，而有三百六十六，何也？數之贏也。數之贏，則何用也？乾之全用也。乾坤不用，則離坎用半也。乾全用者，何也？陽主贏也。乾坤不用者，何也？獨陽不生，專陰不成也。離坎用半，何也？離東坎西，當陰陽之半，為春秋晝夜之門也。或用乾或用離<pb n="24b"/>坎，何也？主陽而言之，故用乾也。主贏分而言之，則陽侵陰、晝侵夜，故用離坎也。陽主贏，故乾全用也。陰主虚，故坤全不用也。陽侵陰、陰侵陽，故坎離用半也。是以天之南全見而北全不見，東西各半見也。離坎，陰陽之限也。故離當寅、坎當申，而數常踰之者，蓋陰陽之溢也。然用數不過乎寅、交<hi>舊本作<q>爻</q>。</hi>數不過乎申。<hi>或離當卯、坎當酉。</hi>
                        </p>
<div>
                            <p rend="四庫11">乾坤列上下者，天地也；坎離分東西者，日月也。去四正之外，六十卦變三百六十，故天道窮于六甲三十<pb n="25a"/>六旬為一年。然天有三百六十五度四分度之一而一年除小月，又止有三百五十四日餘六度者，氣之贏，是為陽之盈。虧六日者，月行疾五十九日，而㑹是為陰之縮也。夫物之不齊，物之情也。天地日月猶不能齊，惟其不齊所以變化不窮若齊則止矣。乾全用者主嵗而言，三百六十六日而後一嵗足故曰十九年而七閏天之償也。以其每年不足以閏償之也。坎離用半者，主日月晝夜而言所謂陰陽之溢者是<pb n="25b"/>也。夫數之贏者，掛一之蓍、歸奇之扐，生物之氣也。乾雖主一嵗之功，坎離實分生物之任，故乾全用、坎離用半也。地道無成，故坎得分離、坤不得分乾也。是以乾坤分上下者，君臣之義；坎離分東西者，賓主之禮。坎離得相敵，乾坤不得相敵也。離當夘而終于申，晝之分也；坎當酉而終于寅，夜之分也。離或當寅、坎或當申者，卯者離之分，寅則與坎共之；酉者坎之分，申則與離共之。寅申之間坎離交而相侵，昏曉之際陰<pb n="26a"/>陽侵而相溢，自坎離之分言之，以離為陽，以坎為陰，故曰陰侵陽、陽侵陰也。然離當寅未夘而已明，坎當申己酉而未昏。天尅地以為餘分，晝常多夜五刻。自晝夜之分言之，以晝為陽、以夜為陰，故又曰陽侵陰、晝侵夜也。夫用數無有未寅而用，交數無有未申而交者，坎離之限也。陰陽之溢者，坎離之相勝也。陽常侵陰者，天道之常也。若以大數言之，則開物于驚蟄後、閉物于立冬前者，陰陽互相侵也。用數多、不用數<pb n="26b"/>少者，陽侵陰、晝侵夜也。故乾全用、坤全不用，而坎離用半也。</p>
                        </div>
                    </div>

<div>
                        <p>乾四十八，而四分之一分為陰所尅；坤四十八，而四分之一分為所尅之陽也。故乾得三十六，而坤得十二也。陽主進是以進之為三百六十日，陰主消是以十二月消十二日也。</p>
<div>
                            <p rend="四庫11">八卦每位八十四爻六分之，則每分八爻者，用之體也。八分之，則每分六爻者，體之用也。離兌巽各得二<pb n="27a"/>十八陽二十陰，坎艮震各得二十八陰二十陽，乾得三十六陽十二陰，坤得三十六陰十二陽。陽主用，自用數言之，乾得其六為三十六陽主進，進之為三百六十者，一年之日數也；坤得其二為十二陰主消，故十二月消十二日，積閏之數也。周天三百六十五度有奇，三十六旬為一年者，正數也。六日者，數之贏也。月行疾五十九日而㑹，則兩月之間消二日，故十二月消十二日也。其言進之為三百六十者，包餘分<pb n="27b"/>而言也。其言消十二日，别餘而言也。<hi>正數六日，餘分六日。</hi>
                                <title>皇極經世</title>之數一元三百六十運，一㑹三百六十世，一運三百六十年，一世三百六十月，一年三百六十日，一月三百六十辰，無非三百六十也。一元十二㑹，一運十二世，一嵗十二月，一日十二辰，無非十二也。陽得三百六十者六，陰得十二者四，亦天三地二、陽六陰四之義也。<hi>乾之陽數三百六十中，三分用二為開物數，坤之陽數十二為閏數，故用數之用二百五十有二也。</hi>
                                <pb n="28a"/>
                            </p>
                        </div>
                    </div>

<div>
                        <p>順數之，乾一、兌二、離三、震四、巽五、坎六、艮七、坤八；逆數之，震一、離兌二、乾三、巽四、坎艮五、坤六也。</p>
<div>
                            <p rend="四庫11">易逆數者，以右行者為逆、左行者為順也。此所謂逆順者，以自上分者為順、自下起者為逆也。順數者，體也，故有八；逆數者，用也，故有六。用止有六者，離與兌、坎與艮，陰陽之數同于一數也。順數者，若分而實合，所以起用也；逆數者，若合而實分，所以成體也。左右而數，皆自上而下分也。始乾終坤，合也。數震至坤，如<pb n="28b"/>環之圓合也。四而成乾，四而成坤，分也。</p>
                        </div>
                    </div>

<div>
                        <p>乾四十八，兌三十，離二十四，震十，坤十二，艮二十，坎三十六，巽四十。</p>
<div>
                            <p rend="四庫11">震十、艮二十、兌三十、巽四十。一二三四，地之四卦<hi>四維。</hi>用干數，地從天也。坤十二、離二十四、坎三十六、乾四十八。一二三四，天之四卦<hi>四方。</hi>用支數，天從地也。震艮兌巽，合之則一百；坤離坎乾，合之則百二十。一百則十也，百二十則十二也。是故天數二十五，合之而五<pb n="29a"/>十，進之而一百；地數三十，合之而六十，進之而百二十。天統乎體，地分乎用，故天得百二十、地得一百也。<hi>風后太一式九宫皆右差一位，則四方用偶數、四維用奇數者，從地也，與天九宫不同。</hi>
                            </p>
                        </div>
                    </div>

<div>
                        <p>乾三十六，坤十二，離兌巽二十八，坎艮震二十。</p>
<div>
                            <p rend="四庫11">此數于<title>先天圖</title>中，皆取其陽數者也。蓍去掛一而四十八策，七九者陽數也；九之象用策三十六歸奇十二七之象用策二十八歸奇二十乾三十六陽坤十二陽與九之策合三女二十八陽三男二十陽與七<pb n="29b"/>之策相反者，體用不同也，先天易之體也。以多者致用，故三女從乾、三男從坤，後天易之用也。以少者立體，故三男從乾、三女從坤也。</p>
                        </div>
                    </div>

<div>
                        <p>圓數有一，方數有二，奇偶之義也。六即一也，十二即二也。</p>
<div>
                            <p rend="四庫11">天體數四，用者三、不用者一。地體數四，用者三、不用者一。是故天地各有四象，而乾坤各用三爻也。用者重之則六，故六為用數。然圓數奇，故天之數一而用<pb n="30a"/>六；方數偶，故地之數二而用十二。六則一之變而重之也，十二則一之變重之而又偶之也。</p>
                        </div>
                    </div>

<div>
                        <p>天圓而地方，圓者數之起，一而積六；方者數之起，一而積八，變之則起四而積十二也。六者常以六變，八者常以八變，而十二者亦以八變，自然之道也。八者，天地之體也；六者，天之用也；十二者，地之用也。天變方為圓而常存其一，地分一為四而常執其方。天變其體而不變其用也，地變其用而不變其體也。六者并其一而為<pb n="30b"/>七，十二者并其四而為十六也。陽主進故天并其一，而為七陰主退，故地去其四而止於十二也。是陽常存一而陰常晦一也。故天地之體止於八，而天之用極於七，地之用止於十二也。圓者裁方以為用，故一變四，四去其一則三也。三變九，九去其三則六也。方者展圓以為體，故一變三并之四也。四變十二，并之十六也。故用數成于三而極于六，體數成于四而極于十六也。是以圓者徑一而圍三，起一而積六方者。分一而為四，分四而<pb n="31a"/>為十六，皆自然之道也。</p>
<div>
                            <p rend="四庫11">圓者之形，上下兼四旁，徑一圍三。積之而六，應三才六位，故卦具六爻者，用數也。方者之形，上下各四隅，徑一圍四，積之而八，應四方八維，故象分八卦者，體數也。起四而積十二者，地之體四，每一用三，故四方分為十二次、四時分為十二月者，體之用也。天地均有體用，天圓以用為主，體則託乎地；地方以體為主，用則從乎天。一變而四，地之體也。天偶之而八，八者<pb n="31b"/>天地之體也。一析為四，四四而十六；四者地之一，十六者地之四也。一變為三者，四之用也；重之而六者，八之用也。四之而十二者，十六之用也。皆體四用三，三用一不用之理也。六者以六變，六六三十六旬是也。八者以八變，八八六十四卦是也。十二者，亦以八變。兩卦十二爻，變為九十六十二月之氣，亦以八節而變是也。六以六變，用自變也；八以八變，體自變也。十二以八變，用託體以變也。天地相偶，體止于八、用<pb n="32a"/>止于六十二者，地之用非天本用，故天止于十干而十二支在地。十二之變以八者，不出乎十數，皆自然之理也。天變其體者，變方為圓也。不變其用者，常存其一也。謂六變之用，存一而七也。地變其用者，併一于三也。不變其體者，常執其方也。謂析四為十六，其用十二不離乎四也。六從一起，去本則六，存本則七。陽常存一者，主進也。故天之用并餘分而七也。四方之星與北斗日月五星，皆七天之用，無非七也。十二<pb n="32b"/>從四起，去本則十二，存本則十六。陰常晦一者，主退也，故地之用止于十二也。一年四時，一時三月，一月三十日。地雖執其方，至于用則去一為三，從天之用也。圓則行，圓者用也；方則止，方者體也。變體為用，皆去一者，裁方為圓之義也。變用為體，皆并一者，展圓為方之義也。方者言一變三，并而四；四變十二，并而十六，則圓者當言一變四，去一則三，三變十二，去三則九。而云<q>三變九去三則六</q>者，蓋天以一變四者，初<pb n="33a"/>自方數而來，從體生用也。去一為三，裁方為圓矣。以用為主，故變即從圓數起，非若地之常執其方也。地以一變三者，初自圓數而來，從用生體也。并一為四，展圓為方矣。以體為主，故去再并之數，不去初并之數者，所謂常執其方也。體數成于四而極于十六，故<title>皇極經世</title>元㑹運世有十六位，用數成于三而極于六，故<title>皇極經世</title>用數之用不過六變，用主天言，故不及十二；體主地言，故不止于八也。<pb n="33b"/>
                            </p>
                        </div>
                    </div>

<div>
                        <p>一役二以生三，三去其一則二也。三生九，九去其一則八也，去其三則六也。故一役三，三復役二也；三役九，九復役八與六也。是以二生四、八生十六、六生十二也。三并一則為四，九并三則為十二也。十二又并四則為十六，故四以一為本、三為用，十二以三為本、九為用，十六以四為本、十二為用。</p>
<div>
                            <p rend="四庫11">一役二以生三，去一則二者，太極生兩儀，兩儀見而太極隠。兩儀既位乎天地人在其中，以當太極，則實<pb n="34a"/>列于三矣。是故以位言之，上乾下坤，人為虛位；以數言之，一奇二偶，三為真數也。三生九，九去一則八，去三則六者，三列為左右以横而變應地之體。去一則八者，八方而中虚也。故<title>河圖</title>九數，五居中央，而八卦應其八位也。三列于上下以從而變應天之用，去三則六者，兩儀各三位，中去其三者，虛人以為用也。故<title>易</title>之重卦上下二體應乎天地而虚人也。三才存二位，各去其一者，虛中以為用也。故<title>易</title>之六爻兼三才<pb n="34b"/>而兩之，應乎陰陽剛柔仁義也。<q>去三役九</q>者，一役三也。三復役二九復役八與六者，有體然後用行其中，故三為一之役者，以二為之役也；九為三之役者，以八與六為之役也。二為三役故生四，八與六為九役故八生十六、六生十二。天役地，陽役陰，以奇布偶，随寓而生，故偶者偶而成體也。體者用之所寓，偶者奇之所生，故四體之中常存一焉以為之本，而三為之用也。是故三并一則四，四以一為本、三為用者，體<pb n="35a"/>有四，用者三、不用者一也。九并三為十二，十二以三為本、九為用者，自十二㑹而言亦用者三、不用者一也。十二并四為十六，十六以四為本、十二為用者，自十六位而言亦用者三、不用者一也。十六以十二為用者，體之用也。十二以九為用者，用之用也。并之者，體也。通本而言，體兼用與不用也。去之者用也，去本而言，用成則本退也。天下之理不過體用而已。自然之數如是，<title>易</title>因而用之，所以<title>觀物</title>以一元包㑹運世，<pb n="35b"/>而十六位中去元之四數，則十有二。十二位中各去其元數，則九也。</p>
                        </div>
                    </div>

<div>
                        <p>圓者六變，六六而進之，故六十變而三百六十矣。方者八變，故八八而成六十四矣。陽主進，是以進之為六十也。</p>
<div>
                            <p rend="四庫11">六為用數，用者陽也；八為體數，體者陰也。用屬乎爻，體屬乎卦。蓍以求爻，積而成卦，則用在體後也。夫陽以三變，陰以兩變，三天兩地之義也。陽得其三，陽主<pb n="36a"/>進也。六六而三十六進之為三百六十，故天度與爻數應之也。八八得六十四而止，故卦數應之也。<ref>先生</ref>曰天數三故六，六而又六之，是以乾之策二百一十六。地數兩，故十二而十二之，是以坤之策百四十有四。與此同義。夫坤數一百，上位三十六，天也；下位六十四，地也。六十四卦反復視之而三十六，六六之卦隠于八八之中者，天以六而藏諸用，地以八而顯諸仁也。天託地以為體，用乃随體而顯；地因天以為用，<pb n="36b"/>體亦随用而藏。是故天之太極從地而右轉，地之元氣從天而左行，斗日相錯，去乾坤離坎不用，用其六十卦之爻以成一期之日，則三百六十者顯而六十四者藏也。<pb n="37a"/>
                                <pb n="37b"/>
                            </p>
                        </div>
                    </div>

</div>
</div>
<div>
                <head>卷三</head>
                <byline>欽定四庫全書</byline>
<byline>皇極經世觀物外篇衍義卷三</byline>
<byline>宋張行成撰</byline>
                <div>
                    <head>觀物外篇<hi>上之下</hi>
                    </head>
                    <div>
                        <p>蓍數不以六而以七，何也？并其餘分也。去其餘分則六，故策數三十六也。是以五十者，六十四卦閏歳之策也。其用四十有九者，六十卦一嵗之策也。歸奇掛一，猶一嵗之閏也。卦直去四者，何也？天變而地效之，是以蓍去<pb n="1a"/>一則卦去四也。</p>
<div>
                            <p rend="四庫11">體數八，用數六，故八八之卦反覆視之，六六而已。蓍用七者，并其餘分，象天度之贏；去其餘分，則老陽之策不過乎三十六也。<hi>大數先去一六七，又每七去一，共去十三，餘三十六，進之為三百六十，即當六十卦之爻數。</hi>大衍之數五十，天之全數也。其用四十有九，天之用數也。天數二十五，合之而五十，故為數之全。真一不見，而用七七，故為數之用。蓍圓而神，天數也；卦方以智，地數也。以蓍求卦，卦自蓍起，因天<pb n="1b"/>生地、地隨天變，故曰天變而地效之。所以閏嵗之策應乎五十之全，一嵗之策應乎去一之用也。夫五十者蓍之全，六十四亦卦之全。四十九者，蓍之用；六十亦卦之用也。天以氣為質、以神為神；地以體為質、以氣為神。天之一不可見者，神也；地之一可見者，氣也。是故天數又以歸奇掛一之數代貞一而象一嵗之閏，地數即以乾坤坎離之爻存四正而為閏嵗之策也。<ref>先生</ref>既曰<q>五十者閏嵗之策</q>，又曰<q>歸奇掛一猶一<pb n="2a"/>嵗之閏</q>者，蓋以此也。天下之理，用必存本，用而喪本，其用必窮。五十以一為本、四十九為用；六十四以四為本、六十為用。之一者太極之體，四十九之未動者也。卦之四者，乾坤坎離常存以起用者也。天起于一，地成于四，故蓍去一而卦去四也。</p>
                        </div>
                    </div>
<div>
                        <p>圓者徑一圍三，重之則六方者；徑一圍四，重之則八也。</p>
<div>
                            <p rend="四庫11">易始三畫，圓者之用，徑一圍三也；重之則六，故有六爻。<title>易</title>始四象，方者之體，徑一圍四也。重之則八，故有<pb n="2b"/>八卦。天地萬物體皆有四，用皆有三，聖人作<title>易</title>以自然之理而示諸人爾。</p>
                        </div>
                    </div>
<div>
                        <p>裁方而為圓，天所以運行；分大而為小，地所以生化，故天用六變、地用四變也。</p>
<div>
                            <p rend="四庫11">天裁方為圓者，裁四為三也。重地則六，天得兼地，故用六變。地分大為小者，析一為四也。偶天則八，地不得兼天故用四變。一變六十，六變而三百六十，此天之六變也。一變而四，二變而十六，三變而六十四，四<pb n="3a"/>變而二百五十六，此地之四變也。是故八卦用六爻，乾坤主之者，運行之數也。六爻用四位，坎離主之者，生物之數也。運行者天也，生物者地也，故天六地四。天有六氣，地有四維也。</p>
                        </div>
                    </div>
<div>
                        <p>一八為九裁為七，八裁為六，十六裁為十二，二十四裁為十八，三十二裁為二十四，四十裁為三十，四十八裁為三十六，五十六裁為四十二，六十四裁為四十八也。一分為四，八分為三十二，十六分為六十四，以至九十<pb n="3b"/>六分為三百八十四也。</p>
<div>
                            <p rend="四庫11">天裁方為圓，故用數皆四分去一。八裁為六者，言一卦本應八爻，裁而用六，故天地各四位，用者三、不用者一也。十六裁為十二者，言二卦用十二爻，故一時四月，四四而十六時，去一月則十二也。二十四裁為十八者，言三卦用十八爻，故未重之卦，其爻二十四，巽震與艮兌互用三爻，則十八也。三十二裁為二十四者，言四卦用二十四爻，故天地各三十二卦，一位<pb n="4a"/>不用則二十四也。四十裁為三十者，言五卦用三十爻，故一年四時，一時四月，一月四十日，去十日則三十也。四十八裁為三十六者，言六卦用三十六爻，故已重之卦，其爻四十八，震巽與艮兌互用六爻則三十六也。五十六裁為四十二者，言七卦用四十二爻，故天地各四位，位去一正不用，天去乾、離、中孚、頥，地去坤、坎、大、小過，餘五十六變每位用七，二位不用，則四十二也。六十四裁為四十八者，言八卦用四十八<pb n="4b"/>爻，故天地各四位，位有八卦，二位不用則四十八也。此皆圓者之形，裁四為三運行之用，三之用也。先云<q>一八為九，裁為七</q>者，言一位八卦，共得九數；一卦變七卦，以一為本，以七為用，蓋用雖從三，首必存一以明，并餘分存太極，所謂天變其體不變其用也。地分大為小，故體數皆析一為四，一分為四，四分為十六，十六分為六十四者，地之本體方圓之析數也。先曰八分為三十二者，乾兌離震坤艮坎巽八象各自交<pb n="5a"/>止成三十二。八象又相交，乃成六十四，此自卦象而言也。九十六分為三百八十四者，十六卦九十六爻，周歴四方，則三百八十四。此自爻畫而言也。此皆方者之形，析一為四，生物之用，四之用也。</p>
                        </div>
                    </div>
<div>
                        <p>一生六，六生十二，十二生十八，十八生二十四，二十四生三十，三十生三十六，引而伸之，六十變而生三百六十矣，此運行之數也。四生十二，十二生二十，二十生二十八，二十八生三十六，此生物之數也。故乾之陽策三<pb n="5b"/>十六，兌離巽之陽策二十八，震坎艮之陽策二十，坤之陽策十二也。</p>
<div>
                            <p rend="四庫11">運行之數以一為本，自六至三十六，天之六變也。陽主進，故引而伸之，六十變生三百六十也。生物之數以四為本，自十二至三十六，地之四變也。先天圓圖，陰自乾數而起于夬，陽自坤數而起于剥，乾自夬變一陰，二變大壯成四陰，三變至泰又得八陰，并之則十二；兌離巽各増八陰，并之則二十；震坎艮各増八<pb n="6a"/>陰，并之則二十八；坤又増八陰，并之則三十六。由坤數陽，亦然，此地之四變也。若天之六變，則去四正卦之外，每卦而一變也。用數十二，每變以六者，天以獨運無藉乎地也。地數本四，每變以八者，地偶而生，必資乎天也。陰陽共為八變，其曰地用四變者，地從乎天，物生乎陽，故獨數陽策以應生物之數也。乾三十六，兌離巽共八十四；坤十二，震坎艮共六十，凡八位，陽爻總一百九十二，并本生四數六十四為二百五<pb n="6b"/>十六，則生物之數也。蓋坎離用四位以為生物之王，八八之卦去上下而存中爻，則二百五十六也。所以去上下者，地之南北不生物、天之昏曉不生物也。</p>
                        </div>
                    </div>
<div>
                        <p>圓者一變則生六，去一則五也；二變則生十二，去二則十也；三變則生十八，去三則十五也；四變則二十四，去四則二十也；五變則三十，去五則二十五也；六變則三十六，去六則三十也。是以存之則六六，去之則五五也。五則四而存一也，四則三而存一也，三則二而存一也，<pb n="7a"/>二則一而存一也。故一生二去一則一也，二生三去一則二也，三生四去一則三也，四生五去一則四也。是故二以一為本，三以二為本，四以三為本，五以四為本，六以五為本。</p>
<div>
                            <p rend="四庫11">存之則六六、去之則五五者，六變之中先去一六以為本，五變之中又各去一以為本，是故以十二支數則卦以六日一變，以十干數則候以五日一變，用數三百六十而用數之用二百五十二。期之日三百六<pb n="7b"/>十，而生物之時自草木萌動至地始凍，凡二百五十日也。五則四而存一者，中虚為四方，實則有五行也。四則三而存一者，去一不用法三才，存之則有四象也。三則二而存一者，中虚為兩儀，實則有三才也。二則一而存一者，元氣一統為天，有地則有二也。去一則一者，言一天；去一則二者，言兩儀；去一則三者，用止于三；去一則四者，體止于四，此明太一分布以成天五也。二以一為本者，太極分二氣。三以二為本者，陰<pb n="8a"/>陽交而生人。四以三為本者，三用具展圓為方則有四。五以四為本者，四體具虚中待用則有五。五者天也，六者地也；天者用也，地者體也。體由用生，故六以五為本也。<title>先天圖</title>右行各五變，生三十二陽、三十二陰，則第六變也。是謂五生六也。此明天五逓生以成地六也。皆奇偶相生，體用相待者也。</p>
                        </div>
                    </div>
<div>
                        <p>方者一變而為四，四生八，并四而為十二，八生十二，并八而為二十，十二生十六，并十二而為二十八；十六生<pb n="8b"/>二十，并十六而為三十六也。</p>
<div>
                            <p rend="四庫11">此分<title>先天圖</title>方數論陰陽四變而成體也。方者一變而為四，四者地之一也。四生八者，一生二也；併為十二，則三數也。八生十二者，二生三也。併為二十，則五數也。十二生十六者，三生四也，并為二十八則七數也。十六生二十者，四生五也，并為三十六則九數也。地用四變而極于九數，地之所以生物也，是故三十六一也。六六而數之，則天之所以運行四；九而數之，<pb n="9a"/>則地之所以生物也。<title>先天圖</title>天地八位，每位八卦，以前四卦之數生後四卦之數。數陽者自坤右旋以至于姤，自復左旋以至于乾。數陰者，自乾而生巽、離、兌各二十陰，㪚一為三，生之始也；并而為三十二，陰陽各得八位之半。二十八生三十六者，七生九也。以巽離兌之二十八陽而生乾之三十六陽，以震坎艮之二十八陰而生坤之三十六陰，㑹三歸一，生之極也。并而為六十四，陰陽各得八位之全，所以自立春至<pb n="9b"/>立秋陽數并之皆六十四，陰數并之皆三十二；自立秋至于立春，陰數并之皆六十四，陽數并之皆三十二也。四八三十二者，四卦之全也。八八六十四者，八卦之全也。是故圖左三十二陽、右三十二陰者，分陰分陽，天地之體也。并之皆至六十四者，陰極無陽、陽極無陰也。</p>
                        </div>
                    </div>
<div>
                        <p>易之大衍何數也？聖人之倚數也。天數二十五，合之為五十；地數三十，合之為六十。故曰<q>五位相得而各有合</q>
                            <pb n="10a"/>也。五十者，蓍數也；六十者，卦數也。五者蓍之小衍，故五十為大衍也；八者卦之小成，則六十四為大成也。</p>
<div>
                            <p rend="四庫11">一三五七九，奇數也；合之而五十，故蓍數應之；二四六八十，偶數也，合之而六十，故卦數應之北方七宿二十五星西方七宿五十星東方七宿三十星南方七宿六十星是知天地之數各有合數也。五為小衍者，一二三四五，得十五數，則七八九六在其中也。八為小成者，十有八變成一重卦，八卦具則六十四卦<pb n="10b"/>在其中也。是故衍五五者，半之而十五位，得九十數，合之則三十位，得百八十數；衍五十者半之而二十五位，得百八十數，合之則五十位得三百六十數。八卦之變，八而八之，極于六十四卦。六十四卦之變六十四而六十四之極于四千九十六卦也。詳解具<title>述衍</title>中。</p>
                        </div>
                    </div>
<div>
                        <p>蓍德圓以況天之數，故七七四十九也，五十者存一而言之也。卦徳方，以況地之數，故八八六十四也。六十者<pb n="11a"/>去四而言之也。蓍者用數也，卦者體數也。用以體為基，故存一也；體以用為本，故去四也。圓者本一，方者本四，故蓍存一而卦去四也。蓍之用數七，并其餘分，亦存一之義也；掛其一，亦去一之義也。</p>
<div>
                            <p rend="四庫11">天數五十，蓍用四十九，則本數之中去一。地數六十，卦分六十四，則本數之外，存四五十之中去一者，即七七之外存一也。六十之外存四者，即八八之中去四也。蓋一者，天圓之體；四十九者，七也。七者并餘分，<pb n="11b"/>天之贏也。四者地方之體，六十者六也。六者重其三，天之用也。五十之中去一者，一散為四十九，四十九之用無非一之體也。六十之外存四者，四分為六十，六十之用因乎四體而有者也。天主用言，故藏一于四十九之中。地主體言，故顯四于六十之外。所謂用以體為基者，名曰藏一，而五十實有一，故曰存一也。體以用為本者，名曰顯四，而六十實無四，故曰去四也。藏一而有一，則用無非體；顯四而無四，則體無非<pb n="12a"/>用。體用不測，變化無窮，此其所以神智也。蓍又掛一，猶卦之去四，而卦無虚一之義也。</p>
                        </div>
                    </div>
<div>
                        <p>蓍之用數掛一以象三，其餘四十八則一卦之策也。四其十二為四十八也。十二去三而用九，四<hi>舊衍<q>八</q>字。</hi>三十二所去之策也。四九三十六，所用之策也，以當乾之三十六陽爻也。十二去五而用七，四五二十所去之策也。四七二十八所用之策也，以當兌離之二十八陽爻也。十二去六而用六，四六二十四所去之策也。四六二十四，<pb n="12b"/>所用之策也，以當坤之二十四陰爻也。十二去四而用八，四四十六所去之策也。四八三十二，所用之策也。以當坎艮之二十四爻，并上卦之八陰為三十二<hi>舊本作<q>四</q>。</hi>爻也。是故七九為陽、六八為陰也。九者陽之極數，六者陰之極數，數極則反，故為卦之變也。震巽無策者，以當不用之數。天以剛為徳，故柔者不見；地以柔為體，故剛者不生，是以震巽無策也。</p>
<div>
                            <p rend="四庫11">後天去掛一之蓍，與先天一位之卦，爻皆四十八。後<pb n="13a"/>天之蓍，四象陰陽，分于六七八九之策者，用之體分于兩地也。先天之爻，四象陰陽，皆合乎七九之策者，體之用宗于一天也。蓋天本一陽分則為陰而已，故先天陰陽用事者，皆合乎七九之用策，其不用者皆合乎七九之奇策也。<persName>邵雍</persName>之言以明後天之用，故取蓍策之用以當先天之爻也。先天乾兌離為陽，以陽為用，故後天以九之用策當乾之陽爻，而以歸奇當其陰爻；以七之用策當兌離之陽爻，而以歸奇當其<pb n="13b"/>陰爻也。先天坤艮坎為陰，以陰為用；後天以六之策，當坤本體之陰爻，而以歸奇當其上體之爻；以八之策當艮坎本體之爻，與上體之八陰爻，而以歸奇當上體之陽爻，與四陽卦之陰爻者老陰随老陽而用亦用三十六。若自用以為體，則二十四，故六六數中去其二用獨用四六之體也。少陰随少陽而用亦用二十八，若自用以為體則存其陽。故老陰數中餘不盡之陽，共成四八之體也。震巽無策者，揲蓍之變，以<pb n="14a"/>三多三少、兩多一少、兩少一多之餘而取六七八九之策。自策言之，三揲始成一爻；自變言之，三揲已成一象。乾坤之變各一，謂五與四四也、九與八八也。三男之變共二，謂九與四四也、五與四八也。三女之變，亦共二，謂九與四八也、五與八八也。震與艮巽與兌反覆各共一卦，而揲蓍之變自上生，則巽與離同、震與坎同，其全策則巽與乾同、震與坤同，故震巽無策也。以當不用之數者，震在天而陰多，為天辰不見；<pb n="14b"/>巽在地而剛多，為地石不生。故先天震巽不用也。此數以三十六策當乾、二十四策當坤，先後天同；四七反以當兌離，四八反以當艮坎。先後天不同，何也？純陽者陽為體，亦陽為用；純陰者陰為體，亦陰為用，故同也。陽多陰少者，陰為主而用在陽；陰多陽少者，陽為主而用在陰，卦主乎體，故以少者名卦；爻主乎用，故以多者當爻，所以不同也。<persName>文王</persName>之<title>易</title>，<title>易</title>之用也。先立乎體，<persName>伏羲</persName>之<title>易</title>，<title>易</title>之體也。先致乎用，離坎艮兌為<pb n="15a"/>陽中之陰、陰中之陽，皆可變，所以<persName>羲</persName>
                                <persName>文</persName>用之不同，而<title>經世</title>陰陽剛柔之象，亦錯綜而互用之也。<persName>邵雍</persName>曰「七九為陽、六八為陰」者，七九合之則二八，六八合之則二七。是故先天用離兌為陽、坎艮為陰也。</p>
                        </div>
                    </div>
<div>
                        <p>乾用九，故其策九也。四之者，以應四時，一時九十日也。坤用六，故其策亦六也。</p>
<div>
                            <p rend="四庫11">乾用九，四之而三十六，陽主進，故進之為三百六十日；坤用六，四之而二十四，陰主虚，故二十四氣交處<pb n="15b"/>虚得二十四日之名也。一三五者，三天也，故乾用九；二四者，兩地也，故坤用六。乾之數九而天以六為用者，九自六而長也；坤之數六而地以九為用者，六自九而消也。是故天用地、地用天，<title>易</title>有六爻，故為天數；<title>玄</title>有九賛，故為地數。自六而長，則一二三當生數；自九而消，則四五當成數也。</p>
                        </div>
                    </div>
<div>
                        <p>奇數四，有一有二有三有四；策數四，有六有七有八有九，合而為八數，以應方數之八變也。歸奇合掛之數有<pb n="16a"/>六，謂五與四四也、九與八八也、五與四八也、九與四八也、五與八八也、九與四四也，以應圓數之六變也。</p>
<div>
                            <p rend="四庫11">一二三四五六七八九，本數也，以應方數者，體數也。歸奇合掛，變數也。以應圓數者，用數也。五與四四，三少也；三少之餘，四九三十六，乾老陽之數也。九與八八，三多也。三多之餘，四六二十四，坤老陰之數也。五與四八、九與四四，兩少一多也。兩少一多之餘，四八三十二，巽離兌少陰之數也。九與四八、五與八八，兩<pb n="16b"/>多一少也。兩多一少之餘，四七二十八，震坎艮少陽之數也。老陽老陰，變者也，各止于一數，則是不變也。少陰少陽，不變者也。各分于二數，則是變也。蓋乾坤者，六子之體；六子者，乾坤之用。乾坤所謂變者，運而為六子也。六子所謂不變者，合而成乾坤也。是故純陰為坤，陰既老矣，一變而震，再變而兌，三變而乾，雖曰坤之變，實震兌之變也。純陽為乾，陽既老矣，一變而巽，再變而艮，三變而坤，雖曰乾之變實巽艮之變<pb n="17a"/>也。是故乾坤功成無為而為萬物之祖，豈非不變而能出變、屢變而實不變乎。然則六子之變，乃所謂不變也。其變也為人之用而已，豈我之能變耶。坎離不與四卦同變，何也？曰：乾坤者，不變中之變也；坎離者，變中之不變也。乾坤三變，坎離不動，坎離生物之主，三變不動者，真精不摇、内心不起也。故曰坎離者，天地之用也。非應用之中，所存之體者歟。</p>
                        </div>
                    </div>
<div>
                        <p>奇數極于四而五不用，策數極于九而十不用，五則一<pb n="17b"/>也，十則二也，故去五十而用四十九也。奇不用五，策不用十，有無之極也，以況自然之數也。</p>
<div>
                            <p rend="四庫11">奇數極于四者，蓍去掛一，以四揲之，或奇一奇二奇三，其極不過乎四也。包四為五，太虚也；二五為十，大物也。去五用四，去用取體也；去十用九，去體取用也。五天也，故去用取體；十地也，故去體取用。先去五後去十，有體而後有用也。故策數有六者，四六也；七者，四七也；八者，四八也；九者，四九也。生乎四體而極乎<pb n="18a"/>九用也。是故奇數在五之前，生數也；策數在五之後，成數也；生數者，生氣生物之本也，故積以象閏。成數者，陰陽已交物之成體也，故老陽老陰少陽少陰四象自此分焉。<hi>
                                    <title>經世</title>用一二三四之位，<title>周易</title>用六七八九之策。</hi>
                            </p>
                        </div>
                    </div>
<div>
                        <p>卦有六十四，而用止于六十者，何也？六十卦者三百六十爻也，故甲子止于六十也。六甲而天道窮矣，是以策數應之。三十六與二十四合之，則六十也。三十二與二十八合之，亦六十也。<pb n="18b"/>
                        </p>
<div>
                            <p rend="四庫11">六甲而天道窮，故甲子止於六十，所以老陽老陰少陽少陰之策合之皆成六十。然蓍除掛一之數，與夫八卦之爻皆止於四十八者，以十二為一，則六十者五也。四十八者，四方立體，應乎四行，存十二者，中虚致用，應乎土五也。在甲子存十二，在蓍則掛一而已。夫八卦有二十四、二十八、三十二、三十六之數，而無三十，何也？七八九六混而適中則太極也。日以三十為節，偶之而甲子有六十者，用中也。卦之有過不及，<pb n="19a"/>陰陽之性所不能免，而以時中者為用也。是故體以四變，用以六變。乾坤包乎體用，故三十六以四變則四九，以六變則六六也。二十四以四變則四六，以六變則六四也。若二十八與三十二以四變而已，不能以六變也。自用言之，四六二十四，極陰也，進六為三十，而陽中又進六為三十六；而陽極六六三十六，極陽也，退六為三十而陰中，又退六為二十四而陰極。自體言之，六四二十四，極陰也；進四為二十八，又進<pb n="19b"/>四為三十二，又進四為三十六，而陽老矣。九四三十六極陽也，退四為三十二，又退四為二十八，又退四為二十四，而陰老矣。惟乾坤進退獨能㑹于七八九六之中，此所以為陰陽之老，而易加二用也。六子不能以六變，故不言用也。</p>
                        </div>
                    </div>
<div>
                        <p>乾四十八，坤十二，震二十，巽四十，離兌三十二，坎艮二十八，合之為六十。</p>
<div>
                            <p rend="四庫11">乾四十八，則一位八卦之全策也。坤十二，則去其陰<pb n="20a"/>取其陽也。巽四十，則視乾之策去其始生之八陰也。震二十，則視坤之策，増其始生之八陽也。離兌三十二，則本體二十四，而用上體天之八陽也。艮坎二十八，則本體二十四而用上體地之四陽也。此以先天之爻比後天之策也。後天父母合者陽三十六策、陰二十四策，陽九而陰六也。男女合者，陽二十八策、陰三十二策，陽七而陰八也。後天以老陰老陽為用，以少陰少陽為體，用中自分體用，則陽為用之用、陰為<pb n="20b"/>用之體。用數陽多，故九多於六也。體中自分體用，則陽為體之用、陰為體之體。體數陰多，故七少於八也。先天乾與坤、巽與震合者，陽四十八爻陰十二爻，陽四而陰一也。坎與離、艮與兌合者，陽三十六爻、陰二十四爻，陽三而陰二也。先天以震巽從乾坤而主體，以艮兌從坎離而主用。天統乎體，體中有用，則一者為體四者為用也。地分乎用，用中有體，則三者為用、二者為體也。先天用四象二位之爻，相合體用通為<pb n="21a"/>一數者，陰宗乎陽也。後天用八卦二象之策，相合體用各為一數者，陰匹乎陽也。陰陽互變，故體用無常。要之，陽必為用，陰必為體。自陽數言之，先天三十六而四十八，後天二十八而三十六。後天老陽用策得先天本卦之陽，而僅當坎離之用。總之，後天一百二十陽、一百二十陰；先天一百六十八陽、七十二陰。後天之陽十得其半，先天之陽十得其七也。自陽數言之，先天用八，止去掛一而盡四十八蓍者，五而用四<pb n="21b"/>也。後天用六，併去乾奇而極三十六策者，五而用三也。是故先天為易之體，後天為易之用也。震巽無策，故從乾坤之數而不用本數；巽為陰生，比本數猶多八者，承乾之後也。故曰<q>積善之家必有餘慶</q>。震為陽生，比本數猶少八者，承坤之後也。故曰<q>積惡之家必有餘殃</q>。</p>
                        </div>
                    </div>
<div>
                        <p>蓍數全，故陽策三十六與二十八，合之為六十四也。卦數去其四，故陰策二十四與三十二，合之為五十六也。<pb n="22a"/>
                        </p>
<div>
                            <p rend="四庫11">蓍存一，在體之外，四十九皆為用，故曰全也。卦去四，在體之内，用者六十，故曰去四也。蓍圓象天，故以陽策應之，七七四十九全數也。六十四亦全卦之數也。卦方象地，故以陰策應之。六十四而去其四用數也，五十六亦用卦之數也。四陽卦之爻，以陰陽乗之得三百八十四；四陰卦之爻以陰陽乗之，得三百三十五，正合乎此。先天乾之陽合兌離之陽皆得六十四，而坤之陰合艮坎之陰亦得六十四者，用事之陰也。<pb n="22b"/>
                            </p>
                        </div>
                    </div>
<div>
                        <p>九進之為三十六，皆陽數也，故為陽中之陽；七進之為二十八，先陽後陰也，故為陽中之陰；六進之為二十四，皆陰數也，故為陰中之陰；八進之為三十二，先陰後陽也，故為陰中之陽。</p>
<div>
                            <p rend="四庫11">數之三九七為陽，二八六為陰。九陽也，四之而三十六，三亦陽也，故乾為陽中陽。六陰也月，四之而二十四，二亦陰也，故坤為陰中陰。七陽也，四之而二十八，二則陰也，先陽後陰，故坎艮為陽中陰。八陰也，四之而<pb n="23a"/>三十二，三則陽也，先陰後陽，故兌離為陰中陽。坎艮，坤體也，陽來交之，冝為陰中陽也，而為陽中之陰；離兌，乾體也，陰來交之冝為陽中陰也，而為陰中之陽者，乾之三男皆陽也。陽卦多陰，以陰為用，故乾自巽變坎艮以成坤而為陽中之陰。坤之三女皆陰也，陰卦多陽，以陽為用，故坤自震變離兌以成乾，而為陰中之陽。先天主位而言，後天主爻而言。震巽不用，故為無策也。<pb n="23b"/>
                            </p>
                        </div>
                    </div>
<div>
                        <p>蓍四進之則百，卦四進之則百二十；百則十也，百二十則十二也。</p>
<div>
                            <p rend="四庫11">天數二十五，蓍數也；合之則五十，四之則百。地數三十，卦數也；合之則六十，四之則百二十。十者應乎日，十二者應乎辰；十則一也，十二則二也。</p>
                        </div>
                    </div>
<div>
                        <p>歸奇合掛之數得五與四四，則策數四九也；得九與八八，則策數四六也；得五與八八、得九與四八，則策數皆四七也；得九與四四、得五與四八，則策數皆四八也。為<pb n="24a"/>九者一變以應乾也，為六者一變以應坤也，為七者二變以應兌與離也，為八者二變以應艮與坎也。五與四四去掛一之數，則四<hi>舊衍<q>八</q>字</hi>三十二也；九與八八去掛一之數，則四六二十四也；五與八八、九與四八去掛一之數，則四五二十也；九與四四、五與四八去掛一之數，則四四十六也。</p>
<div>
                            <p rend="四庫11">四者體之一也，四十八者十二也，三十六者去三用九，當自寅至戌，三用而一不用也。二十四者去六用<pb n="24b"/>六，當自夘至申，用不用各半也。二十八者去五用七，三十二者去四用八，或當自寅中至戌中、或當自夘至酉，用者常多于不用，為乾坤進退之間也。夫五以上為生數者，地下之數，天數也；六以下為成數者，天上之數，地數也。一二三四者，生數在包胎之中，四體具出乎天五，則人始生、物始出地之時，故六七八九策數必四者，備四體以為一之義也。以四為一者，四體備而後成人物也。以八為一者，合天地而成體也；<pb n="25a"/>以十二為一者，備地之用也；以十六為一者，備地之體也；以三十二為一者，太極全體之半也。六十四為一者，統太極之全也。</p>
                        </div>
                    </div>
<div>
                        <p>故去其三四五六之數，以成九八七六之策也。</p>
<div>
                            <p rend="四庫11">揲蓍去其三四五六之數，以成九八七六之策者，用七也。六居七數之中，在去為終、在用為始，故秋自地而入春，自地而出也。地下，三所去者三四五，以藏諸用；地上，三所用者七八九，以顯諸仁。三四五者，十二<pb n="25b"/>也；九八七者，二十四也。合三十六皆為用，餘三數者一二與十也。二與十均之即二六也。十二為地上祖數，空一不用，則餘分不盡之數所以生此四十八者也。故四十九之中，一為奇，分四十八所起也，天之一也。十二為十二次之名，地上本數，地二之用所起也。三十六為老陽，地上之用二十四，地下之用一十二。二十四為老陰，天在地上則随而有用天，在地下則不用矣。大衍五十之虚一，則包此四十九而為言。虚<pb n="26a"/>顯一為六，則天地之數五十有五也。</p>
                        </div>
                    </div>
<div>
                        <p>天一地二天三地四天五地六天七地八天九地十，参伍以變，錯綜其數也。如天地之相銜、晝夜之相交也。一者數之始，而非數也，故二二為四、三三為九、四四為十六、五五為二十五、六六為三十六、七七為四十九、八八為六十四、九九為八十一，而一不可變也。百則十也，十則一也，亦不可變也。是故數去其一而極于九，皆用其變者也。五五二十五，天數也；六六三十六，乾之策數也；<pb n="26b"/>七七四十九，大衍之用數也；八八六十四，卦數也；九九八十一，<title>玄</title>
                            <title>範</title>之數也。</p>
<div>
                            <p rend="四庫11">天地之數五十有五，合之而一百十。天無十，地無一，故卦有八而陰陽剛柔之本數八十有八也。自變不變言之，則不用一與十；自奇與策言之，則不用五與十；自卦數言之，則不用九與十，要之皆十而用八也。二二為四者，四象數也；三三為九者，九疇九天數也；四四為十六者，十六位數也；五五二十五則合乎一<pb n="27a"/>三五七九之奇數也，六六三十六則合乎一二三四五六七八之卦數也。天數二十五，合之而五十；蓍四十九，自然虚一于五十之中。地數三十，合之而六十；卦六十四，自然盈四于六十之外。是故蓍數去一而卦數去四也。<title>洪範</title>用九疇，<title>太玄</title>用九天，八十一者九之變，故為<title>玄</title>
                                <title>範</title>數也。天地本數五十五，是故<title>太玄</title>一六為水、二七為火、三八為木、四九為金、五五為土，併十于五，五則十而為九，細數止于五十。<title>洪範</title>五行、五<pb n="27b"/>事，八政、五紀，皇極、三徳，稽疑卜筮七，庶徴休咎十，五福六極，併六極于五福亦十而為九，細數不過五十五也。<title>太玄</title>九天，九之而八十一首；<title>洪範</title>九疇，無八十一之數，何也？玄者，氣之㣲妙也，分于三統；範者事之法則也，主于一王。<title>玄</title>分于三，故三玄均布，各盡三九之首，而五十之數用于九賛之中；範主于一，故皇極居中，以為二四之主，而五十四之數列于八疇之内。<title>玄</title>雖極八十一，然太積之要終于五十四者，三分用<pb n="28a"/>二，虚人之一也。極無定數，位居中五，在天為冲氣，在地為中央，在人為心中，斂之則真一之體，散之則三九之用，亦如卦數八八、蓍數七七，掛一之蓍即當十六之策也。夫九疇實有十事，六極附于五福，則十不見也。自五事至六極皆言用，五行不言用，則一不用也。是故天數九、地數九，地不言一天不言十也。</p>
                        </div>
                    </div>
<div>
                        <p>大衍之數其筭法之源乎？是以筭數之起不過乎方圓曲直也。乗數，生數也；除數，消數也。筭法雖多，不出乎此<pb n="28b"/>矣。</p>
<div>
                            <p rend="四庫11">陰陽不過消長，故筭法不出乗除；乘除者，二用也。方圓曲直者，四體也。大衍用四象，故為筭法之源；陰陽升降于四象之中，則六也。以先天數觀之，天之變，圓數也；地之變，方數也。天而天、地而地，直數也；天而地、地而天，曲數也。</p>
                        </div>
                    </div>
<div>
                        <p>陰無一，陽無十。</p>
<div>
                            <p rend="四庫11">一與一偶，一遂不見，一非地上之數，以其不用也。五<pb n="29a"/>與五偶，五遂不衍，十非天中之數，以其不變也。所以自一至九為九天，自二至十為九地，地不言一，天不言十也。</p>
                        </div>
                    </div>
<div>
                        <p>陽得陰而生，陰得陽而成，故蓍數四而九，卦數六<hi>舊本作<q>四</q>
                            </hi>而十也。猶幹支之相錯，幹以六終而支以五終也。</p>
<div>
                            <p rend="四庫11">生蓍者，用也；立卦者，體也。四者成體之初，九者致用之極。六者致用之初，十者成體之極。蓍四而九者，體而用也；卦六而十者，用而體也。蓍本于七，用數也；陽<pb n="29b"/>得陰而生，故用生于體。四而九者，明自體以起用也。卦本于八，體數也；陰得陽而成，故體成于用。六而十者，明自用以立體也。蓍七七者，四十九也；卦八八者，六十四也。而曰六十者，蓋蓍本五十去一，則四十九以為用也；卦本六十四去四，則六十亦以為用也。<persName>文王</persName>之<title>易</title>，天地之用也。故先生之言如此，是故先天者因用生體。<persName>伏羲</persName>之<title>易</title>，無非體也，天地之用自此而生。後天者因體生用，<persName>文王</persName>之<title>易</title>無非用也。萬物之體自<pb n="30a"/>此而成體，用宻庸疇覺之哉。故曰猶支干之相錯也。夫生于五者終于六，生于六者終于五，凡以陰陽相資未嘗相違，故體用相須未嘗相離也。</p>
                        </div>
                    </div>
<div>
                        <p>三四十二也，二六亦十二也；二其十二，二十四也，三八亦二十四也，四六亦二十四也；三其十二，三十六也，四九亦三十六也，六六亦三十六也；四其十二四十八也，三其十六亦四十八也，六八亦四十八也；五其十二六十也，三其二十亦六十也，六其十亦六十也，皆自然之<pb n="30b"/>相符也。<hi>此盖陰數分其陽數耳，是以相因也。如月初一全作十二也：二十四氣、七十二候之數，亦可因以明之。</hi>
                        </p>
<div>
                            <p rend="四庫11">地數起于十二，十二辰數、月數也。自子至巳為陽，自午至亥為陰，二六也，以生成而分也。自子至戌為陽，自丑至亥為陰，亦二六也，以奇偶而分也。二六十二者，陰陽各半，析一為二，分其十二也。四三十二者，四時各三，析二為四，又分其二六也。二十四者，氣數析十二月者也。三八者，八節一節而三氣也。四六者，四<pb n="31a"/>時一時而六氣也。三十六者，旬數也。三其十二者，十二月一月而三旬也。四九者，四時一時而九旬也。六六者，天有六氣，三陰三陽，一氣而六旬也。四十八者，蓍除掛一之數，一卦一位之爻也。四其十二者，一奇一耦兩卦而數也。三其十六者，一奇一耦兩爻而數也。兩卦而數者，從地也。兩爻而數者，從天也。六八者，一卦而數也；六十者，甲子之數也。五其十二者，主支而言也。六其十者，主干而言也。地從天而用五，天從<pb n="31b"/>地而用六也。二其三十者，分陰陽也。三其二十者，分三才也。如卦以二體言，則陰陽各三；以六爻言，則三才各二也。所以自然相符者，以陰分陽、小分大爾，非有二也。</p>
                        </div>
                    </div>
<div>
                        <p>四九三十六也，六六三十六也。陽六而又兼陰六之半，是以九也。故以二卦言之，陰陽各三也；以六爻言之，天地人各二也。陰陽之中各有天地人，天地人之中各有陰陽，故参天兩地而倚數也。<pb n="32a"/>
                        </p>
<div>
                            <p rend="四庫11">四九者，九之體也；六六者，六之用也。陽之四體為陰之六用。九九八十一者，老陽之用也。六以二數之則三偶而奇，故卦之二體，陰陽各三，以三數之，則二奇而偶，故卦之六爻三才各二、陰陽各三，各有三才也，兩而三也。三才各二，各有陰陽也，三而兩也。天必有地，故三而兩；地必有天，故兩而三。三無非天，兩無非地，故參天兩地而倚數。陽九陰六者，亦三天兩地也。故曰陽六，而又兼陰六之半也。八卦四十八爻，乾坤各<pb n="32b"/>用其半，坤用四六、乾用四九，非兼陰六之半乎？六陰也，兩而能三；九陽也，三不能兩，是故坤之用六言<q>利永貞</q>者，戒也，勿使之戰也；乾之用九，言<q>無首吉</q>者，教也勿使之亢也。</p>
                        </div>
                    </div>
<div>
                        <p>陽數一衍之而十，十干之類是也；陰數二衍之為十二，十二支、十二月之類是也。</p>
<div>
                            <p rend="四庫11">天統其全，故陽數一衍之為十；地分乎用，故陰數二衍之為十二。十者，全數也；六者，用數也。二五為十，天<pb n="33a"/>之十者，一而二也；二三為六，地之十二者，二而四也。</p>
                        </div>
                    </div>
<div>
                        <p>一變而二，二變而四，三變而八卦成矣。四變而十有六，五變而三十有二，六變而六十四卦備矣。</p>
<div>
                            <p rend="四庫11">
                                <q>一變而二</q>者，得二卦也；<q>二變而四</q>者，得四卦也；故三變而八卦成。<q>四變而十有六</q>者，得十六卦也；<q>五變而三十二</q>者，得三十二卦也，故六變而六十四卦備，此<title>先天圖</title>卦變也。重卦之變，自乾變坤，自坤變乾，從本卦之一，六變得三十二數，而成六十四卦。一變得一<pb n="33b"/>數與本而成二卦；二變含三一變得二數而成四卦，三變含五六七之三變得四數而成八卦，四變含九至十五之七變得八數而成十六卦，五變含十七至三十一之十五變得十六數而成三十二卦，六變自然含五變之三十一變得三十二數而成六十四卦也。由坤至姤得八十陽，則自冬至迄雨水五氣而加閏之日也。于是反生復則七十六之已開物之初矣。自復至乾得一百十二陽，則自驚蟄迄芒種為七氣，<pb n="34a"/>而加閏之日，即生於七氣之中也。由乾變坤得一百九十二陰，則夏至迄大雪為十二氣，而加閏之日，亦生於十二氣之中矣。</p>
                        </div>
                    </div>
<div>
                        <p>
                            <title>易</title>有真數三而已矣。參天者，三三而九；兩地者，倍三而六。</p>
<div>
                            <p rend="四庫11">乾一畫、坤二畫為三，此真數也。三天者，陽得兼陰，乾之一包坤之二也。兩地者，陰不得兼陽，坤自有其二也。乾之一所以包坤之二者，陰二而缺，陽全則三，自<pb n="34b"/>然之象也。<q>伏羲</q>初畫，三用真數也。倍三而六者，坤之六畫也。三三而九者，乾之三畫又包坤之六畫也。有九有六，而老陽老陰之數見矣。有九六則有七八而少陰少陽之數見矣。合為十五，偶為三十，而一月之數見矣。四為六十，而甲子之數見矣。六而六之，則乾之策二百一十六，坤之策百四十四，而三百有六旬之數見矣。自兹以徃，引而伸之，孔子之言，止于萬一千五百二十，而皇極之數極于無極，然皆自一奇一偶<pb n="35a"/>而起，故真數應乎三才，其㣲則一二三，其著則十一百，是以<title>易</title>畫始于三，而坤數極于百。三十六，為爻之虚用，六十四為卦之實體也。</p>
                        </div>
                    </div>
<div>
                        <p>參天兩地而倚數，非天地之正數也。倚者擬也，擬天地正數而生也。</p>
<div>
                            <p rend="四庫11">
                                <q>大衍之數五十</q>者，一九、二八、三七、四六、五五也。天得其三，地得其二，所謂<q>參天兩地而倚數</q>也。天地之數五十有五者，本數也；大衍之數五十者，用數也。本數<pb n="35b"/>地多其五，用數天多其十。用數者，聖人倚本數而立之，所以扶陽抑陰輔相天地者也。是故自一五言之，則乾三坤二；自二五言之，則乾六坤四；自三五言之，則乾九坤六，皆參天兩地也。陽得兼陰，陰不得兼陽，天多地少，君尊臣卑，變化有宗，作<title>易</title>者之數也。故曰<q>昔者聖人之作<title>易</title>也，參天兩地而倚數。</q>倚者，擬也，亦有所依而立也。蓋依擬天地正數而立之者也。</p>
                        </div>
                    </div>
<div>
                        <p>
                            <title>易</title>之生數一十二萬九千六百，總為四千三百二十世，<pb n="36a"/>此消長之大數。衍三十年之辰數，即其數也。嵗三百六十日，得四千三百二十辰，以三十乗之，得其數矣。凡甲子、甲午為世首，此為經世之數。始于日甲月子星甲辰子。又云此<title>經世</title>日甲之數，月子星甲辰子從之也。</p>
<div>
                            <p rend="四庫11">數有十，生成各半。元㑹運世年者，天之生數五也；月日時分杪者，地之成數五也。故<title>經世</title>之數止於年而大小運之數極于杪也。一十二萬九千六百之數，以杪言之則一月，以分言之則一年，以辰言之則一世，<pb n="36b"/>以日言之則一運，以月言之則一㑹，以年言之則一元。曰總為四千三百二十世者，主年而言。此天而地之數，故為消長大數也。<title>先天圖</title>乾之一位八卦自元至辰宗于天之一元者，天地之大數也。餘七位，每位八卦，亦自元至辰各有其元者，人物之小數也。天之八數同起甲子，造物之初也。日甲月子星甲辰子從之者，<title>經世</title>日甲指一元之年數爾。其月星辰之數，月為㑹，一㑹得十二萬九千六百月；星為運，一運得十<pb n="37a"/>二萬九千六百日；辰為世，一世得十二萬九千六百辰，總一元之辰得㤗之五億數，則盡乾一位八卦之數矣。又一變三十得兌之位履卦百六十七億之數，則一辰三十分之數也。引而伸之，至坤之無極皆可知矣。</p>
                        </div>
                    </div>
<div>
                        <p>一十百千萬億為奇，天之數也；十二、百二十、千二百、萬二千、億二萬為偶，地之數也。</p>
<div>
                            <p rend="四庫11">天統乎體，故以十為一；地分乎用，故裁十為六，然地<pb n="37b"/>數常多二者，陽一陰二也。<title>易</title>之數天多於地者，聖人參天兩地而立之也。陽得包陰，陰不得包陽。臣雖任事，歸功則君；子雖勞力，享成則父。此其理也。是故天地奇偶，地數本多。<title>易</title>則三天而兩地，九乾而六坤，陰陽消長，陰勢本敵，<title>易</title>則貴㤗而賤否，喜夬而憂剥，蓋理之所存，聖人因之立人之極以輔相天地。若任其自然，而無所相焉，易無作可也。</p>
                        </div>
                    </div>
<div>
                        <p>五十分之則為十，若參天兩之則為六；兩地又兩之則<pb n="38a"/>為四，此天地分太極之數也。</p>
<div>
                            <p rend="四庫11">
                                <q>五十分之則為十</q>者，一二三四五六七八九是也。<q>三天兩之則為六</q>者，一三五、五七九也。<q>兩地又兩之則為四</q>者，二四六八也。此天地分太極之數也。太極無十，未成體也。五必有配，故重五也。重五而十在其中矣。二篇之策，積之至於萬有一千五百二十，則萬物分乾坤之數也。</p>
                        </div>
                    </div>
<div>
                        <p>復至乾凡百有十二陽，姤至坤凡八十陽；垢至坤凡百<pb n="38b"/>有十二陰，復至乾凡八十陰。</p>
<div>
                            <p rend="四庫11">復至乾多三十二陽，姤至坤多三十二陰者，六十四卦之基本也。此之謂<q>乾坤定矣</q>。是故六十四卦皆不外乾坤者，以其本三十二陽、三十二陰也。其上象一百六十陽、一百六十陰不同者，變化也。三百二十之變化皆出於六十四，故姤復五變是乾坤六變之中一變之數而已。重卦之策一十四萬七千四百五十六，得三百八十四之三百八十四；動植之數十二萬<pb n="39a"/>二千八百八十，得三百二十之三百八十四者，理出乎此。</p>
                        </div>
                    </div>
<div>
                        <p>陽數於三百六十上盈，陰數於三百六十上縮。</p>
<div>
                            <p rend="四庫11">天道六變故極於三百六十，陰陽盈縮各六，物不齊也，不齊所以為變化也。<pb n="39b"/>
                            </p>
                        </div>
                    </div>
</div>
</div>
<div>
                <head>卷四</head>
                <byline>欽定四庫全書</byline>
<byline>皇極經世觀物外篇衍義卷四</byline>
<byline>宋張行成撰</byline>
                <div>
                    <head>觀物外篇<hi>中之上</hi>
                    </head>
                    <div>
                        <p>人為萬物之靈，寄類於走；走，陰也，故百二十。</p>
<div>
                            <p rend="四庫11">人夀百二十者，人，地類，應地也。百歲者，天也；百二十，地也。天託乎地，地託乎天。百二十者，得天之數也。故天統乎體，八變而終于十六；地分乎用，六變而終于<pb n="1a"/>十二。</p>
                        </div>
                    </div>
<div>
                        <p>有一日之物，有一月之物，有一時之物，有一歲之物，有十歲之物，至於百千萬皆有之。天地亦物也，亦有數焉。<hi>雀三年之物，馬三十年之物，凡飛走之物皆可以數推。人百有二十年之物。</hi>
                        </p>
<div>
                            <p rend="四庫11">一日之物，蕣華之類；一月之物，蓂莢之類；一時之物，果之類；一歲之物，百榖之類。大而天地，小而蠛蠓，莫不有類。故元㑹運世年月日時之卦，用數多少各不同。<pb n="1b"/>
                            </p>
                        </div>
                    </div>
<div>
                        <p>卦之反對皆六陽六陰也，在<title>易</title>則六陽六陰者，十有二對也。去四正，則八陽四陰、八陰四陽者各六對也。十陽二陰、十陰二陽者各三對也。</p>
<div>
                            <p rend="四庫11">此<title>李挺之</title>所傳<title>變卦圖</title>以三陰三陽為主而變者也。六陽六陰十二對者，否變泰咸恒豐旅漸歸妹渙節既未濟六對，㤗變否損益噬嗑賁隨蠱困井既未濟六對。四正者，初經則乾坤坎離重卦，則頥、中孚、大、小過去之，則八陽四陰、八陰四陽各六對者，遯變大壯<pb n="2a"/>需訟无妄大畜睽家人兌巽革鼎六對，臨變觀明夷晉升萃蹇解艮震屯六對。十陽二陰、十陰二陽各三對者，姤變夬同人大有履小畜三對，復變剥師比謙豫三對。卦之反對凡五十六，而此有三十對者，否泰既未濟司啓閉之節，當四隅之位，故重用一卦，所以先天<title>卦氣圖</title>每於寅申巳亥一氣交處重用四爻。以圖觀之，否㤗既未濟正當天門、地户、人路、鬼方陰陽出入變化之道也。所謂四正者，乾坤坎離八正者，<pb n="2b"/>兼頥中孚、大小過，皆取其反復不變以為羣變之宗。後天卦氣所謂四正，則坎離震兌八風謂之八正之氣，則兼乾坤艮巽，以其居四方四維之正也。先天易之體，應天之氣者，體先致用也。後天易之用，應地之方者，用先立體也。是故先天取其卦之正，後天取其位之正。以卦而言，則先天八正卦之象反復不變；以位而言，則後天八正卦之數反復不變也。</p>
                        </div>
                    </div>
<div>
                        <p>圓者，星也，厯紀之數其肇於此乎？方者，土也，畫州井土<pb n="3a"/>之法其倣於此乎？</p>
<div>
                            <p rend="四庫11">厯用四分，圓而方也；州井皆九，方而圓也。圓者以方為體，無體不立；方者以圓為用，無用不行。星與土皆當運，運者天地之用也。</p>
                        </div>
                    </div>
<div>
                        <p>蓋圓者<title>河圖</title>之數，方者<title>洛書</title>之文。故<persName>羲</persName>
                            <persName>文</persName>因之而造<title>易</title>，<persName>禹</persName>
                            <persName>箕</persName>叙之而作<title>範</title>也。</p>
<div>
                            <p rend="四庫11">
                                <title>河圖</title>無十，散為九位；<title>洛書</title>有十，聚為五類。無十者，地未成形，造物之初，天之氣數也，故圓以象天；有十者，<pb n="3b"/>地已成形，生物之後，地之形數也，故方以應地。<title>易</title>者，道之變化；<title>範</title>者，事之法則。圓者為用，非體不立，八卦數偶，用之體也；方者為體，非用不行，九疇數奇，體之用也。<title>河圖</title>九而卦止於八，以五代九，則八數方而奠位，然中虛天九以待八者之用，則體無非用矣。<title>洛書</title>十而疇止於九，去十用五，則九數圓而運行，然中建皇極以幹八者之體，則用無非體矣。是故天下事物，虚之則體無非用，實之則用無非體，理之自然也。先<pb n="4a"/>天圖外圓為天，内方為地；圓者河圖之數也，方者洛書之文也。<title>繫辭</title>曰<q>河出圖，洛出書，聖人則之。</q>畫易之初，蓋兼乎河洛之數，備乎方圓之理矣。惟變易之道以天為宗，所以<persName>大禹</persName>重衍<title>洪範</title>，以地承天，正如<persName>揚雄</persName>作<title>玄</title>用贊<title>大易</title>也。夫天究于九，地盡于十；九十者，天地之終也。究則不中，盡則無變，聖人弗用也。是故<title>河圖</title>之數四十五，八卦之數，三十六、一八、二七、三六、四五交數皆九，非不用九也，藏九於八也。洛書之數五<pb n="4b"/>十五，九疇之數四十五，始於五行，終於六極，實有十事，非不用十也，藏十於九也。藏九於八，以體藏用，則用不窮；藏十於九，以用藏體，則體不窮。此天地變化之機，聖人用數之法也。</p>
                        </div>
                    </div>
<div>
                        <p>太極既分，兩儀立矣。陽下交於陰，陰上交於陽，四象生矣。陽交于陰，陰交于陽，而生天之四象；剛交於柔，柔交於剛，而生地之四象，于是八卦成矣。八卦相錯，然後萬物生焉。是故一分為二，二分為四，四分為八，八分為十<pb n="5a"/>六，十六分為三十二，三十二分為六十四，故曰<q>分陰分陽，迭用柔剛。</q>故<q>易</q>六位而成章也。十分為百，百分為千，千分為萬，猶根之有榦，榦之有枝，枝之有葉，愈大則愈少，愈細則愈繁，合之斯為一，衍之斯為萬，是故乾以分之，坤以翕之，震以長之，巽以消之。長則分，分則消，消則翕也。</p>
<div>
                            <p rend="四庫11">太極判而二氣分，陽浮動趨上，天之儀也；陰沈靜就下，地之儀也。靜極生動，上交于陽，動之始也，是為少<pb n="5b"/>陽；動極生靜，下交於陰，靜之始也，是為少陰。始動靜者，少也；極動靜者，老也。陰陽老少，四象生矣。四象，天地所同有也。天得其氣，是名陰陽；地得其形，是名柔剛。太陰太陽少陰少陽，天之四象也；太柔太剛少柔少剛，地之四象也。兩儀四象，八卦生矣。四混於一，則五也。八混於一，則九也。四八者，其立體也。一者，其運用也。析大成小，轉往成來，在天為生物之時，在地為生物之數。自一至萬以至於不可數計，故曰<q>八卦相<pb n="6a"/>錯，萬物生焉。</q>自一分至六十四凡六變，<title>先天圖</title>陰陽之分數也。八八六十四，體數之極也。八者體也，六者用也。八八者，盡八變，主八卦也。六變者，明六位，象六爻也。故曰<q>分陰分陽，迭用柔剛。</q>
                                <title>易</title>六位而成章，所以體有八而用止於六也。陰陽剛柔分則立體，迭則致用。陰陽氣也，混而難别；分之者，卦之二體上下，分三而各立也。剛柔形也，異而難合，迭用者，爻之六位奇偶，隔一而遞遷也。其在<title>先天圖</title>上卦皆十二陰、十二<pb n="6b"/>陽，混而難别也；下卦八卦各一位，異而難合也。以地體天，則陰陽分矣；以天用地，則剛柔迭矣。是故分陰分陽為寒暑，迭用柔剛為晝夜也。一偶為二，而六十四在其中矣；六十四而三百八十四在其中矣；三百八十四者，閏歲之策，天地體數之極，用在其中矣。散而為百千萬億之物，則分天地之體而已。運而為百千萬億之歲，則分天地之用而已。雖變化無窮，不過乾坤震巽分翕消長而已。七以長六，至九則分；八以<pb n="7a"/>消九，至六則翕，故<title>易</title>之策數止用乎七八九六也。夫震巽雖無策，復姤實自此生。天，陽也；震之陽不見，則在乎地下也。地，陰也；巽之陰不見，則在乎天上也。以其不見，故無策；以其互處，故為剛柔相交之始。此所以稱男女之長，而代乾坤為小父母也。</p>
                        </div>
                    </div>
<div>
                        <p>乾坤，定位也；震巽，一交也；兌離坎艮，再交也。故震陽少而陰尚多也，巽陰少而陽尚多也。兌離，陽浸多也；坎艮，陰浸多也。是以辰與火不見也。<pb n="7b"/>
                        </p>
<div>
                            <p rend="四庫11">乾坤定位於上下，以六子而相交，此言<title>先天圖</title>卦也。震，坤體也，得乾之一陽；巽，乾體也，受坤之一陰，故曰一交也。離兌，女也，而有二陽；艮坎，男也，而有二陰，故曰再交也。震離兌居左，天之分也，故震為陰尚多、離兌為陽浸多；巽坎艮居右，地之分也，故巽為陽尚多、坎艮為陰浸多。在天而陰多陽少，則陽不見；在地而陽多陰少，則陰不見。故冬至之後，木行天，養其陽四十五日，立春而後陽用事；夏至之後，金行靈府，養<pb n="8a"/>其陰四十五日，立秋而後陰用事，所以天辰不見、地火常濳而震巽無策也。</p>
                        </div>
                    </div>
<div>
                        <p>一氣分而陰陽判，得陽之多者為天，得陰之多者為地，是故陰陽半而形質具焉，陰陽偏而性情分焉。形質又分，則多陽者為剛也，多陰者為柔也；性情又分，則多陽者陽之極也，多陰者陰之極也。</p>
<div>
                            <p rend="四庫11">太極兼包動靜，靜則見虚，動則見氣。氣動為陽，靜復為陰。故太極判為陰陽二氣，相依以立，而未嘗相無。<pb n="8b"/>天非獨陽也，陽多而已，所以乾三十六陽而常存十二陰也；地非獨陰也，陰多而已，所以坤三十六陰而常存十二陽也。二儀相配，一體乃成。六十四卦三百八十四爻，陰陽各居其半，故曰<q>陰陽半而形質具焉</q>。此以天地言形質也。至於分陰分陽，各致其用，乾巽兌離百二十陽、七十二陰，坤震艮坎百二十陰、七十二陽。天以多陽，動而為變；地以多陰，靜而為常。故曰<q>陰陽偏而性情分焉</q>。此以天地言性情也。<q>形質又分，<pb n="9a"/>多陽為剛</q>者，火石也；<q>多陰為柔</q>者，水土也。此則以地言形質也。性情又分，多陽為陽極者，夏之極熱也；多陰為陰極者，冬之極寒也。此則以天言性情也。大扺形質者，其立體也；性情者，其致用也。混于一則平，分于兩則偏。不一則不合，合然後成體；不兩則不變，變然後有用。合二氣以為形質，形質具則陰陽半，雖體之多陽者為剛、多陰者為柔，不得而同，合之則均，兩相待而立矣。若夫性情分於陰陽之偏，乃天地之妙<pb n="9b"/>用也。茍合而不偏，一而無變，天地之用息矣。惟其不能無偏，則多陽為陽之極；雖有陰而不見故也；多陰為陰之極，雖有陽而不用故也。陰陽雖偏合之，乃中性情，雖偏節之則和，本自中和故也。天理必誠，人為則妄。天之性情陰陽交而中和者常出於自然，人之性情剛柔節而中和者必頼於教化。是故皇極之君、中正之學者，所以用八卦九疇也。</p>
                        </div>
                    </div>
<div>
                        <p>兌離巽，得陽之多者也；艮坎震，得陰之多者也，是以為天<pb n="10a"/>地用也。乾陽極，坤陰極，是以不用也。</p>
<div>
                            <p rend="四庫11">兌離巽，乾體也，坤來交之，雖名三女，而實多陽；震坎艮，坤體也，乾來交之，雖名三男，而實多陰。此少陰、少陽也。陰中有陽，陽中有陰，陰陽相交，故為天地之用，四時之所以冬夏、百物之所以盈虚也。陽之長也，自七厯八至九而老；陰之消也，自八厯七至六而老。故乾坤為陰陽之極，而不用也。夫剛柔不可極也，兌離巽陽雖多、剛雖過，有一柔以制之；震坎艮陰雖多、柔<pb n="10b"/>雖過，有一剛以主之，所以為用也。是故平康正直中和也，强弗友剛克，過剛也；沈濳剛克，則用以柔也。燮友柔克，過柔也；高明柔克，則用以剛也。剛而無柔，或侮鰥寡；柔而無剛，或畏强禦，不可用也。故曰<q>南融而北結，萬物之死地也</q>。其不生物者，陰陽之極也。是以乾坤不用也。</p>
                        </div>
                    </div>
<div>
                        <p>乾四分取一以與坤，坤四分取一以奉乾。乾坤合而生六子，三男皆陽也，三女皆陰也。兌分<hi>舊脫<q>分</q>字。</hi>一陽以與艮，<pb n="11a"/>坎分一陰以奉離，震巽以二相易，合而言之，陰陽各半，是以水火相生而相尅，然後既成萬物也。</p>
<div>
                            <p rend="四庫11">陽策四十八，乾得三十六、坤得十二，故曰<q>乾四分取一以與坤</q>也；陰策四十八，坤得三十六、乾得十二，故曰<q>坤四分取一以奉乾</q>也。陽以陰為基，乾得坤之十二，而以六陽交之，是生三男。三男之卦皆四陰二陽者，以陰為基也。陰以陽為基，坤得乾之十二而以六陰交之，是生三女，三女之卦皆四陽二陰者，以陽為<pb n="11b"/>基也。父母既老，無為而立體；男女方少，相交而致用。震離兌居左，乾之用也；巽坎艮居右，坤之用也。多陽者附天，體本乾也，故離兌附乾；巽雖居右，亦附乾也。多陰者附地，體本坤也，故艮坎附坤；震雖居左，亦附坤也。<q>乾坤合而生六子</q>者，言乾坤之交也。<q>兌以一陽與艮坎以一陰奉離震巽以二相易</q>者，言六子之自相交也。一父三男，陰陽之爻各得十二，一母三女，陰陽之爻亦各得十二，體之半也。錯而用之，乾兌離震<pb n="12a"/>十六陽而八陰；坤艮坎巽，十六陰而八陽，用之變也。雖若不同，合而陰陽有體，所謂以不同同之，如鹹酸相適而為味也。是故五行之氣，方其不足也，則相生；及其有餘也，則相尅。相養相制，務適平均，而後既成萬物。<title>河圖</title>之數縱横曲折數之皆成十五，天之示人顯矣。<persName>伏羲</persName>畫卦，信其祖于此歟？蓍除掛一之外有四十八策，乾坤各以四分之一相與，故一爻極用之策不過三十六，其三十六之中又各以六相交，故一爻<pb n="12b"/>用策均之不過三十也。總二爻而策九十六，以三十六為六子之卦體，以六十為甲子運行之用，其掛一二蓍則奇偶二畫之體，乾坤之本也。</p>
                        </div>
                    </div>
<div>
                        <p>乾坤之名位不可易也，坎離名可易而位不可易也，震巽位可易而名不可易也。兌艮名與位皆可易也。</p>
<div>
                            <p rend="四庫11">左右者，賓主也；上下者，君臣也。賓主無常，君臣有定，故左天而右地者，陰陽之名也。上天而下地者，陰陽之位也。乾居左而在上，坤居右而在下，故曰<q>名位不<pb n="13a"/>可易</q>也。坎居右而在上，離居左而在下，故曰<q>名可易而位不可易</q>也。巽居右而在上，震居左而在下，故曰<q>位可易而名不可易</q>也。兌居左而在上，艮居右而在下，故曰<q>名與位皆可易</q>也。名位者，體用也；上下為體，左右為用，故名虚而位實，名輕而位重也。乾坤，陰陽之純，故名位皆不易。坎離，陰陽之中，故易名不易位。震巽，男女之長、氣之壯者也，故易位不易名。艮兌，男女之少、氣之弱者也，故名位皆可易。不易者所以立<pb n="13b"/>體，易者所以致用。坎離比乾坤則已易其名，比四子則未喪其位，變而不失乎正，故為致用之主，而能肖乎乾坤，此<title>易</title>所以貴中也。</p>
                        </div>
                    </div>
<div>
                        <p>離肖乾，坎肖坤，中孚肖乾，頥肖離，小過肖坤，大過肖坎，是以乾坤坎離中孚頥大小過皆不可易者也。</p>
<div>
                            <p rend="四庫11">乾坤，陰陽之純；坎離，陰陽之中。純者有始有卒，初終如一；中者無過不及，上下皆通。故乾坤坎離，體皆不變也。震之一陽在下，艮之一陽在上；巽之一陰在下，<pb n="14a"/>兌之一陰在上，視乾坤則不純，比離坎則不中，故震巽艮兌體皆可變也。若夫合震艮為一，上下相濟，而陰體幾乎中純矣；合巽兌為一，上下相濟，而陽體幾乎中純矣。故坎離肖乾坤而不變，頥中孚大小過肖乾坤坎離而不變也。夫乾坤坎離立體不變，交而為否泰既未濟則變，此自誠而明，聖人之分逹節者也；震巽艮兑立體則變，合而為頥中孚大小過則不變，此自明而誠，賢人之分守節者也。先常後變，從體起用，<pb n="14b"/>應世之事也；先變後常，攝用歸體，成德之事也。震巽艮兌之成德也，僅能如乾坤坎離之初，故曰<q>可與立未可與權</q>。</p>
                        </div>
                    </div>
<div>
                        <p>離在天而當夜，故陽中有陰也；坎在地而當晝，故陰中有陽也。震始交陰而陽生，巽始消陽而陰生。兌，陽長也；艮，陰長也。震兌，在天之陰也；巽艮，在地之陽也。故震兌上陰而下陽，巽艮上陽而下陰。天以始生言之，故陰上而陽下，交泰之義也；地以既成言之，故陽上而陰下，尊<pb n="15a"/>卑之位也。</p>
<div>
                            <p rend="四庫11">此言<title>先天圖</title>八卦也。以左右言之，則乾兌離震為天，巽坎艮坤為地；以上下言之，則乾兌巽坎為晝，坤艮震離為夜。離當卯初，夜方終而晝始，雖陽中有陰，而陽見陰伏也；坎當酉初，晝將終而夜始，雖陰中有陽，而陰見陽伏也。乾坤當子午，定上下之位，是為南北、為冬夏；坎離當卯酉，列左右之門，是為東西、為春秋。自復至乾為陽長，本坤體也，陽來消之，故震之陽生、<pb n="15b"/>兌之陽長，皆為在天之陰。陰盡陽純，而後乾體成矣。自姤至坤為陰長，本乾體也，陰來消之，故巽之陰生、艮之陰長皆為在地之陽。陽盡陰純，而後坤體成矣。一定所以立體，相交所以致用。天以始生言之，陰上陽下，交泰之義者，天主用也；地以既成言之，陽上陰下，尊卑之位者，地主體也。是故自始生言之則一二三之六為三天，四五之九為兩地；自既成言之，則一三五之九為三天，二四之六為兩地也。先天八卦之位<pb n="16a"/>與後天不同，先天之位三女附乎乾、三男附乎坤；後天之位三男附乎乾、三女附乎坤。陰附陽、陽附陰者，相交之初也。陰附陰、陽附陽者，辨分之後也。相交者，致用也；辨分者，立體也。先天，<title>易</title>之體也；相交致用，體由此而成也。後天，<title>易</title>之用也；辨分立體，用由此而生也。</p>
                        </div>
                    </div>
<div>
                        <p>乾坤定上下之位，離坎列左右之門。天地之所闔闢，日月之所出入，是以春夏秋冬、晦朔望、晝夜長短、行度<pb n="16b"/>盈縮莫不由乎此矣。</p>
<div>
                            <p rend="四庫11">乾坤定上下之位，上為陽下為陰，故上有一百十二陽、八十陰，下有一百十二陰、八十陽也。坎離列左右之門，左為陽右為陰，故左有一百十二陽、八十陰，右有一百十二陰、八十陽也。先天以乾坤坎離當子午卯酉為四正之卦，運行之數去而不用者，以存體也。老父老母定乎上下，萬變出焉，而我無為，體之體也。中男中女列乎左右，萬變由焉，而我不易，用之體也。<pb n="17a"/>乾坤當子午之中、坎離當卯酉之初者，乾坤正而坎離偏也。先天造物之初也，<persName>伏羲</persName>八卦天位也，兼天上地下而言，所以天地闢闔日月出入春夏秋冬晦朔望晝夜長短行度盈縮莫不由此。後天生物之後也，<persName>文王</persName>八卦地位也，獨據地上言之，所以坎離震兌當二至二分之中。兌震位不偏者，以二分有定，非若晝夜之盈縮也，故<title>繫辭</title>論<persName>文王</persName>八卦但言春秋冬夏、南北東西，言坤不過曰地、言坎不過曰水而已，不及<pb n="17b"/>乎地下之事也。</p>
                        </div>
                    </div>
<div>
                        <p>自下而上謂之升，自上而下謂之降；升者生也，降者消也，故陽生於下、陰生於上。是以萬物皆反生，陰生陽，陽生陰，陰復生陽，陽復生陰，是以循環而無窮也。</p>
<div>
                            <p rend="四庫11">以天地為一氣，主一陽而言之，則自下而上謂之升，升者生也；自上而下謂之降，降者消也。以天地為二氣，分陰陽而言之，則自下而升者為陽生，故陽生於下；自上而降者為陰生，故陰生於上。以<title>先天圖</title>觀之，<pb n="18a"/>陽生於子，冬至之後，天左旋自頥至乾，日右行自剥至姤，陽之變陰皆從下而上；陰生於午，夏至之後，天左旋自大過至坤，日右行自夬至復，陰之變陽皆從上而下也。陽本上而生於下，陰本下而生於上，故萬物反生。動物生於首，植物生於根，皆反生也。天之陰陽，自復至乾，受之以姤；自姤至坤，受之以復。日之陰陽，自剥至乾受之以夬，自夬至坤受之以剥。陰陽相生，如環無端，此天地之所以無窮也。夫自位觀之，<persName>伏<pb n="18b"/>羲</persName>之卦陽生乎下之下，<persName>文王</persName>之卦陽生乎上之下，皆下生也；<persName>伏羲</persName>之卦陰生乎上之上，<persName>文王</persName>之卦陰生乎下之上，皆上生也。若自卦觀之，<persName>伏羲</persName>之卦陰陽皆自上而生，<persName>文王</persName>之卦陰陽皆自下而生。自上生者，天之陰也，無物之氣也；自下生者，地之陽也，有體之物也。蓋<persName>伏羲</persName>之卦，先天也，天之氣也；<persName>文王</persName>之卦，後天也，地之物也。是故<title>先天圖</title>陽自剥起，至姤變為復，乃反生三十二陽；陰自夬起，至復變為姤，乃反生三十二陰<pb n="19a"/>者，太極生天地之時也。夫日之變至坤而剥復相授，至乾而夬姤相授者，天地生萬物之時也。生天地者，以乾坤為主卦，未有一大父母也；生萬物者，以復姤為主卦，已有一小父母也。乾坤用六變，復姤用五變，天日錯行，復姤主之，五變相交，其一不動。右旋者為生氣以變時，左旋者為布氣以生物，其卦逆順之行亦如方圓之象，取名有上下不同。至於卦變，則皆自上而下，若乃<persName>文王</persName>之<title>易</title>雖兩卦升降反對言，其爻位<pb n="19b"/>則皆自下而上也。</p>
                        </div>
                    </div>
<div>
                        <p>陰陽生而分兩儀，二儀交而生四象，四象交而生八卦，八卦交而生萬物，故二儀生天地之類，四象定天地之體；四象生日月<hi>
                                <q>日月</q>舊誤作<q>八卦</q>
                            </hi>之類，八卦定日月之體；八卦生萬物之類，重卦定萬物之體。類者，生之序也；體者，象之交也。推類者，必本乎生；觀體者，必由乎象。生則未來而逆推，象則既成而順觀。是故日月一類也，同出而異處也，異處而同象也。推此以往，物焉逃哉。<pb n="20a"/>
                        </p>
<div>
                            <p rend="四庫11">造物之初，以氣造形，故陰陽生天地。生物之後，以形寓氣，故天地轉陰陽。<q>陰陽生而分二儀</q>者，靜極生動，動而生陽；動極復靜，靜而生陰。一陰一陽，二儀分矣。<q>二儀交而生四象</q>者，陰始交陽而生少陽，至老而止；陽始交陰而生少陰，至老而止，陰陽老少四象生矣。<q>四象交而成八卦</q>者，陽體為剛，陰體為柔，天得其氣，是名陰陽。地得其形，是名剛柔。氣形相依，八卦生矣。<q>八卦交而生萬物</q>者，一卦變八卦，重之為六十四卦，<pb n="20b"/>三百八十四爻，引而伸之，無窮罔極，奇偶相交，萬物生矣。二儀者，太極之陰陽也。陽升而生天，陰降而生地，故生天地之類，一氣分而生也。陽交陰，陰交陽，交左右、通上下，位以神運質、以質載神。天地之體，定於四象者，二氣交而成也。四象者，天之陰陽也。陽抱陰生日，陰抱陽生月，故生日月之類，一氣分而生也。陽交陰，陰交陽，陰資於陽，陽託於陰，以魄拘魂，以魂制魄。<q>日月之體定于八卦</q>者，二氣交而成也。八卦者，地<pb n="21a"/>之陰陽也。陽生動物，陰生植物，故生萬物之類，亦一氣分而生也。陰交陽，陽交陰，動中有靜，靜中有動，以氣役形，以形貯氣。<q>萬物之體定於重卦</q>者，亦二氣交而成也。凡自下而上，進而生者為陽；凡自上而下，退而生者為陰，故類者生之序也。生於陽者待陰而凝，生於陰者得陽而熈，故體者象之交也。推類者，未生之初也。以氣造形，自虚而出實，故未來而逆推，<title>易</title>所謂<q>知來者逆</q>，所以圖違天右行，而數者皆未生之卦也。觀<pb n="21b"/>體者，既形之後也。以形寓氣，由顯以探隠，故既成而順觀，<title>易</title>所謂<q>數往者順</q>，所以圖隨天左旋，而數者皆已生之卦也。是故日月一類者，同乎天之一氣也。同出而異處者，分而生也；異處而同象者，交而成也。人生乎太極之合一，物生乎天地之分兩，故人與人同類而物為異類也。<note>人物異同。</note>
                            </p>
                        </div>
                    </div>
<div>
                        <p>天變時而地應物，時則陰變而陽應，物則陽變而陰應。故時可逆知，物必順成。是以陽迎而陰隨，陰逆而陽順。<pb n="22a"/>
                        </p>
<div>
                            <p rend="四庫11">日之右行所以生氣，生氣所以變時。天之左行所以布氣，布氣所以生物。<q>天變時</q>者，謂右行之卦也；<q>地應物</q>者，謂左行之卦也。右行者，坤為變而乾為應，故曰陰變而陽應也；左行者，復為變而姤為應，故曰陽變而陰應也。右行者未有一，皆未生之卦也；左行者已有一，皆已生之卦也。<q>知來者逆</q>，故時可逆知；<q>數往者順</q>，故物必順成。所以主時而言，則陽之消，陰為迎；陰之消，陽為逆，陰陽皆逆行。主物而言，則陽之長為順，陰<pb n="22b"/>之長為隨，陰陽皆順行也。</p>
                        </div>
                    </div>
<div>
                        <p>語其體則天分而為地，地分而為萬物，而道不可分也。其終則萬物歸地，地歸天，天歸道，是以君子貴道也。</p>
<div>
                            <p rend="四庫11">天分為地，故蓍運而有卦；地分為物，故卦析而有爻。其在先天，則一卦變而八卦，八卦變而六十四也。所謂<q>道不可分</q>者，豈非老氏之無耶？所謂<q>天歸道</q>者，豈非釋氏之空耶？夫太極者包陰陽動靜之稱，其始也虛，在一元當物未開之前，虚非無也；其終也宻，在一<pb n="23a"/>元當物已閉之後，宻非空也。實而顯者，體之見也；虛而宻者，用之藏也。太極函三為一，皇極居中用九，始中終上，中下無所偏滯，體雖分三，用常合一。宻終虚始，無有間斷。故曰<q>易之為書也，原始要終以為質也。</q>夫是之謂道。</p>
                        </div>
                    </div>
<div>
                        <p>有變則必有應也，故變於内者應於外，變於外者應於内，變於下者應於上，變於上者應於下也。天變而日應之，故變者從天而應者，法日也；是以日紀乎星、月㑹於<pb n="23b"/>辰、水生於土、火潛於石。飛者棲木，走者依草。心肺之相聯，肝膽之相屬，無他變應之道也。</p>
<div>
                            <p rend="四庫11">乾兌巽坎為上，則離震艮坤為下；乾兌離震為内，則巽坎艮坤為外。陰陽消長，每卦相效，未有變而不應者，故變者從天，謂天以左行而日移一度也；應者法日，謂日以右行而日應一度也。是故日紀於星，乾離也；月㑹於辰，兌澤也；水生於土，坤坎也；火潛於石，艮巽也，皆上下相應也。飛者棲木，離艮也；走者依草，震<pb n="24a"/>坤也；心肺相聯，乾巽也；肝膽相屬，兌坎也，皆内外相應也。是故變應之道，陰陽之氣，以類相從，自然之理也。所以<title>易</title>之六爻亦以初應四、二應五、三應上也。</p>
                        </div>
                    </div>
<div>
                        <p>本乎天者親上，本乎地者親下，故變之與應常反對也。</p>
<div>
                            <p rend="四庫11">自己生之卦言之，六變之中一不變者，物之命也。凡物皆反生，陰生乎上，在上之三十二卦其一皆下向者，命在下也，故植物之根附地也；陽生乎下，在下之三十二卦其一皆上向者，命在上也，故動物之首附<pb n="24b"/>天也。</p>
                        </div>
                    </div>
<div>
                        <p>陽交於陰而生蹄角之類也，剛交於柔而生根荄之類也，陰交於陽而生羽翼之類也，柔交於剛而生支榦之類也。天交於地、地交於天，故有羽而走者，足而騰者；草中有木，木中有草也。各以類而推之，則生物之類不過是矣。走者便於下，飛者利於上，從其類也。</p>
<div>
                            <p rend="四庫11">陽交于陰，以陰為用，故生動物之走；陰交於陽，以陽為用，故生動物之飛。動物屬天，故以陰陽言之；剛交<pb n="25a"/>於柔，以柔為用，故生植物之草。柔交於剛，以剛為用，故生植物之木，植物屬地，故以剛柔言之。動物屬天，自分天地，則飛為天、走為地矣。植物屬地，自分天地，則木為天、草為地矣。地交於天，故有足而騰、草而木者，本地類也，而得天之氣焉。天交於地，故有羽而走、木而草者，本天類也，而得地之氣焉。羽而走，雞鶩之類是也；足而騰，龍馬之類是也；草中木，枝榦强巨者，蘆荻甘草之類是也；木中草，枝榦纎弱者，荼䕷郁李<pb n="25b"/>之類是也。萬物雖多，不過六十四卦之變盡之矣。走者便於下，本乎地者親下之義也；飛者利於上，本乎天者親上之義也。</p>
                        </div>
                    </div>
<div>
                        <p>陸中之物，水中必具者，猶影象也。陸多走、水多飛者，交也。是故巨于陸者必細於水，巨於水者必細於陸也。</p>
<div>
                            <p rend="四庫11">飛走動植之物，凡陸中有者，水中亦有之。陸為陽而水為陰，陽猶象而陰猶影也。陽宜飛而陸多走、陰宜走而水多飛者，陰陽相交而互用，故陽卦多陰、陰卦<pb n="26a"/>多陽也。巨於陸者細於水、巨於水者細於陸，陰陽相反也。</p>
                        </div>
                    </div>
<div>
                        <p>虎豹之毛猶草也，鷹鸇之羽猶木也。</p>
<div>
                            <p rend="四庫11">虎豹，天之陰草，地之柔也；鷹鸇，天之陽木，地之剛也。虎豹草伏，鷹鸇木棲，從其類也。</p>
                        </div>
                    </div>
<div>
                        <p>木者星之子，是以果實象之。</p>
<div>
                            <p rend="四庫11">天之四象日月星辰，地之四象水火土石。火為日，水為月，土為辰，石為星。其在物則飛屬火、走屬水、草屬<pb n="26b"/>土、木屬石，故<q>木者星之子</q>也。<q>果實象之</q>，以類生也。</p>
                        </div>
                    </div>
<div>
                        <p>葉，陰也；華實，陽也。枝葉耎，而根榦堅也。</p>
<div>
                            <p rend="四庫11">陰觕陽精，故葉為陰華實為陽。陰中有陽則葉之光澤也，陽中有陰則華之蒂蕚、實之皮殻也。<q>枝葉耎</q>，地之柔也；<q>根榦堅</q>，地之剛也。枝老則堅，近榦也，如草中之木；榦少則柔，近枝也，如木中之草。有根榦而後有枝葉，陽而陰也；有枝葉而後有華實，陰而陽也。是故陽以陰為基，陰以陽為基也。<pb n="27a"/>
                            </p>
                        </div>
                    </div>
<div>
                        <p>人之骨巨而體繁，木之榦巨而枝葉繁，應天地之數也。</p>
<div>
                            <p rend="四庫11">陽奇陰偶，陽一陰二，故天一地二，天數起於一，地數起於十二，蓋陽渾陰分，渾則大而少，分則小而多，自然之數，亦自然之理也。人之骨屬陽，如木之榦；人之體屬陰，如木之葉，故應天地之數也。太極含三為一，真數也。含三者中包一二三之六用，故乾之數一而爻有六畫；地起十二者，二六之用也，故坤有十二畫。</p>
                        </div>
                    </div>
<div>
                        <p>動者體横，植者體縱，人宜横而反縱也。<pb n="27b"/>
                        </p>
<div>
                            <p rend="四庫11">圓者性動，方者性靜；圓者體縱，方者體横。天圓地方，而天縱而動、地横而靜。動物屬天而體横象地者，陽以陰為基，故坎男外陰則類坤；植物屬地而體縱象天者，陰以陽為基，故離女外陽則類乾。是故南北為縱，一定不易；東西為横，運轉不居。縱者反靜，横者反動也。動物能横不能縱，植物能縱不能横者，禀天地一偏之氣也。人為萬物之靈，得天地日月交之用，故能縱能横。曰宜横而反縱者，謂其本動物也。應用則<pb n="28a"/>縱圓動如天，反本則横方靜如地。是故晝則縱而夜則横，生則縱而死則横也。</p>
                        </div>
                    </div>
<div>
                        <p>飛者有翅，走者有趾；人之兩手，翅也；兩足，趾也。</p>
<div>
                            <p rend="四庫11">動物皆天也，自分陰陽，則飛為陽、走為陰。是故走者有趾，飛者有翅亦有趾，天兼地之義也。然能走即短於飛，能飛即短於走，惟人手足皆應用便利。</p>
                        </div>
                    </div>
<div>
                        <p>飛者食木，走者食草，人皆兼之而又食飛走也，故最貴於萬物也。<pb n="28b"/>
                        </p>
<div>
                            <p rend="四庫11">飛者食木，陽也；走者食草，陰也；飛亦食草實者，草之木也；走亦食木葉者，木之草也。人無不食而無不能太極之氣也。</p>
                        </div>
                    </div>
<div>
                        <p>體必交而後生，故陽與剛交而生心肺，陽與柔交而生肝膽，柔與陰交而生腎與膀胱，剛與陰交而生脾胃。心生目，膽生耳，脾生鼻，腎生口，肺生骨，肝生肉，胃生髓，膀胱生血。故乾為心，兌為脾，離為膽，震為腎，坤為血，艮為肉，坎為髓，巽為骨，泰為目，中孚為鼻，既濟為耳，頥為口，<pb n="29a"/>大過為肺，未濟為胃，小過為肝，否為膀胱。</p>
<div>
                            <p rend="四庫11">天之陽，日也；地之剛，石也；天之陰，月也；地之柔，土也；天之柔，辰也；地之陰，水也；天之剛，星也；地之陽，火也。日月星辰，天之四象也；水火土石，地之四象也。天地交而生人，故天之四象在人為四藏，其見於外則為目耳鼻口者，首之四象也。地之四象在人為四府，其見於外則為血肉骨髓者，身之四象也。乾為心者，生物之主；離為膽者，應物之用；兑為脾者，一陰恱乎重剛<pb n="29b"/>之上，受物而克之者也；震為腎者，一陽動乎至柔之下，滋氣而生之者也。大過為肺，陽多者氣也；小過為肝，陰多者血也。未濟為胃者，坎離不交，清濁之辨也；否為膀胱者，天地不交，水榖之辨也。坤為血者，極陰也；坎為髓者，中陽也。艮為肉者，柔多而外剛也；巽為骨者，剛多而内柔也。泰為目者，陽中陽用事，故外明也；既濟為耳者，陰中陽用事，故内明也。中孚為鼻者，外實而中虚也；頥為口者，上止而下動也。在天則純<pb n="30a"/>卦為四藏，而生八卦者，天之天生天之地也；在地則交卦為四府，而生純卦者，地之天生地之地也。地皆體也，而血髓近乎用，故屬坤坎；天皆用也，而鼻口近乎體，故屬兌震。<hi>詳解在<title>通變圖</title>中。</hi>
                            </p>
                        </div>
                    </div>
<div>
                        <p>天地有八象，人有十六象，何也？合天地而生人，合父母而生子，故有十六象也。</p>
<div>
                            <p rend="四庫11">天有陰陽，地亦有陰陽；地有柔剛，天亦有柔剛。陰陽剛柔，日月星辰，天之四象也；剛柔陰陽，水火土石，地之四<pb n="30b"/>象也。人有十六象者，藏四首四天也；府四身四地也。</p>
                        </div>
                    </div>
<div>
                        <p>心居肺、膽居肝，何也？言性者必歸之天，言體者必歸之地。地中有天，石中有火，是以心膽象之也。心膽之倒垂，何也？草木者，地之體也。人與草木皆反生，是以倒垂也。</p>
<div>
                            <p rend="四庫11">草木反生，下親乎地；心膽倒垂，上親乎天。居於肝肺，亦託乎地之意。天依地、地依天，故性依體、體依性也。人與物皆反生，動物生於首，植物生於根，反生也。心膽之倒垂如枝葉之上嚮，反生則順也。<pb n="31a"/>
                            </p>
                        </div>
                    </div>
<div>
                        <p>口目横而鼻耳<hi>舊脫<q>耳</q>字</hi>縱，何也？體必交也。故動者宜縱而反横，植者宜横而反縱，皆交也。</p>
<div>
                            <p rend="四庫11">天圓地方，故天體縱、地體横。動物屬天，其體宜縱；植物屬地，其體宜横。宜縱而横、宜横而縱者，交也。是以動者之形反横而類母；植者之形反縱而類父。人備天地陰陽，能屈能申，故宜横而反縱。至于耳目鼻口之象，則類乎動植之形也。</p>
                        </div>
                    </div>
<div>
                        <p>天有四時，地有四方，人有四支，是以指節可以觀天、掌<pb n="31b"/>文可以察地，天地之理具指掌矣，可不貴之哉。</p>
<div>
                            <p rend="四庫11">四指各三節，應十二辰，合之則二十四氣；拇指三節，二為陰陽，隠者為太極。掌則大物也，合之而三十二則得乎天卦，併手足而六十四則兼乎地卦，故人之兩手兩足實應四方也。地之體數極於十六，四之而六十四，然衍十六者，一一而起，八八而終，實數十有五焉，則以地去一而起二故也。所以一手十六數，而顯見者十五，太極隠乎大物之間也。不惟此爾，自手<pb n="32a"/>至腕，自腕至肘，自肘至肩，自趾至脛，自脛至股，自股至胯，各三節，則人之手足又應十二次也。掌文可以察地者，後髙前下，東南多水，西北多山也。聚處為川澤，掌文則川之象也。手仰者本乎天者，親上也；足俯者本乎地者，親下也。手可翻覆、足不可翻覆者，陽能兼陰，陰不能兼陽也。</p>
                        </div>
                    </div>
<div>
                        <p>神統於心，氣統於腎，形統於首，形氣交而神主乎其中，三才之道也。<pb n="32b"/>
                        </p>
<div>
                            <p rend="四庫11">氣統於腎，地下也，北方也；形統於首，天上也，頂連北而面當南。神統於心，南方也，太虚也，實用則人也。地形也，而氣統於腎。形者，氣之所以生也。天氣也，而形統於首，氣者形之所以成也。神寓太虚，虚本無物，在天地為人，在人為心，則皆有物矣。是故二必有三，中虛致用，用實成體，體無非用，三才之道也。凡人之神託於氣，而氣託於形，以神對氣，神虚氣實。神者用也，氣者體也，以氣對形，氣虚形實。氣者用也，形者體也，<pb n="33a"/>人以形載氣，則用在體内；天以形包地，則用在體外。用在體内，故有方而小；用在體外，故無方而大。天之用雖無方，然體之無有者，形亦不能生物，故天之用實在地也。其變化不測者，是神而已。神之妙用，非惟天有之，人亦有焉。能盡乎神，則用與天等，此聖人所以踐形，而如天之無不覆也。形統於首，天也。日月星辰，天之用也。耳目鼻口，首之用也。天之日月星辰内照，人之耳目鼻口外役。人若能收視反聽，則神游太<pb n="33b"/>虚，心不役物，擴而充之，與天為徒。<note>道家味道。</note>
                            </p>
                        </div>
                    </div>
<div>
                        <p>人之四肢各有脉也，一脉三部，一部三候，以應天數也。</p>
<div>
                            <p rend="四庫11">四肢各一脉，四時也；一脉三部，一時三月也；一部三候，一月三旬也；四九三十六，乾之策，天之極數也。<title>素問</title>曰<q>十二節皆通乎天氣。</q>十二節者，十二節氣應人之十二經脉，謂手足各三陰三陽也。三候者，亦浮沉中也，陰陽有太過不及也。</p>
                        </div>
                    </div>
<div>
                        <p>心藏神，腎藏精，脾藏魂，膽藏魄。<pb n="34a"/>
                        </p>
<div>
                            <p rend="四庫11">腎，北方之天一也，故藏精；心，南方之太虚也，故藏神。精氣為魄，精始化也；神氣為魂，魄生陽也。魄者，精之所自出，為精氣之佐使，故曰並精出入之謂魄，木水之子也，故膽藏魄。魂者，神之所自出，為神氣之輔弼，故曰隨神往來之謂魂，土火之子也，故脾藏魂。積清為精，精則清靈之氣專一凝聚而成此氣之妙者，故惟誠能生精，惟精能生神也。精出於虚，生於誠，誠乃天德，其生精者蓋天真自然之氣，非偽為也。故誠運<pb n="34b"/>乎虚，專一不二則生精，精見於有，變化自然則生神，此精神之本也。神之盛者為魂，精之盛者為魄，以有氣為之使爾。精神者，主也；魂魄者，使也。人常存誠則心能御氣，而精神為主；其死也為神為靈。人常逐妄，則氣反役心，而魂魄為主，其死也為鬼為物矣。</p>
                        </div>
                    </div>
<div>
                        <p>胃受物而化之，傳氣於肺，傳血於肝，而傳水榖於脬腸矣。</p>
<div>
                            <p rend="四庫11">精神魂魄，性之用也；故心膽脾腎為藏，言性者必歸<pb n="35a"/>之天，藏為天也。若夫胃受物而化之。氣味以養氣血，故傳氣於肺、傳血於肝，皆用物之精英以助吾之魂魄者也。其苴滓濁穢則入於脬腸矣。氣血水榖，形之用也；故肺肝胃腸為府，言形者必歸之地，府為地也。心膽脾腎與胷中而五，皆性用也；肺肝胃腸與腹中而五，皆形體也。或曰人言五藏六府，<persName>康節</persName>獨言四，何也？天地各以一變四者，先天也。若夫天有五干，故言五藏；地有六支，故言六府。生於五者窮於六，生於六<pb n="35b"/>者周於五。地有五行，天亦有五行；天有六氣，地亦有六氣，故又言府有五、藏有六，五偶而十，六偶而十二；相交共一，則為十一；相别分兩，則為十二。故<title>素問</title>有言十一藏、有言十二藏者。又如<title>黄庭</title>言六府則兼齊，<title>素問</title>言六府則指三焦，各隨事生義，皆後天之末用，非先天之本體也。先天有四者，四象也。天五冲氣寓於四者之間，不可名也。後天有五者，五行也。中虚致用，五亦自居其一數也。五不可名者，時中也。五自居<pb n="36a"/>於一者，執中無權，猶執一也。中央之土，本以中和而養四藏；衆人脾胃反多病，則子莫之執中也。<pb n="36b"/>
                            </p>
                        </div>
                    </div>
</div>
</div>
<div>
                <head>卷五</head>
                <byline>欽定四庫全書</byline>
<byline>皇極經世觀物外篇衍義卷五</byline>
<byline>宋張行成撰</byline>
                <div>
                    <head>觀物外篇<hi>中之中</hi>
                    </head>
                    <div>
                        <p>天圓而地方。天南高而北下，是以望之如倚蓋然；地東南下西北高，是以東南多水、西北多山也。天覆地，地載天，天地相函，故天上有地、地上有天。</p>
<div>
                            <p rend="四庫11">古之言天有三家，曰宣夜、曰蓋天、曰渾天。宣夜之學，<pb n="1a"/>人謂絶無師法；蓋天之學，惟唐<persName>一行</persName>知其與渾天不異，蓋天之法如繪像，止得其半；渾天之法如塑像，能得其全。堯之厯象日星，蓋天法也；舜之璇璣玉衡，渾天法也；渾天密於蓋天，創意者尚畧述，作者愈詳也。宣夜人雖非之，竊謂作者不無所見，但論述者失其本㫖爾。<title>郄萌記</title>曰<q>日月衆星自然浮生虚空之中，其行其止皆須氣焉。</q>
                                <persName>虞喜</persName>曰<q>天確乎在上有常安之形。</q>數語皆有意義而恨不究乎終始。蓋<title>河圖</title>之數戴九<pb n="1b"/>履一，一起于下，是為坎水，天象之始也。九窮于上，是為乾金，天象之成也。故坎水柔動而乾金堅凝，動脈滋生而腦精安靜。<persName>虞喜</persName>謂常安之形者，北極不動之義，天之頂也。<persName>郄萌</persName>謂日星浮於虚空，行必須氣，此則東西運轉，氣即天、虚即氣也。<persName>雍</persName>曰望之如倚蓋，此兼取蓋天之説也。其曰地東南下西北高者，天圓如虚毬，地斜隔其中，西北之高戴乎天頂，故北極出地才三十六度，愈降而及東南履乎天末，故南極入地才<pb n="2a"/>三十六度。東南多水，西北多山，其高卑可見矣。地勢本傾峻，以其體大，故人居其上而弗覺。西北附實，東南面虚，人倚北而嚮南，是以天潛乎北而顯乎南，水發乎西而流于東也。天包地，地載天，天地相函以立於太虚之中，而能終古不壞。雖其理至妙不可測度，要之不過虚實相依、動靜相養，不即不離，非一非二，故在天成象則在地成形，仰天有文則俯地有理。人能窮此，可以達性命之原、知死生之説矣。<pb n="2b"/>
                            </p>
                        </div>
                    </div>
<div>
                        <p>天渾渾於上而不可測也，故觀斗數以占天也。斗之所建，天之所行也。魁建子，杓建寅，星以寅為晝也。斗有七星，是以晝不過乎七分也。</p>
<div>
                            <p rend="四庫11">日月五星，皆從地道而右行；天道左行，以辰為體。辰者無物之氣，不可見也。觀天之行，以斗建而已。斗有七星，天之數也。晝不過乎七分者，天數極乎九而盈于七也。一二三四五，由五以前生數十五也；五六七八九，由五以後成數，三十五也。天數二十有五，合之<pb n="3a"/>而五十者，天之全數，故大衍之數五十也。生數十五，其一為太極之體，大衍不用其十四者，七為天之本體。七為日月五星，所以蓍數七七而見於象者止有三十五，名四布四方為二十八舍，一居中央，是為北斗。是故數足于十，天得其六、地得其四，天兼餘分盈于七，而斗有七星也。北斗七星，自一至四為魁，自五至七為杓，魁為璇璣，杓為玉衡。星以寅為晝者，中星以寅為旦、戌為昏也。日以夘酉為中，則十二分而用<pb n="3b"/>七；星以寅戌為限，則十分而用七矣。</p>
                        </div>
                    </div>
<div>
                        <p>天行所以為晝夜，日行所以為寒暑，夏淺冬深，天地之交也；左旋右行，天日之交也。</p>
<div>
                            <p rend="四庫11">日麗乎天，日行一度，為天所轉，故天一日一周，日亦隨之。夏則出寅入戌，冬則出辰入申，春秋出夘入酉。出為晝，入為夜，晝夜雖係乎日之出入，而日之出入則係乎天之行，故曰天行所以為晝夜也。日在地下則寒，在天上則暑；冬行北陸為寒，夏行南陸為暑。春<pb n="4a"/>行西陸，秋行東陸，為寒暑之中，故曰日行所以為寒暑也。夏則日行地下淺，冬則日行地下深。天道向南則自深之淺，向北則自淺之深，此天地之交也。或者謂夏則南極仰，冬則南極俯，引人首為喻，以為夏淺冬深之説。此不知日有黄道者也。夏至日在午而正于午，冬至日在子而正于子，隨天運而然，故以淺深為天地之交。冬至日起，星紀右行，而日移一度，天道左旋日一周而過一度，日巡六甲與斗相逢，此天日<pb n="4b"/>之交也。<hi>日行黄道，其圖在<title>通變</title>中。</hi>
                            </p>
                        </div>
                    </div>
<div>
                        <p>日朝在東、夕在西，隨天之行也。夏在北、冬在南，隨天之交也。天一周而超一星，應日之行也。春酉正，夏午正，秋夘正，冬子正，應日之交也。</p>
<div>
                            <p rend="四庫11">冬至夜半子時，日起星紀，日右行一度，天亦左移一度，故夜半日常在子，所以朝必出於東、夕必入於西者，隨天之行，非日之行也。夏則日行在北、冬則日行在南，日最北去極最近，故影短而日長；最南去極最<pb n="5a"/>逺，故影長而日短，此隨天之交也。日日行行一度，天日一周而過一度。一星者，星之一度也，故為應日之行也。冬至日在子、夏至日在午、春分日在酉、秋分日在夘，天之移也。冬至子時日正在子，夏至午時日正在午，春秋二分日或正于酉、或正于夘，東西迭緯，所以冬夏為陰陽之正、春秋為陰陽之交，故曰應日之交也。</p>
                        </div>
                    </div>
<div>
                        <p>日以遲為進，月以疾為退，日月一㑹而加半日、減半日，<pb n="5b"/>是以為閏餘也。日一大運而進六日，月一大運而退六日，是以為閏差也。</p>
<div>
                            <p rend="四庫11">日一晝夜行天一度，月一晝夜行天十三度十九分度之七。天運左旋，日月右行。月一月一周天，皆為徒行，其及日者在最後之二日半，而常在日之後，故日遲而反為進、月疾而反為退也。日月三十日一㑹，實二十九日半，故一㑹而日加半日、月減半日。加半日者，日一嵗本多於月六日，而今又加六日減半日者，<pb n="6a"/>月一嵗本虧於日六日，今又減六日，以所加減積之，是為閏餘也。日月一大運，進退十二日，得三年一閏五嵗再閏，是為閏差也。<hi>又云一㑹而月加半日，日減半日，蓋月本得二十九日半，日本得三十日半，而皆以為三十日故也。</hi>
                            </p>
                        </div>
                    </div>
<div>
                        <p>日行陽度則盈，行陰度則縮，賓主之道也。月去日則明生而遲，近日則魄生而疾，君臣之義也。</p>
<div>
                            <p rend="四庫11">日自冬至以後行陽度而漸長，夏至以後行陰度而漸短，雖以陽臨陰為客之禮，亦不敢自肆，此君所以<pb n="6b"/>禮臣、夫所以禮婦也。諸厯家説月一日至四日行最疾，日夜行十四度餘。五日至八日行次疾，日夜行十三度餘。自九日至十九日，其行遲，日夜行十二度餘。二十日至二十三日行又小疾，日夜行十三度餘。二十四至晦行又大疾，日夜行十四度餘。以一月均之，則日得十三度十九分度之七也。逺日則明生而行遲，近日則魄生而行疾，有君臣之義焉。故<title>易</title>
                                <q>二多譽四多懼</q>。<title>詩</title>曰<q>被之僮僮，夙夜在公；被之祈祈，薄言還<pb n="7a"/>歸</q>。夫婦之禮，君臣之義一也。</p>
                        </div>
                    </div>
<div>
                        <p>陽消則生陰，故日下而月西出也；陰盛則敵陽，故月望而東出也。天為父，日為子，故天左旋、日右行。日為夫、月為婦，故日東出、月西生也。</p>
<div>
                            <p rend="四庫11">初三日日初入時，月在庚上，哉生明；見西方；八日為上，日初入時，月在丁上。十五日為望，日初入時，月在甲上，盛於東方。十六日將出時，月在辛上，戴死魄，見平旦。二十三下，日將出時，月在丙上。三十日為<pb n="7b"/>晦，月與日合，在乙上。月本無光，借日以為光，及其盛也，遂與陽敵，為人君者可不慎哉。天左旋、日右行，日東出、月西生，父子夫婦之道陰陽之義也。月望亦東出者，敵陽也，非常道也。</p>
                        </div>
                    </div>
<div>
                        <p>日月之相食，數之交也；日望月則月食，月掩日則日食，猶水火之相尅也。是以君子用智，小人用力。</p>
<div>
                            <p rend="四庫11">日月相對謂之望，日月相㑹謂之晦。日常食於朔，月常食於望，正如水火之相尅。水之尅火，掩而克之，小<pb n="8a"/>人用力也；火之尅水，必隔物焉，君子用智也。月近日無光為晦，月敵日而光盛為望。然日食於朔、月食於望，乃知小人在外雖盛必自危，而其柔弱狎比之時多能危君，此則慮與不慮之間，所以<title>易</title>戒履霜而不懼揚庭也。日月一年十二㑹、十二望，而有食有不食者，交則食、不交則不食也。所以有交與不交者，日行黄道，月行九道也。亦有交而不食者，同道而相避也。<hi>月行九道詳見唐厯志。</hi>
                                <pb n="8b"/>
                            </p>
                        </div>
                    </div>
<div>
                        <p>日隨天而轉，月隨日而行，星隨月而見，故星法月、月法日、日法天。天半明半晦，日半贏半縮，月半盈半虧，星半動半靜，陰陽之義也。</p>
<div>
                            <p rend="四庫11">日雖右行，然隨天左轉；月雖行疾，然及日而㑹。常在其後，星隨月者，見於夜也。一陰一陽之謂道，天法道，故半明半晦；日法天，故半盈半縮。月法日，故半盈半虧；星法月，故半動半靜。有一必有二，獨陰獨陽不能自立也。半盈半縮者，在陽度則盈，在陰度則縮。半動<pb n="9a"/>半靜者，緯星動、經星靜也。</p>
                        </div>
                    </div>
<div>
                        <p>天晝夜常見，日見於晝，月見於夜而半不見，星半見於夜，貴賤之等也。</p>
<div>
                            <p rend="四庫11">天雖半晦半明而晝夜常見，日當晝時必在天上，月當夜時有在地下，故半不見；星又不及乎月，貴賤之分，上能兼下，大能包小也。星半見者，五緯二十八宿皆迭見故也。</p>
                        </div>
                    </div>
<div>
                        <p>月，晝可見也，故為陽中之陰；星，夜可見也，故為陰中之<pb n="9b"/>陽。</p>
<div>
                            <p rend="四庫11">先天以日月星辰配乾兑離震。日為陽中陽，月為陽中陰，星為陰中陽，辰為陰中陰。月晝可見，故為陽中陰。<ref>先生</ref>所謂以其陽之類故能見於晝是也。星夜可見，故為陰中陽，星亦隨月，故與月錯綜而互用也。辰不可見，故為陰中陰也。辰者，天壤也，日月星託焉。辰雖不可見而天晝夜常見，故不用之一者，用之所宗也。<pb n="10a"/>
                            </p>
                        </div>
                    </div>
<div>
                        <p>天奇而地耦，是以占天文者，觀星而已；察地理者，觀山水而已。觀星而天體見矣，觀山水而地體見矣。天體容物，地體負物，是故體幾於道也。</p>
<div>
                            <p rend="四庫11">二十八宿以别分野，其餘列星在朝象官、在野象物，故觀星可以知天文。山起西北，水聚東南，兩戒三條，五嶽四瀆，如肢體脈絡，各有倫叙，故觀山水可以知地理。天奇地偶，故星一而山水二也。辰者，天之體也；土者，地之體也。辰者無物之氣不可見，以星觀焉，知<pb n="10b"/>其廓然太虚能容物也。土者有形之物可見，以山水觀焉，益知其不辭重大，能負物也。辰為太虚，土為大物，星與山水有量而二者無窮，故曰體幾於道也。體幾於道，用通於神。</p>
                        </div>
                    </div>
<div>
                        <p>極南大暑，極北大寒，故南融而北結，萬物之死地也。夏則日隨斗而北，冬則日隨斗而南，故天地交而寒暑和，寒暑和而物乃生焉。</p>
<div>
                            <p rend="四庫11">天之陽在南，陰在北；地之陽在北，陰在南。天之南陽<pb n="11a"/>在上，故極南大暑，見乎地者融而為水，地雖有陰，不能伏陽故也。天之北陰在上，故極北大寒，見乎地者結而為山，地雖有陽，為陰所伏故也。蓋陽性熙，其極則融；陰性凝，其極則結也。地之南宜寒而下者氣熱，北宜熱而高者氣寒，則從乎天也。地北之陽、南之陰皆伏乎内，故寒暑止從天。若夫水之柔也，以陰不勝陽，隨陽而為陽用，故屬陰；山之剛也，以陽不勝陰，隨陰而為陰用，故屬陽。形則從乎地，剛柔也；氣則從乎<pb n="11b"/>天，寒暑也。極陰極陽非中和之氣，萬物不生故為死地。夏至熱極，日自此隨斗而北；冬至寒極，日自此隨斗而南。天地交然後寒暑和，物乃生，故曰<q>致中和，天地位焉，萬物育焉</q>。此太極自然之理，皇極中庸之道也。</p>
                        </div>
                    </div>
<div>
                        <p>天以剛為德，故柔者不見；地以柔為體，故剛者不生。是以震，天之陰也；巽，地之陽也。<hi>舊脱誤作<q>震巽天之陽也</q>。</hi>地陰也，有陽而陰效之，故至陰者辰也，至陽者日也，皆在乎天。而地<pb n="12a"/>則水火而已，是以地上皆有質之物，陰伏陽而形質生，陽伏陰而性情生，是以陽生陰、陰生陽，陽尅陰、陰尅陽，陽之不可伏者不見於地，陰之不可尅者不見於天。伏陽之少者，其體必柔，是以畏陽而為陽所用；伏陽之多者其體必剛，是以禦陽而為陰所用，故水火動而隨陽、土石靜而隨陰也。</p>
<div>
                            <p rend="四庫11">乾兑離震，天之分震，陰多陽少，故為天之陰；巽坎艮坤，地之分巽，陽多陰少，故為地之陽。辰不見者，天以<pb n="12b"/>剛為德，柔者不見也；石不生者，地以柔為體，剛者不生也。震為辰，巽為石，震巽無策者，自乾兑離震配坤艮坎巽而言也。若自乾兑離震巽坎艮坤為序，則乾與巽偶，乾為日巽當為火，巽之無策，又應地火常潛矣。是故巽為石者，坤艮坎巽，水火土石，一二三四，從地之序也。巽為火者，巽坎艮坤，火水石土，五六七八，從天之序也。有一則有二，有陽則有陰。天一也，陽也；地二也，陰也。故在天成象、在地成形。形者，效象而法<pb n="13a"/>之耳，天之至陰，辰也。地效之則有水。天之至陽，日也，地效之則有火。地上皆有質之物，地有是形，天必有是象，如形影之相隨也。陰伏陽而形質生，精之所化，剛包於柔，坎之象也。陽伏陰而性情生，神之所化，虚寓於實，離之象也。故形質可見，陽也，而體魄則是陰也；性情不可見，陰也；而神用則是陽也。陽極生陰，陰盛則還尅陽；陰極生陽，陽盛則還尅陰。大抵陰陽相為生成，相為利害，不兩不致用也。所以分天分地者，<pb n="13b"/>以其偏勝而已，是故陽之不可伏者不見于地，而地火常潛；陰之不可尅者，不見于天而天辰不見也。若夫土上有質之物，皆陰伏陽而生。伏陽之少者體必柔，陰不勝陽故畏陽而為陽所用；伏陽之多者體必剛，陰能勝陽故禦陽而為陰所用。水火體柔，伏陽之少者也，故動而隨陽；土石體剛，伏陽之多者也，故靜而隨陰也。是故春夏果實體多柔，伏陽之少也；秋冬果實體多剛，伏陽之多也。四月果熟而易爛，陰不勝<pb n="14a"/>陽而陽為所用也；十月花開而不實，陽不勝陰而陽不為用也。</p>
                        </div>
                    </div>
<div>
                        <p>陽生陰，故水先成；陰生陽，故火後成。陰陽相生也，體性相須也。是以陽去則陰竭，陰盡則陽滅。</p>
<div>
                            <p rend="四庫11">天一生水，陽生陰也；地二生火，陰生陽也。論太極既判之後，則陽分陰；若太極未判之前，則陰含陽。故<title>易</title>先乾者，如夏正建寅；<title>歸藏</title>首坤者，如周正建子。此先後天之説也。人生之初，精藏血中，始化曰魄，陽生陰<pb n="14b"/>也；既生陽曰魂，陰生陽也。大抵陰陽相生，故體性相須。精魄者體質也，神魂者性用也。虚實相依，動靜相養，所以陰盡則陽滅、陽去則陰竭。<persName>單豹</persName>養内而虎食其外，體既亡，性何以自存；<persName>張毅</persName>養外而病攻其内，性既亡，體何以自立。故曰<q>有地然後有二</q>，地上之數必起於二也。</p>
                        </div>
                    </div>
<div>
                        <p>金火相守則流，火木相得則然，從其類也。</p>
<div>
                            <p rend="四庫11">火尅金故相守則金流，木生火故相得則木然。金流<pb n="15a"/>則夫剛而婦順，木然則子盛而母衰。陰性趨下故金流則就濕，陽性趨上故木然則就燥，各從其類也。金木火，三方之用也；水土中，北之本也。水主初，土主中，水土相資，玄黄相遇，物乃生焉。故一月唯分初中二氣也。</p>
                        </div>
                    </div>
<div>
                        <p>水遇寒則結，遇火則竭，從其所勝也。</p>
<div>
                            <p rend="四庫11">水之氣融而體柔，融為陽，遇寒則結，陰强而勝也；柔為陰，遇火則竭，陽强而勝也。泉水不澌，陽之生也；海<pb n="15b"/>水為鹽，陰之成也。水能尅火而滅之，力不勝則反竭，天下之理雖有常然，强弱多寡而變焉者勢也。勢雖不常，亦理之所有也。</p>
                        </div>
                    </div>
<div>
                        <p>陽得陰而為雨，陰得陽而為風，剛得柔而為雲，柔得剛而為雷，無陰則不能為雨，無陽則不能為雷。雨柔也，而屬陰；陰不能獨立，故待陽而後興。雷剛也，而屬體，體不能自用，必待陽而後發也。</p>
<div>
                            <p rend="四庫11">陽唱而陰從，則流而為雨；陰格而陽薄，則散而為風。<pb n="16a"/>剛唱而柔從，則烝而成雲；柔蓄而剛動，則激而成雷。客主後先，陰陽逆順不同也。風雨自天而降，故言陰陽；雲雷自地而升，故言柔剛。天陽也，陽必資陰，故無陰則不能為雨；陽得陰然後聚而成體也。地陰也，陰必資陽，故無陽則不能為雷；陰得陽然後發而成聲也。此言陰陽之相資也。雨之形柔也，屬陰者，本乎天之氣也；陰不能獨立，待陽而後興者，天之陰資乎天之陽也。雷之聲剛也，屬體者，出乎地之形也；體不能<pb n="16b"/>自用，必待陽而後發者，地之陰資乎地之陽也。此言陰之資乎陽也。大抵陰陽匹敵，雖曰相資，然陰無能為，必待陽而後有為，君臣父子夫婦之義也。陽來則生，陽去則死，天地間所主者，一陽而已矣。故陽一而陰二，陽尊而陰卑也。别而言之，則天為陽、地為陰。合而言之，則天有陰陽，地亦有陰陽；陰陽氣也，剛柔形也，既以陰陽言天，則必以剛柔言地。然地有柔剛，天亦有柔剛，所以先生之言錯綜而用之也。風氣也，麗<pb n="17a"/>乎陽；雨形也，麗乎陰。雲象也，近乎形；雷聲也，近乎氣。氣皆可以言天，形皆可以言地，自其始而言，則風雨為陰陽，雲雷為柔剛；要其終而言，則雲雷亦得言陰陽，風雨亦得言柔剛。或由天而地，或由地而天，蓋以天地相交上下同用也。</p>
                        </div>
                    </div>
<div>
                        <p>至哉！<persName>文王</persName>之作<title>易</title>也，其得天地之用乎？故乾坤交而為泰、坎離交而為既濟也。乾生於子，坤生於午，坎終於寅，離終於申，以應天之時也。置乾於西北，退坤於西南，長<pb n="17b"/>子用事而長女代母，坎離得位，兑震為耦，以應地之方也。王者之法，其盡於是矣。</p>
<div>
                            <p rend="四庫11">乾坤坎離者，天地日月也。分則立體，交則致用，故乾坤交為泰，不交則為否；坎離交為既濟，不交則為未濟也。乾位乎已而為天，生於子者，復也；坤位乎亥而為地，生於午者，姤也。坎位乎酉而終于寅，月沒則日出，既濟也；故先天若無極而有極也。離位乎夘而終于申，日沒則月出，未濟也；故後天若有極而無極也。<pb n="18a"/>既未濟上下之觀不同，反對卦也。是故既濟或以為未，未濟或以為既，亦各從其所見也。乾坤定上下之位，天地冬夏之時也；坎離列左右之門，日月晝夜之時也。故曰以應天之時。此<persName>伏羲</persName>之八卦也。若夫<persName>文王</persName>八卦，變易之體為易之用，為人用者地上之易也。置乾於西北，以知大始；退坤於西南，以作成物。老陰老陽居無事之地，長子代父，震居東方，主生物之功；長女代母，巽居地戸，包水土之氣。坎離得位，火南水北<pb n="18b"/>也；兑震為偶，女少男長也。此不通上下，獨以地上八方言之，故曰應地之方也。<persName>堯</persName>之前，先天也；<persName>堯</persName>以來，後天也。後天者效法而已，故地上之<title>易</title>為王者之法也。夫震巽並居者，陰陽相從，同為一用也。震兑為偶，末乃不亂矣。此人<title>易</title>之用，防微謹始之深意也。先天繼坤之後，以震陽自此生，以至於乾，即長子代父之義也。繼乾之後，以巽陰自此生，以至於坤，即長女代母之義也。代父者，復之剛也；代母者，姤之柔也。復姤所<pb n="19a"/>以為小父母也。乾坤為大父母者，生八卦也；復姤為小父母者，生六十四卦也。先天之變，左之三十二陽，歸妹也；右之三十二陰，漸也。後天用震兑者，歸妹也；巽艮居用中之偏位者，漸也。大抵體必有用，用必有體，天地一理，聖人一心。是故先天者，後天之所自出也。</p>
                        </div>
                    </div>
<div>
                        <p>乾坤，天地之本；坎離，天地之用。是以<title>易</title>始於乾坤，中於坎離，終於既未濟，而否泰為上經之中，咸恒當下經之<pb n="19b"/>首，皆言乎其用也。</p>
<div>
                            <p rend="四庫11">乾坤者，陰陽之純，分而立體；坎離者，陰陽之中，交而致用。陰陽本以坎離而造天地，天地復以坎離而生萬物。<persName>文王</persName>作後天之<title>易</title>，據人所見，自有天地而言，故曰<q>天尊地卑，乾坤定矣</q>。上經天道，言造物也；下經人道，言生物也。上經終於坎離，物生自此而始，以後天生物觀焉，先天造物從可知矣。故中於坎離者，天道之既濟，物之所以生也；終於未濟者，人道之循環，生<pb n="20a"/>之所以不窮也。既濟、未濟者，坎離之交不交也；否泰者，乾坤之交不交也。男女少則為感，長則為常，皆以别者為立體、交者為致用。不易者，體也；變易者，用也。用而亡體，則體弊而用竭；用而存體，則體安而用利。二者皆用也，故易主用而言也。</p>
                        </div>
                    </div>
<div>
                        <p>坤統三女於西南，乾統三男於東北。上經起於三，下經終於四，皆交泰之義也。故易者，用也；乾用九，坤用六，大衍用四十九，而潛龍勿用也。大哉用乎！吾於此見聖人<pb n="20b"/>之心矣。</p>
<div>
                            <p rend="四庫11">陽氣生於東北，陰氣成於西南；乾統東北，坤統西南，陽先而下陰也。三者天之用數，四者地之體數；上經起于三，下經終於四，天先而下地也。故曰<q>皆交泰之義</q>也。交者用也，易以用為貴，若無用焉，天地徒設矣。乾九坤六，大衍四十九，皆用也。潛龍勿用，復之一也。己見乎用，聖人於此養其用焉，故曰勿用也。<title>易</title>曰<q>寂然不動感而遂通天下之故</q>。寂然不動，其純坤之時<pb n="21a"/>乎？一陽動乎下，己見於感矣，此易之始也。妙哉！一乎包四十九而未動者，一也；動乎六之下者，亦一也。包四十九者，寂然不動之一，一之一也；動乎六之下者，潛龍勿用之一，二之一也。冬夏至之後，各養陰陽四十五日，而震巽不用者，潛龍勿用之義也。是故一之一者，乾坤之太極也；二之一者，方州部家之玄也。<ref>先生</ref>所謂無體之一與不用之一是也。</p>
                        </div>
                    </div>
<div>
                        <p>乾坤交而為泰，變而為雜卦也。<pb n="21b"/>
                        </p>
<div>
                            <p rend="四庫11">交者順也，變者逆也。交為泰，則變為否；變為雜，則交為序也。序卦者，六十四卦循行無礙，流通也；雜卦者，兩兩相從，旁行不流，止塞也。初雖止塞，猶各以類相從，未至於雜亂也。及大過之下，而雜亂矣。大過本末俱弱，世既顛矣，柔之遇剛，女之待男，强者為勝，寧復其類。方是時也，惟養正焉，則能定矣。女終男窮，喪亂之極，天地不終否也。有剛決者出焉，君子道長，小人道憂，吾知天地之心終不為小人計也。雜卦始乾終<pb n="22a"/>夬，故説者以為<persName>伏羲</persName>之<title>易</title>。</p>
                        </div>
                    </div>
<div>
                        <p>乾、坤、坎、離為上篇之用，兑、艮、震、巽為下篇之用也，頤、中孚、大、小過為二篇之正也。</p>
<div>
                            <p rend="四庫11">乾坤坎離，不變者也，天之質也；震巽艮兑，變者也，人之質也。上經天道，故不變者為之用；下經人道，故變者為之用。頤、中乎、大小過，變中之變者，故為二篇之正也。頤、大過肖乾坤，故為上篇之正；中孚、小過肖坎離，故為下篇之正，此後天易也。<pb n="22b"/>
                            </p>
                        </div>
                    </div>
<div>
                        <p>易者，一陰一陽之謂也。震兑始交者也，故當朝夕之位；離坎交之極者也，故當子午之位。巽艮雖不交而陰陽猶雜也，故當用中之偏位；乾坤純陰陽也，故當不用之位。</p>
<div>
                            <p rend="四庫11">少男少女為感，感或傷於正；長男長女為常，常或短於情。是故三十而娶，二十而嫁，為男女之時，而<persName>文王</persName>八卦以兑震居東西之中，為生成之要也；震居夘朝之位，兑居酉夕之位，離居午日中之位，坎居子夜中<pb n="23a"/>之位。夘酉陰陽初出，震兑少長相遇；子午陰陽正中，坎離中心相與。長女少男非正偶也，然陰陽猶雜，或能致用，居東南之偏位者，猶有用也。乾坤純陽純陰，功成無為，故居西北之偏，不用之位也。震陽動而兑陰見，故為始交。巽陰伏而艮陽正，故為不交。此一節論<persName>文王</persName>後天變先天八卦之位也。</p>
                        </div>
                    </div>
<div>
                        <p>乾坤縱而六子横，易之本也；震兑横而六卦縱，易之用也。<pb n="23b"/>
                        </p>
<div>
                            <p rend="四庫11">乾坤縱而六子横，<persName>伏羲</persName>先天之卦也，故曰<title>易</title>之本震兑横而六卦縱，<persName>文王</persName>後天之卦也，故曰<title>易</title>之用經縱而緯横。經以立體，緯以致用，經常而緯變也。六子横者，用六子也；震兑横者，用震兑也。天地定位，體也；山澤通氣、雷風相薄、水火不相射，皆用也。後天獨用震兑者，地上之易也。蓋南北定位，東西通氣。有地之後，天東西運轉，晝夜以生，寒暑以成，萬物由此出入死生。震兑居之，是為致用之要，故曰歸妹天地之大義<pb n="24a"/>也。是故雷風山澤，水火之在天地，猶十三卦制作之器用之在人也。先天之時體皆為用，後天以來用已成體，故在天地者止用震兑，而在帝王者止言變通也。</p>
                        </div>
                    </div>
<div>
                        <p>天之陽在南而陰在北，地之陰在南而陽在北，人之陽在上而陰在下，既交則陽下而陰上。</p>
<div>
                            <p rend="四庫11">天南高北下，陽在南而陰在北，故先天圓圖位乾於南、位坤於北也。地北高南下，陽在北而陰在南，故先<pb n="24b"/>天方圖位乾於北、位坤於南也。人之首與心肺居上，故陽在上；足與肝腎居下，故陰在下，立體然也。心在上而包血，陰實存焉；腎在下而藏精，陽實居焉。故既交則陰上陽下者，致用然也；<persName>伏羲</persName>八卦乾上坤下者，<title>易</title>之體身首之象也；<persName>文王</persName>八卦離南坎北者，<title>易</title>之用心腎之象也。體顯於明，用藏於幽。<title>易</title>以乾坤交為泰，不交為否，坎離交為既濟，不交為未濟者，體用之中又皆取其用也。故易者用也。<pb n="25a"/>
                            </p>
                        </div>
                    </div>
<div>
                        <p>辰數十二，日月交㑹謂之辰。辰，天之體也；天之體，無物之氣也。</p>
<div>
                            <p rend="四庫11">辰有十二，從地數也；無物之氣不可見，因日月之㑹而見；以不可見故為陰中之陰。天之陰者，天之體，天之所以立也。從地數者，天之地也。</p>
                        </div>
                    </div>
<div>
                        <p>天之陽在南，故日處之；地之剛在北，故山處之，所以地高西北、天高東南也。</p>
<div>
                            <p rend="四庫11">日在南則中，在北則潛，西北多山，東南多水。<pb n="25b"/>
                            </p>
                        </div>
                    </div>
<div>
                        <p>天之神棲乎日，人之神發乎目，人之神，寤則棲心，寐則棲腎，所以象天，此晝夜之道也。</p>
<div>
                            <p rend="四庫11">寤則神棲於心，故目用事；寐則神棲於腎，故耳用事。寐無所見，聞聲則覺，乃知耳用事也。晝能兼用耳目，夜不能於目；耳能兼用寤寐，目不能於寐。晝夜寤寐，境也，用所行也。耳目視聽，神也，用所生也。目神外顯，外境也；耳神内藏，内境也。外境有蔽，故夜則無見，寐則不用；内境無蔽，故兼乎晝夜，通乎寤寐也。夫鼻耳<pb n="26a"/>縱而目口横，縱者通用於晝夜，天能兼地也。</p>
                        </div>
                    </div>
<div>
                        <p>雲行雨施，電發雷震，亦各從其類也。</p>
<div>
                            <p rend="四庫11">陰陽和則氣烝為雲、澤流為雨，激則光發為電、聲震為雷。和者陽先而陰從之，激者陽盛而陰制之也。</p>
                        </div>
                    </div>
<div>
                        <p>吹噴吁呵呼，風雨雲霧雷，言相類也。</p>
<div>
                            <p rend="四庫11">吹為風，噴為雨，吁為雲，呵為霧，呼為雷，此人與天地相類者也。而人有言而天地無言，人有心而天地無心，此又更相為優劣者也。取其裁成輔相，則天不若<pb n="26b"/>人；及其機巧詐辯，則人不若天矣。</p>
                        </div>
                    </div>
<div>
                        <p>萬物各有太極兩儀四象八卦之次，亦有古今之象。</p>
<div>
                            <p rend="四庫11">太極兩儀四象八卦，體之四變也。大而天地，小而萬物，皆以四變成體，通古今為二用則六變也。古則已過，今則見存，由虚入實，自實返虚，皆古今也。四者地之體數也，六者天之用數也。四變而十五之數足矣，六變六十三則不盡六十四之一，故物之太極為二之一，在<title>先天圖</title>則剥當陽一、夬當陰一而祖於乾坤<pb n="27a"/>也。</p>
                        </div>
                    </div>
<div>
                        <p>雲有水火土石之異，他類亦然。</p>
<div>
                            <p rend="四庫11">水火土石者，地之體也，凡物皆具地之體。<ref>先生</ref>曰<q>水雨霖，火雨露，土雨濛，石雨雹；水風凉，火風熱，土風和；石風冽，水雲黒；火雲赤，土雲黄，石雲白；水雷，火雷，土雷連，石雷霹</q>。故一物必通四象也。髓為火，血為水，肉為土，骨為石，此動物有四象也。液為水，華為火，枝為土，根為石，此植物有四象也。先天論四象而後<pb n="27b"/>天論五行者，中虛亦見也。金有五方之金，榖有五方之榖，皆備五行也。果實無辛，不受尅也；始淡中酸苦終甘，既不受辛，自無鹹矣。人之身液淡血鹹水也。膽苦，火也。肉甘，土也。骨堅，石也。無辛酸者，乃知金木為用，非正體也。</p>
                        </div>
                    </div>
<div>
                        <p>二至相去東西之度，凡一百八十；南北之度凡六十。</p>
<div>
                            <p rend="四庫11">日春分在西方奎十四度少强，秋分在東方角五度少弱，當黄赤二道之交，中相去一百八十二度半。夏<pb n="28a"/>至日在井二十五度，去極六十七度少强；冬至日在斗二十一度，去極一百十五度少强。去北極一百十五度，則去南極亦六十七度少强矣。二至之日東西度相去亦等，則大行本無差，惟是冬至日去南極六十七度，夏至日去北極六十七度，行天之高下、行地之淺深不同，故日夜有短長也。曰百八十六十云者，舉大凡也。</p>
                        </div>
                    </div>
<div>
                        <p>冬至之月所行如夏至之日，夏至之月所行如冬至之<pb n="28b"/>日。</p>
<div>
                            <p rend="四庫11">冬至之夜如夏至之日，夏至之夜如冬至之日，故日月之行相似。然冬至之夜僅如春，秋分之晝者晝常侵夜，五刻故也。日出入之時本有常，所以然者未出二刻半而明已，入二刻半而後昏爾。</p>
                        </div>
                    </div>
<div>
                        <p>四正者，乾坤坎離也。觀其象，無反復之變，所以為正也。</p>
<div>
                            <p rend="四庫11">先天以乾坤坎離頤中孚大小過為八正卦者，為其爻不變，主天而言也。後天以乾坎艮震巽離坤兑為<pb n="29a"/>八正卦者，為其數不變，主地而言也。卦猶人然，有德有位，以數為位，以爻為德。乾坤坎離，德與位皆不變者常也。其變則在乎交卦，否泰既未濟是也。若乃震巽艮兑，德變而位不變，其交之用則在乎咸恒損益矣。頤中孚大小過位變而德不變，其交之用則在漸歸妹隨蠱矣。乾坤坎離，體一而德與位兼，得二用所謂天一而二也。震巽艮兑，體二而德與位各得一用，所謂地二而一也。<pb n="29b"/>
                            </p>
                        </div>
                    </div>
<div>
                        <p>陽在陰中，陽逆行；陰在陽中，陰逆行。陽在陽中，陰在陰中，則皆順行，此真至之理，按圖可見之矣。</p>
<div>
                            <p rend="四庫11">先天圖左為陽，右為陰，凡陽在陰中陰在陽中者，五變之數皆逆行而生。凡陽在陽中、陰在陰中者，五變之數皆順行而生。右行為逆，知來者逆也，皆未生之卦也。左行為順，數往者順也，皆已生之卦也。逆迎也，逆行則為相感；順從也，順行則為守常。此君臣夫婦之義相求之初與定分之後，實陰陽真至之理也。<pb n="30a"/>
                            </p>
                        </div>
                    </div>
<div>
                        <p>草類之細入于坤。</p>
<div>
                            <p rend="四庫11">草類之細不能自名於物，如人身之氄毛止係於皮膚，故凡物不可名者，皆入乎坤，所謂無極之數也。<persName>黄帝</persName>正名百物，蓋未盡也。其他有可供藥餌者，後世智識之士時或取之以登於名籍。</p>
                        </div>
                    </div>
<div>
                        <p>五行之木，萬物之類也；五行之金，出乎石也；故水火土石不及金木，金木生其間也。</p>
<div>
                            <p rend="四庫11">數生乎五，故天有五星、地有五行、人有五藏。<persName>邵雍</persName>之<pb n="30b"/>數止言四者，先天也。蓋氣以一而變四，至於形用，然後五者皆見。中亦自名於一，先天所論者氣數之本原，故合日月星辰而為天，合水火土石而為地，合耳目鼻口而為首，合骨肉血髓而為身，皆四也。若夫後天貴用於體之中，取致用多者為言，故天言五星、地言五行。然天之五行是星中一端而已，自體言之，五行在天，併於星之一名，則金木併於土石之間，亦何疑哉。是故先天之數大、後天之數小者，體兼用與不<pb n="31a"/>用也。東南，水也；西北，石也；中央，土也，其氣則火，此水火土石所以共為地也。五行取其日用，故去石而言金木，金能從革，木能曲直，而石則無變故也。若六府又言榖，則草類之養人者，亦得自名於一用矣。<pb n="31b"/>
                            </p>
                        </div>
                    </div>
</div>
</div>
<div>
                <head>卷六</head>
                <byline>欽定四庫全書</byline>
<byline>皇極經世觀物外篇衍義卷六</byline>
<byline>宋張行成撰</byline>
                <div>
                    <head>觀物外篇<hi>中之下</hi>
                    </head>
                    <div>
                        <p>得天氣者動，得地氣者静。</p>
<div>
                            <p rend="四庫11">動物得天氣，植物得地氣，在人則血脉為天、形骸為地。性有好動好静者亦然。此則動之中又自有動静也。動物有時而静，植物不能自動，陽能兼陰，陰不能<pb n="1a"/>兼陽。奇數能變而入偶，偶數不能變而入奇也。以理推之，植物以春夏為動，秋冬為静。</p>
                        </div>
                    </div>
<div>
                        <p>陽之類圎成形則方，陰之類方成形則圎。</p>
<div>
                            <p rend="四庫11">類者生之序也，體者象之交也。體必交而後成，故陽之類圎，天類也；成形則方，交於地而成也。陰之類方，地類也；成形則圎，交於天而成也。故胎卵圎而形體方，根荄方而枝葉圎，人多似舅，盖母類也。</p>
                        </div>
                    </div>
<div>
                        <p>木之枝榦，土石之所成也，所以不易；葉花，水火之所成，<pb n="1b"/>故變而易也。</p>
<div>
                            <p rend="四庫11">木之枝榦者，人之骨肉也。土石所成，體生體也，體則一定。花葉者，人之精神也。水火所成，用生用也，用則屢變。水火者，陰陽之證兆在物為滋潤，其發於外則為華葉；在人則為氣血，其發於外則為容彩。</p>
                        </div>
                    </div>
<div>
                        <p>東赤、南白、西黄、北黑，此正色也。驗之于曉午暮夜之時可見之矣。</p>
<div>
                            <p rend="四庫11">東方木，木色青，故膽青；南方火，火色赤，故心赤；西方<pb n="2a"/>金，金色白，故肺白；北方水，水色黑，故腎黑；中央土，土色黄，故胃黄，此五行之氣色，色之分辨也。東赤南白西黄北黑者，一陽之氣色，色之逓變也。故嬰兒始生而赤，稍變而白；人病則黄，老死而黑。物生地下而赤，稍長而白，萎菸則黄，枯槁而黑也。物皆資一陽以生此四變者，無物不然。若乃禀乎五氣之不同，則各有本體之色不可變也。逓變者，天之四象；不變者，地之五行也。<pb n="2b"/>
                            </p>
                        </div>
                    </div>
<div>
                        <p>冬至之子，中陰之極；春分之卯，中陽之中；夏至之午，中陽之極；秋分之酉，中陰之中。凡三百六十中分之則一百八十，此二至二分相去之數也。</p>
<div>
                            <p rend="四庫11">天度相去各一百八十二有半，在天為度，在人為日，故二至二分之日相去常一百八十有餘。此云一百八十者，天變本三百六十也。氣之多者為陽之盈，年之少者為陰之縮，此天之變化所以不測而閏之所以生也。<pb n="3a"/>
                            </p>
                        </div>
                    </div>
<div>
                        <p>陽中有陰，陰中有陽。天之道也，陽中之陽，日也；暑之道也，陽中之陰，月也。以其陽之類，故能見于晝。陰中之陽，星也，所以見於夜。陰中之陰，辰也，天壤也。</p>
<div>
                            <p rend="四庫11">日者，天之精魂；月者，天之精魄；星者，天之餘精；辰者，無物之氣。天之體故曰天壤也。</p>
                        </div>
                    </div>
<div>
                        <p>辰之於天，猶天地之體也。地有五行，天有五緯。地止有水火，天復有日月者，月為真水，日為真火，陰陽真精，是生五行。所以天地之數各五，陽數獨盈于七也。是故五<pb n="3b"/>藏之外，又有心包絡、命門，而七者真心離火、命門坎水，五藏生焉，精神之主、性命之根也。</p>
<div>
                            <p rend="四庫11">天之七曜，水火各二，金木土各一。<persName>文王</persName>八卦，震巽為木，乾兌為金，坤艮為土，坎為水，離為火。金木土各二，水火各一，何也？巽者生火之木，居地四君火之位；乾者生水之金，居天六命門之位。真火不見，託言乎巽木；真水不見，託言乎乾金。君火居離之前，命門在坎之右，可以見陰陽生出之本矣。艮居東北出土之時，<pb n="4a"/>坤居西南入土之時，舉天地之一體也。辰戌丑未為土之寄王四季，亦若是矣。七曜之與乾坤，其數為九，通大物則十乾上坤下，大物居中，真數三也，其七者用也。</p>
                        </div>
                    </div>
<div>
                        <p>干者榦之義，陽也；支者枝之義，陰也。干十而支十二，是陽數中有陰，陰數中有陽也。</p>
<div>
                            <p rend="四庫11">凡物皆反生，既生而復正，故動物生於首，首居上而命在首；植物生於根，根居下而命在根。十干天氣，陽<pb n="4b"/>也，故有榦之義；十二支地氣陰也，故有枝之義。甲子謂之支干而干居上、支居下者，天地定位，動物之類也。十干者，一十二五也；十二支者，二六四三也。以五配六，天地相函，日月相交，陰陽相戀，乃能運行不窮。若陰陽離則變化息矣。天雖得一，用必有二，故孔子一以貫之，而<persName>曽子</persName>曰<q>夫子之道忠恕而已</q>。</p>
                        </div>
                    </div>
<div>
                        <p>魚者，水之族也；蟲者，風之族也。</p>
<div>
                            <p rend="四庫11">在水者以水為生，在陸者以風而化。水者精也，風者<pb n="5a"/>氣也。行乎二者之間者，神也。大地者，體也；魚之制在水，故蹈水若虚；禽之制在氣，故乗空如實。自人觀之，非神矣乎。</p>
                        </div>
                    </div>
<div>
                        <p>目口<hi>謂舌也。</hi>凸而耳鼻竅，竅者受聲嗅氣，物或不能閉之；凸者視色别味，物則能閉之也。四者雖象于一，而各備其四矣。</p>
<div>
                            <p rend="四庫11">目口凸而耳鼻竅，凸者外境用實也，色味亦實者也，故物能閉之；竅者内境用虚也，聲氣亦虚者也，故物<pb n="5b"/>不能閉之。虚近乎神，故用之虚者無不入；體之虚者無不受，目口本竅，詰其用則凸；耳鼻本凸，詰其用則竅。禀乎陰陽者同，故凸者必竅、竅者必凸；分乎陰陽者異，故或竅而凸、或凸而竅，此之謂變化。曰各備其四者，口鼻耳目皆有奇偶竅凸，用必相闗，地之體析一為四，極於十六，故一象必兼四象也。</p>
                        </div>
                    </div>
<div>
                        <p>水者火之地，火者水之氣，黑者白之地，寒者暑之地。</p>
<div>
                            <p rend="四庫11">虚以實為基，陽以陰為地。凡物之生，必先有陰而後<pb n="6a"/>陽託焉，故陰為道體。水氣生陽則為火，寒氣生陽則為暑，黑氣生陽則為白，猶魄氣生陽則為魂也。或曰黑安能變白乎？曰：夜之變晝，鉛之變粉，非黑而白乎？黑者玄也，玄之變白者，天一之水也。一黑而不復白者，利而不貞，不能返玄者也。<title>不曰白乎？湼而不緇。</title>湼而緇者，非真白也，一黑而不復白者也。</p>
                        </div>
                    </div>
<div>
                        <p>草伏之獸毛如草之莖，林棲之鳥羽如林之葉，類使之然也。<pb n="6b"/>
                        </p>
<div>
                            <p rend="四庫11">氣禀同者自然相類，故蝨處頭而黑，處身而白，所以獸毛如草之莖、鳥羽如林之葉也。神不歆非類，豈非氣不合耶。</p>
                        </div>
                    </div>
<div>
                        <p>石之花，鹽消之類也。</p>
<div>
                            <p rend="四庫11">物皆有八卦，氣象花者，離之氣，文明之象也；木生火，本體也，故草木之花最多。<q>石之花鹽消之類</q>，石中有火也。石金，類也。火尅金，金之中亦有火之氣象，故煆金而花飛也。世人言井花水，水亦有花者，取其氣之<pb n="7a"/>新嫩，則兌之悦澤也。</p>
                        </div>
                    </div>
<div>
                        <p>水之物無異乎陸之物，各有寒熱之性，大較則陸為陽中之陰，而水為陰中之陽。</p>
<div>
                            <p rend="四庫11">水，陰也，物性宜寒亦有熱者，陰中之陽也。陸，陽也，物性宜熱亦有寒者，陽中之陰也。大抵陰陽不相離，其所為主不同，故天陽也而有陰陽，地柔也而有柔剛。在天成象，在地成形，地有水與陸者，天一而地二也。水土合而成地，故水土同包，一五同用，中北同方也。<pb n="7b"/>
                            </p>
                        </div>
                    </div>
<div>
                        <p>日月星辰共為天，水火土石共為地，耳目鼻口共為首，髓血骨肉共為身，此乃五之數也。</p>
<div>
                            <p rend="四庫11">數之生成各五，皆以一而變四，除四無一，除春夏秋冬則無年，除東南西北則無中也。日月星辰之與天、水火土石之與地、耳目鼻口之與首、血肉骨髓之與身，析之則四，合之則一，即一與四，是名為五。太極之數即一即五者，一能包五也。觀人物之在胎卵，與其既生；天地之在混淪，與其既判，則一五之理可知矣。<pb n="8a"/>雖然數既有五，各致其用，則一豈容虚設，是故言四時必有閏餘。<hi>時無體，故獨於閏見五數。</hi>言四旁必有中央也。大抵一為四之大體，及中虚致用之處。虚者無之極也，大體有之極也，故在地又為六。</p>
                        </div>
                    </div>
<div>
                        <p>火生於無，水生於有。</p>
<div>
                            <p rend="四庫11">火生於無，神也，當為一；水生於有，精也，當為二。以神生精，先天之學也；以精集神，後天之學也。精一而神二者，謂火托於木而木生於水，神乗於氣而氣生於<pb n="8b"/>精也。</p>
                        </div>
                    </div>
<div>
                        <p>辰至日為生，日至辰為用，盖順為生而逆為用也。</p>
<div>
                            <p rend="四庫11">辰者，天之體也。辰至日者言天之左行也；日至辰者，言日之右行也。左行為順，右行為逆，順者布氣故為生，逆者變氣故為用。布氣而生者物也，變氣而用者時也。故時可逆推，物必順成。<persName>子雲</persName>曰<q>廵乗六甲，與斗相逢。</q>言天日之相應也。</p>
                        </div>
                    </div>
<div>
                        <p>易有三百八十四爻，真天文也。<pb n="9a"/>
                        </p>
<div>
                            <p rend="四庫11">
                                <q>物相雜故曰文</q>，<title>先天圖</title>六十四卦三百八十四爻，一奇一偶，經緯相錯，自然成文，粲然可觀，真天文也。觀圗之消長，可以察時變矣。</p>
                        </div>
                    </div>
<div>
                        <p>鷹鵰之類食生，而鷄鳬之類不專食生；虎豹之類食生，而猫犬之類食生，又食榖以類推之從可知矣。</p>
<div>
                            <p rend="四庫11">神歆氣而鬼享血，禀肅殺之氣者食生，禀中和之氣者食滋味，故畜之近人者亦食滋味，無非類，亦是習。類係地，習係人。<pb n="9b"/>
                            </p>
                        </div>
                    </div>
<div>
                        <p>馬牛皆陰類，細分之則馬為陽而牛為陰。</p>
<div>
                            <p rend="四庫11">天為陽則地為陰，陸為陽則水為陰，人為陽則物為陰，飛為陽則走為陰，馬為陽則牛為陰，角為陽則尾為陰。自一分而為萬，陰陽無相離者，有一必有二也。</p>
                        </div>
                    </div>
<div>
                        <p>飛之類喜風而敏于飛上，走之類喜土而利於走下。</p>
<div>
                            <p rend="四庫11">陰陽之氣使然也。</p>
                        </div>
                    </div>
<div>
                        <p>禽蟲之卵，果榖之類也；榖之類多子，蟲之類亦然。</p>
<div>
                            <p rend="四庫11">禽卵類果，蟲卵類榖。動植不同，氣數相似，大者數少，<pb n="10a"/>小者數多，愈大則愈寡，愈細則愈繁，理之自然，數生於理也。</p>
                        </div>
                    </div>
<div>
                        <p>蠶之類，今嵗蛾而子，來嵗則子而蠶；蕪菁之類，今嵗根而苖，來嵗則苖而子，此皆一嵗之物也。</p>
<div>
                            <p rend="四庫11">蠶者蟲之類，而可以為衣；蕪菁者草木之類，而可以為食。物之為人日用者，必備足陰陽之氣，其生成也亦不偶然。蠶既繭矣，不煮則復蛾，陽氣未盡，故能變化，此可明後世聖人<q>易</q>之以棺槨之理也。<pb n="10b"/>
                            </p>
                        </div>
                    </div>
<div>
                        <p>天地之氣運北而南則治，南而北則亂，亂久則復北而南矣。天道人事皆然，推之厯代可見消長之理也。</p>
<div>
                            <p rend="四庫11">天道之運自子至卯為陰中之陽，自卯至午為陽中之陽，自午至酉為陽中之陰，自酉至子為陰中之陰。陰中之陽，君子之道已長而小人猶盛，亂而將治也；陽中之陰，小人之道已長而君子猶盛，治而將亂也；陽中之陽，極治之運也；陰中之陰，極亂之運也。元㑹運世之數，一運當三百六十年，故可以消長之理推<pb n="11a"/>厯代之治亂。<title>先天圗</title>自泰厯蠱而至否，自否厯隨而至泰，即南北之運數也。</p>
                        </div>
                    </div>
<div>
                        <p>在水者不瞑，在風者瞑；走之類上睫接下，飛之類下睫接上，類使之然也。</p>
<div>
                            <p rend="四庫11">陸有晝夜，水無晝夜。在水者不瞑，類使然也。魚目為鰥，言不瞑也；人睡有露睛者，水族之氣也。走，地類，上睫接下，陰有餘也；飛，天類，下睫接上，陽有餘也。走者宜俯，飛者宜仰，故鳥迎風而立，順其毛也；魚泝流而<pb n="11b"/>行，順其鱗也，皆自然之理也。</p>
                        </div>
                    </div>
<div>
                        <p>在水而鱗鬛，飛之類也，龜獺之類，走之類也。</p>
<div>
                            <p rend="四庫11">陸中之物，水無不具，陰陽相應也。陸有飛走，水亦有飛走；陸多走、水多飛者，交也。</p>
                        </div>
                    </div>
<div>
                        <p>夫四象若錯綜而用之，日月天之陰陽，水火地之陰陽，星辰天之剛柔，土石地之剛柔。</p>
<div>
                            <p rend="四庫11">天有四象，地有四象。立天之道曰陰與陽，故日為陽中陽、月為陽中陰、星為陰中陽、辰為陰中陰；立地之<pb n="12a"/>道曰柔與剛，故水為柔中柔、火為柔中剛、土為剛中柔、石為剛中剛，此本象也。若錯綜而用之，則天亦有柔剛、地亦有陰陽。日為陽，月為陰，星為剛，辰為柔，天有地也。水為陰，火為陽，土為柔，石為剛，地有天也。先天八卦，乾為日、兌為月、離為星、震為辰、巽為石、坎為土、艮為火，坤為水者，本象也。又以乾為日、兌為星、離為月、震為辰、巽為石、坎為火、艮為土、坤為水者，變象也。取星之陽為剛以應兌，則震之辰為柔矣；取火之<pb n="12b"/>剛為陽以應坎，則坤之水為陰矣。本象者，天地之用，一而二也；錯綜者，人物之用，二而四也。天地交而生人物故也。</p>
                        </div>
                    </div>
<div>
                        <p>飛之走，雞鳬之類是也；走之飛，龍馬之屬是也。</p>
<div>
                            <p rend="四庫11">氣之輕疾者，陽也；飛之走者，陽之陰也。氣之重遲者，陰也；走之飛者，陰之陽也，皆交而生變化也。</p>
                        </div>
                    </div>
<div>
                        <p>陽主舒長，陰主惨急。日入盈度，陰從于陽；日入縮度，陽從于陰。<pb n="13a"/>
                        </p>
<div>
                            <p rend="四庫11">日一日行一度，積在過半周天以上者為縮，未及半周天以下者為盈。盖日一嵗一周天，冬至日起斗之十三度，<hi>謂近時也。堯時起虛，漢時起牛。</hi>故行度尚少則為盈，行度已多則為縮。盈度冬至已後也。日行在右而隨天入左，故陰從于陽。縮度夏至已後也。日行在左而隨天入右，故陽從於陰。陰從於陽則舒緩，故日漸長；陽從陰則慘急，故日漸短。</p>
                        </div>
                    </div>
<div>
                        <p>神者，人之主，將寐在脾，熟寐在腎，將寤在肝，<hi>又言在膽。</hi>正寤<pb n="13b"/>在心。</p>
<div>
                            <p rend="四庫11">神者，陽氣之精魂，人之主也。人之有神，如天之有日。將寐在脾，日入地之初也；熟寐在腎，日潛淵之時也；將寤在膽，日出東之初也；正寤在心，日當午之時也。邵子以心膽脾腎為四藏，膽視肝為有神，故<title>太玄</title>以膽為甲，<title>素問</title>以膽為清明之府，古人亦以膽為肝之神。</p>
                        </div>
                    </div>
<div>
                        <p>天地之大寤在夏，人之神則存于心。<pb n="14a"/>
                        </p>
<div>
                            <p rend="四庫11">午則日隨天在南，子則日隨天在北，一日之寤寐也。夏則日正在午，冬則日正在子，一年之寤寐也。故夏曰昊天而離為萬物相見之卦。日者，天之神也。人之神晝在心，夏也；夜在腎，冬也。晝則應用，夜則藏宻。<persName>揚子雲</persName>曰：「藏心於淵，神不外也。」謂棲心氣府而不外役於物，所以存神也。</p>
                        </div>
                    </div>
<div>
                        <p>水之族以陰為主，陽次之；陸之類以陽為主，陰次之。故水類出水則死，風類入水則死。然有出入之類，龜蟹鵝<pb n="14b"/>鳬之類是也。</p>
<div>
                            <p rend="四庫11">凡物皆具陰陽而所主不同，故水之物陰為主，出水則死，畏陽也；陸之物陽為主，入水則死，畏陰也。水陸之物相畏，如人鬼之相畏。人畏於暗，亦如鬼畏於明。人鬼之畏以神，故止于畏；水陸之畏以氣，故至于死。龜蟹鵞鳬，陰之能陽、陽之能陰者也。然龜蟹能久游，鵞鳬不能久伏，水以見陰之趨陽者易安，陽之趨陰者難安。是故治則小人易從君子，亂則君子難從小<pb n="15a"/>人也。</p>
                        </div>
                    </div>
<div>
                        <p>天地之交十之三。</p>
<div>
                            <p rend="四庫11">自日言之，夏之晝在天上者七分，冬之夜在地下者七分。自天言之，在地上十之七，在地下十之三，故陽數盈于七也。日與天不同者，日行有南北道故也。</p>
                        </div>
                    </div>
<div>
                        <p>天火，無體之火也；地火，有體之火也。火無體，因物以為體。金石之火烈于草木之火者，因物而然也。</p>
<div>
                            <p rend="四庫11">天火者，太陽之真火，無體之火也。地火潛于石、發于<pb n="15b"/>木，有體之火也。火本無體，因物為體。金石之火烈于草木之火者，隨物而然也。在人之身，心之真陽為君火者，天火也。心包絡之血為相火者，地火也。神龍有火者，亦真陽之氣也。螢火、燐火皆精華之餘，死火也，如死者之稱魂魄也。</p>
                        </div>
                    </div>
<div>
                        <p>氣形盛則魂魄盛，氣形衰則魂魄亦從而衰矣。</p>
<div>
                            <p rend="四庫11">水火者，陰陽之證兆；金木者，生成之始終。水火在人則精神，金木在人則魂魄也。人生始化曰魄，精氣之<pb n="16a"/>物也。既生陽曰魂，遊魂之變也。魄者，精之所生，在人則形也；魂者，神之所生，在人則氣也。故形為陰魄之所寓，氣為陽魂之所托，所以形氣盛則魂魄盛，衰則亦從而衰也。</p>
                        </div>
                    </div>
<div>
                        <p>魂隨氣而變，魄隨形而止，故形在則魄存、形化則魄散。</p>
<div>
                            <p rend="四庫11">魂隨氣變，陽也；魄隨形止，陰也。形在魄存，形化魄散，故聖人於死者卜其宅兆而安厝之，而先王以灰滅為極刑也。<pb n="16b"/>
                            </p>
                        </div>
                    </div>
<div>
                        <p>星為日餘，辰為月餘。</p>
<div>
                            <p rend="四庫11">陽精之宗為日，天之神魂也；陰精之宗為月，天之氣魄也。星為日餘者，陽之餘精也；辰為月餘者，陰之餘氣也。故星為天之神，辰為天之體也。日月在天，如人之真心命門，陰陽之本也。星為陽之餘，五星如人之五藏，諸星如人之四支百骸之精血也。辰之于天，則人之體魄是也。</p>
                        </div>
                    </div>
<div>
                        <p>星之至㣲如沙塵者，隕而為堆阜。<pb n="17a"/>
                        </p>
<div>
                            <p rend="四庫11">星隕為堆阜者，精敗氣散如人之有死也。星者天之精神也，天之精神有隕之時則人之精神有升之理。「惟聖罔念，作狂惟狂，克念作聖」，此之謂也。</p>
                        </div>
                    </div>
<div>
                        <p>藏者天行也，府者地行也，天地並行則配為八卦。</p>
<div>
                            <p rend="四庫11">乾為心，兌為脾，離為膽，震為腎，四藏應乎天者也。巽為肺，坎為胃，艮為肝，坤為膀胱，四府應乎地者也。此邵雍之論與《素問》諸書皆不同。諸書論五行，邵雍論八卦。八卦者，天地數也，先天之體也；五行者，人物數<pb n="17b"/>也，後天之用也。</p>
                        </div>
                    </div>
<div>
                        <p>八卦相錯者，相交錯而成六十四卦也。</p>
<div>
                            <p rend="四庫11">八卦相錯者，其象相交雜而成文；八卦相盪者，其氣相推變而生化。</p>
                        </div>
                    </div>
<div>
                        <p>夫<title>易</title>根於乾坤而生于姤復，蓋剛交柔而為復、柔交剛而為姤，自兹而無窮矣。</p>
<div>
                            <p rend="四庫11">易者，變易也，必有不易者焉，乃能萬變無極、生生不窮。是故乾坤為易之根也。乾坤大父母也，統六子而<pb n="18a"/>而無為；復姤小父母也，載二氣而生物。乾坤者，天之陰陽，其數逆行，未有一之卦也；復姤者，地之柔剛，其數順行，已有一之卦也。盖有地之後，元氣隨天左行，復姤相生，乾坤不動。左之三十二陽，復之一剛也；右之三十二陰，姤之一柔也。乾坤存一，復姤主之；復姤得乾坤之一、地之二二也。故<title>先天圗</title>左行之卦止于五變，其一常存，為大物之根也。</p>
                        </div>
                    </div>
<div>
                        <p>龍能大能小，然亦有制之者，受制於陰陽之氣，得時則<pb n="18b"/>能變化，變變則不能也。</p>
<div>
                            <p rend="四庫11">龍雖神，猶是物，故受制於陰陽之氣，比人為甚能變化，故以象乾。受制於陰陽，故乾不為龍而震為龍，震又為玄黄，則坤上六所謂<q>龍戰于野其血玄黄</q>。玄黄之雜，陰陽之交也。變化者，變其形；變變者，變其氣也。</p>
                        </div>
                    </div>
<div>
                        <p>一嵗之閏，六陰六陽；三年三十六日，故三年一閏。五年六十日，故五嵗再閏。</p>
<div>
                            <p rend="四庫11">三年三十六日，三天也，乾之策也。又二年二十四日，<pb n="19a"/>兩地也，坤之策也。十九年二百一十日，七閏無餘分，則歸奇象閏之數，閏之本法也。是故老陰老陽少陰少陽，歸奇之數，兩卦皆得二百二十八者，閏法所起也。厯法十九年為一章者，以七閏無餘分也。置閏之法起於日月之行不齊，日一日行天一度，月一日行天十三度十九分度之七，其十三度為一年十三周天之數，餘七分則為閏，故閏法以七與十九相取，以十二乗七得八十四，以十二乗十九得二百二十八，<pb n="19b"/>以年中取月、日中取時則又以八十四為七分、以二百二十八而為十九分也。今自一時而積之，一日餘七分；以一月三十日之數乗之，計二百一十分，十二月則二千五百二十分也。滿十九分為一時，年得一百三十二時餘十二不盡。若以十九年之數乗之，得四萬七千八百八十分，如法除折，每年得一十一日餘十二不盡。十九年共得二百九日餘二百二十八分，則一日十二時之分數也。通為二百十日，故十九<pb n="20a"/>年而七閏無餘分也。今欲求年年置閏七分滿十九而為閏，則知當閏之年矣。復以十二月之數乗一年之數，年得八十四分，滿二百二十八而為閏，則知置閏之月矣。欲求日，日置閏七分，滿十九而得閏一時，則知閏朔之日矣。復以十二時之數乗一日之數，日得八十四分，滿二百二十八分而得閏一時，則知合朔之時矣。大抵以七與十九相取者，閏法之粗也。以八十四與二百二十八而取者，閏法之宻也。盖閏本<pb n="20b"/>奇數，積於七、滿於十九，故七與十九自相乗除，皆得一百三十三月。與時法既衍十二以乗，當衍十二以除，故得二百二十八。其一月之分、一章之日，皆二百一十，所以係辭言<q>歸奇於扐以象閏</q>。而先天日數用一百三十三、星數用一百五也。閏本天之奇數，而以月求之，故知陽以陰為節，而陰陽相為體用也。二百二十八而十之，又偶之，則四千五百六十，乃四分厯一元之數也。<pb n="21a"/>
                            </p>
                        </div>
                    </div>
<div>
                        <p>
                            <title>先天圗</title>中，環中也。</p>
<div>
                            <p rend="四庫11">先天圗圓者為天，方者為地，人在地上即環中也。</p>
                        </div>
                    </div>
<div>
                        <p>月體本黑，受日之光而白。</p>
<div>
                            <p rend="四庫11">月體本黑者，陰也。受日之光而白，其甚則光者，得陽之氣也。凡聲色臭味之羙處，皆屬乎陽。</p>
                        </div>
                    </div>
<div>
                        <p>水在人之身為血，土在人之身為肉。</p>
<div>
                            <p rend="四庫11">水為血，土為肉，則石為骨、火為氣明矣。<persName>康節</persName>又曰<q>火為髓</q>，陽也。<pb n="21b"/>
                            </p>
                        </div>
                    </div>
<div>
                        <p>膽與腎同陰，心與脾同陽。心主目，脾主鼻。</p>
<div>
                            <p rend="四庫11">膽腎在下同為陰，心脾在上同為陽。心為陽中陽，脾為陽中陰，膽為陰中陽，腎為陰中陰。心主目，脾主鼻，膽主耳，腎主口。</p>
                        </div>
                    </div>
<div>
                        <p>陽中陽，日也；陽中陰，月也；陰中陽，星也；陰中陰，辰也。柔中柔，水也；柔中剛，火也；剛中柔，土也；剛中剛，石也。</p>
<div>
                            <p rend="四庫11">日月星辰，乾兌離震也；水火土石，坤艮坎巽也。若錯綜用之，則星為天之剛、辰為天之柔、水為地之陰、火<pb n="22a"/>為地之陽。又在藏府，則月為膽，應乎離；星為脾，應乎兌；土為肝，應乎艮；火為胃，應乎坎，與元㑹運世之序不同。由乎陰中之陽、陽中之陰、剛中之柔、柔中之剛，可以互變故也。</p>
                        </div>
                    </div>
<div>
                        <p>鼻之氣，目見之；口之言，耳聞之，以類應也。</p>
<div>
                            <p rend="四庫11">目與鼻同陽，故見鼻之氣；耳與口同陰，故聞口之言。</p>
                        </div>
                    </div>
<div>
                        <p>倚盖之説，崑崙四垂而為海，推之理則不然。夫地直方而静，豈得如圎動之天乎。<pb n="22b"/>
                        </p>
<div>
                            <p rend="四庫11">堯之厯象，倚盖之説也。舜之璿衡，渾天之説也。二説本同，惟唐<persName>一行</persName>知之，而倚蓋之末流謂<q>崑崙四垂為海遂有四神州</q>之論則失其本原，而入於誕妄矣。<title>隋志</title>載晋劉智云<q>昔聖王作圎蓋以圗列宿極在其中廻之以觀天象</q>，此亦知盖天之本者也。</p>
                        </div>
                    </div>
<div>
                        <p>動物自首生，植物自根生；自首生命在首，自根生命在根。</p>
<div>
                            <p rend="四庫11">本乎天者親上，本乎地者親下，故動物之首即如植<pb n="23a"/>物之根，斷之則死，命所在也。動物之中，飛者親上，走者親下，則又自别陰陽也。</p>
                        </div>
                    </div>
<div>
                        <p>海潮者，地之喘息也，所以應月者，從其類也。</p>
<div>
                            <p rend="四庫11">地有喘息，於海潮見之，本陰氣也，故應月而盛衰。今水入海處皆有潮河之決，亦潮之類也。岷江來也逺，其勢緩，故潮比浙江不顯。閩越間海，時有笑者，亦氣息之吹噴也。河據地勢最髙，其來湍悍，又北方沙地無山，所以至于決也。凡水㑹入處有山，禹必留之以<pb n="23b"/>殺其勢。灔澦君山孤山三山金山之類是也。河無山則為九河以䟽利之。九河既廢，故河決尤甚。江雖有山，猶未免於潮。洞庭、彭蠡又為湖，則夏秋水盛，客主交争之時不免如此。湖不可廢，則九河之類也。人氣短則喘促，氣長則舒緩，可以想二江之潮與河決之理矣。海潮正在東南者，巽為地户也。説者謂海口，當已。</p>
                        </div>
                    </div>
<div>
                        <p>震為龍，一陽動于二陰之下，震也。重淵之下有動物者，<pb n="24a"/>豈非龍乎？</p>
<div>
                            <p rend="四庫11">震以一陽動于重陰之下，在物則龍，在氣則雷。</p>
                        </div>
                    </div>
<div>
                        <p>風類水類，大小相反。</p>
<div>
                            <p rend="四庫11">風類水類，大小相反，陰陽不同也。故蟲在陸者小而魚龍之類極大，草木在陸者大而瓊枝珊瑚之類極小。</p>
                        </div>
                    </div>
<div>
                        <p>天之陽在東南，日月居之；地之陰在西北，火石處之。</p>
<div>
                            <p rend="四庫11">日月居東南者，乾兌也；石火居西北者，巽坎也。觀先<pb n="24b"/>天方圎二圗可以見矣。圎圗，天也，乾兌比離震則在東南；方圗，地也，巽坎比坤艮，則在西北。</p>
                        </div>
                    </div>
<div>
                        <p>起震終艮一節，明文王八卦也；天地定位一節，明伏羲八卦也。八卦相錯者，明交錯而成六十四也。數徃者順，若順天而行，是左旋也，皆已生之卦也，故云<q>數往</q>也。<q>知來者逆</q>，若逆天而行，是右旋也，皆未生之卦也，故云<q>知來</q>也。夫<title>易</title>之數由逆而成矣。此一節直解圗意，逆若逆知四時之謂也。<pb n="25a"/>
                        </p>
<div>
                            <p rend="四庫11">
                                <q>天地定位</q>者，乾與坤對；<q>山澤通氣</q>者，兌與艮對；<q>雷風相薄</q>者，震與巽對；<q>水火不相射</q>者，坎與離對。此<title>先天圗</title>八卦之次，即伏羲八卦也。先曰<q>天地定位</q>，乾上坤下也；次曰<q>山澤通氣</q>，坤一變為艮、乾一變為兌，舉逆行之變也。又曰<q>雷風相薄</q>，坤一變為震、乾一變為巽，舉順行之變也。末曰<q>水火不相射</q>，逆順之變，坎離皆居中也。納甲之法盖本諸此。山先澤、雷先風者，冬至之初日右行自艮始，天左行自震始也。水先火則右行<pb n="25b"/>為生氣，左行為布氣故也。<q>八卦相錯</q>者，往來交錯而成六十四卦，乾坤震巽上下也、坎離艮兌左右也，皆相錯而對也。數往知來之逆順，觀圗中六變之數則可知矣。<title>説卦</title>凡八卦相對者，皆從伏羲。卦中有一節以坎艮離兌相從，所以邵雍謂兌陽中陰、離陰中陽、艮柔中剛、坎剛中柔而互用也。若謂陽逆數也，山澤雷風水火皆以逆數之，故無不通。</p>
                        </div>
                    </div>
<div>
                        <p>
                            <title>堯典</title>朞三百六旬有六日，夫日之餘盈也六，則月之餘<pb n="26a"/>縮也亦六。若去日月之餘十二，則有三百五十四，乃日行之數，以十二除之則得二十九日。</p>
<div>
                            <p rend="四庫11">周天三百六十五度四分度之一，故三百六旬有六日為一朞。日月盈縮各六，則實得三百五十四。以十二月除之，月得二十九日半，故曰得二十九日也。大小月者，以所得半日之多少而分之也。</p>
                        </div>
                    </div>
<div>
                        <p>
                            <title>素問</title>肺主皮毛心脉脾肉肝筋腎骨，上而下、外而内也。心血腎骨，交法也，交即用也。<pb n="26b"/>
                        </p>
<div>
                            <p rend="四庫11">肺心脾肝腎，上而下也；皮毛脉肉筋骨，外而内也。南見而北藏，上顯而下隠，故上者主外、下者主内也。心，陽也，主血則陰也；腎，陰也，主骨則陽也。坎離之象，交法也。交者，用也。</p>
                        </div>
                    </div>
<div>
                        <p>乾為天之類，本象也；為金之類，别<hi>舊本作列</hi>象也。</p>
<div>
                            <p rend="四庫11">八卦以八物象之，本象也。其餘别象，則<title>説卦</title>所言者，猶其大凡，實未盡也。</p>
                        </div>
                    </div>
<div>
                        <p>天地並行，則藏府配。四藏，天也；四府，地也。<pb n="27a"/>
                        </p>
<div>
                            <p rend="四庫11">四藏四府，八卦之象也。天以神化氣，地以氣化形。府藏别居，榮衛並行，此乾坤坎離天地陰陽之至理也。</p>
                        </div>
                    </div>
<div>
                        <p>乾，奇也，陽也，健也，故天下之健莫如天；坤，耦也，陰也，順也，故天下之順莫如地，所以順天也。震，起也，一陽起也；起，動也，故天下之動莫如雷；坎，陷也，一陽陷於二陰；陷，下也，故天下之下莫如水；艮，止也，一陽於是而止也，故天下之止莫如山；巽，入也，一陰入二陽之下，故天下之入莫如風；離，麗也，一陰離於二陽，其卦錯然成文而華<pb n="27b"/>麗也，故天下之麗莫如火，又如附麗之麗；兌，説也，一陰岀於外而説於物，故天下之説莫如澤。</p>
<div>
                            <p rend="四庫11">以八物擬八卦，其象皆顯然者，聖人教人不示以所疑，至其委曲纎悉則俟窮理者深造而自得之。<title>説卦</title>所言猶是其大凡而未盡也。</p>
                        </div>
                    </div>
<div>
                        <p>火内暗而外明，故離陽在外，火之用用外也；水外暗而内明，故坎陽在内，水之用用内也。</p>
<div>
                            <p rend="四庫11">火用外，目之象也；水用内，耳之象也。火以内為體、外<pb n="28a"/>為用，水以外為體、内為用，陽者用也。</p>
                        </div>
                    </div>
<div>
                        <p>人寓形於走類者，何也？走類者，地之長子也。</p>
<div>
                            <p rend="四庫11">八卦若錯綜用之，以上為天、下為地，則乾為日、兌為月、坎為辰、巽為星、離為飛、震為走、艮為木、坤為草，故曰走類者，地之長子也。</p>
                        </div>
                    </div>
<div>
                        <p>自泰至否，其間則有蠱矣；自否至泰，其間則有隨矣。</p>
<div>
                            <p rend="四庫11">陰方用事，陽止而陰巽入事之，所以蠱也，蠱則否矣。陽方用事，陽動而陰悦從，民之所以隨也，隨則泰矣。<pb n="28b"/>此陰陽變易之漸，亦人事治亂之漸也。以人事論之，理盡於言也，而有數在其間，亦猶係辭叙七爻、叙十一爻、三陳九卦，大過之下無倫次，與夫巽究為躁之類也。以<title>先天圗</title>觀之，天道左行，由泰至井，存乾、大過不變則十二卦。由蠱至謙，存坎小過不變則十六卦。由否至噬嗑，存坤頥不變則十二卦。由隨至履，存離中孚不變則十六卦。十二與十六合二十八，偶之則五十六，用卦之數也。地用六變者，分乎用也；天用八<pb n="29a"/>變者，統乎體也。日月為易，兩卦一變，則十二卦者六變也；十六卦者，八變也。二六而用數盡，二八而體數終。盖陰陽之變，氣數之節也。是故否泰循環至十二而變又十六而極也。<title>先天圗</title>右行者反生，乾坤各六十四卦，由一至極大數，九十七之變有虚數。自乾為一而起者四十九數而至蠱，自坤為一而起者四十九數而至隨，若自一至萬又加天之細數三十二為一百二十九數，而用者無虚數。自乾坤而起，每卦用<pb n="29b"/>一數，隨蠱各當三十九，得需卦百萬之月數。盖四十九者，蓍數七七之全，天用之終，當變而相交，地三十九者，律數二六之半，地用之中，當變而相交。需卦數雖當七位實當六，故物之分數之極與一元月數之極㑹于此，析為細用而隨蠱當之必有變也。夫理無不通、數無不行，<title>先天圗</title>之作非天地自然之數之理安能如此之妙乎。故先生曰<q>吾終日言而未嘗違於圗，天地萬物之理盡在其中也。</q>
                                <hi>一百二十九變與九十七變之數具述在<pb n="30a"/>
                                    <title>通變</title>中與極數中。</hi>
                            </p>
                        </div>
                    </div>
<div>
                        <p>天有五辰，日月星辰與天為五；地有五行，金木水火與土為五。</p>
<div>
                            <p rend="四庫11">辰者，天體辰之於天，猶土之於地；天主用有神焉，辰不可以盡天，非若土即可以盡地，故日月星辰與天而五，水火金木與土而五，辰之外别名天土，即以為地也。</p>
                        </div>
                    </div>
<div>
                        <p>有温泉而無寒火，陰能從陽而陽不能從陰也。<pb n="30b"/>
                        </p>
<div>
                            <p rend="四庫11">水受火則温，火受水有滅而已，不能從陰也。所以泰則小人皆為泰，否則君子有死而已，不能從小人而為否也。火温水，益之也；水滅火，害之也。故泰則君子養小人，否則小人傷君子也。</p>
                        </div>
                    </div>
<div>
                        <p>有雷則有電，有電則有風；雨生於水，露生於土；雷生於石，電生於火；電與風同為陽之極，故有電必有風。</p>
<div>
                            <p rend="四庫11">雷者，震之氣也；電者，離之氣也；風者，巽之氣也。後天之象非先天之數也。陽為重陰所制，怒氣發而為雷，<pb n="31a"/>怒而極激而為電，陰已不能制矣。散而為風，則又反制於陰也。故風與電皆為陽之極。雨者，水之氣，烝則為雲，凝則為雪。露者土之氣，升則為霧，結而為霜。雷出於石，電生於火，有雷則有電，火出於石也。</p>
                        </div>
                    </div>
<div>
                        <p>木之堅非雷不能震，草之柔非露不能潤。</p>
<div>
                            <p rend="四庫11">木者地之剛，雷亦地之剛；草者地之柔，露亦地之柔。剛能相制，柔能相益。<pb n="31b"/>
                            </p>
                        </div>
                    </div>
</div>
</div>
<div>
                <head>卷七</head>
                <byline>欽定四庫全書</byline>
<byline>皇極經世觀物外篇衍義卷七</byline>
<byline>宋張行成撰</byline>
                <div>
                    <head>觀物外篇<hi>下之上</hi>
                    </head>
                    <div>
                        <p>陽尊而神，尊故役物，神故藏用。是以道生天地萬物而不自見也。天地萬物，亦取法乎道矣。</p>
<div>
                            <p rend="四庫11">天地萬物包於虛而生於氣，虛者陰也，氣者陽也。虛以待用，氣以致用也。氣出於虛，役物藏用，生天地萬<pb n="1a"/>物而不自見，是為神也。所謂神者，自然而然，不知所以然。蓋誠性實理，中孚无妄，能生變化者也。雍謂天地萬物取法於道者，神之自然也；謂陰㡬於道，故以況道者，虛之容靜也。</p>
                        </div>
                    </div>
<div>
                        <p>陽者道之用，陰者道之體，陽用陰、陰用陽；以陽為用則尊陰，以陰為用則尊陽也。</p>
<div>
                            <p rend="四庫11">道體常盡變，陽動而變，故為道之用；陰靜而常，故為道之體。陽動陰靜，陽尊陰卑。至于隨時變通，則陽中<pb n="1b"/>有陰、陰中有陽，迭相為用，故陰用陽、陽用陰，以陽為用則尊陰，以陰為用則尊陽也。陽盡陰純，坤為主矣；陰為主，則陽為使。故震之一陽復於冬，至帥萬物以出而居二陰之下也。寅卯之間，離陽雖已包陰，而陰猶得位，兑當辰巳，陽長寖極，陰勢既微，行将去矣。尚以餘氣據二陽之上者，力未盡也。故曰<q>積惡之家必有餘殃</q>。陽用既廣，事業大成，而後乾體足焉。陰盡陽純，乾為主矣。陽為主則陰為使，故巽之一陰遇於夏，<pb n="2a"/>至帥萬物以入，而居二陽之下也。申酉之間，坎陰雖已包陽，而陽猶得位。艮當戍亥，陰長寖極，陽勢既微，行将去矣，尚以餘氣據二陰之上者，力未盡也，故曰<q>積善之家必有餘慶</q>。陰用既廣，事業大成，而後坤體備焉。此伏羲八卦陰陽迭用、尊卑迭主之義也。若以<persName>文王</persName>八卦言之，坎以代坤，居乎冬至，一陽在中為物之主，陽即用事矣。離以代乾，居乎夏至，一陰在中為物之主，陰即用事矣。<persName>伏羲</persName>八卦<title>易</title>之體也，成體要終，<pb n="2b"/>故乾上坤下，著陰陽之已定，<persName>文王</persName>八卦，<title>易</title>之用也；致用自初，故離南坎北，取陰陽之始交，陽為陰用，如<persName>文王</persName>率諸侯以事商也。陰為陽用，如<persName>曹操</persName>伐羣雄以安漢也。以成體言，則<persName>紂</persName>當坤而<persName>獻</persName>當乾；以致用言，則<persName>操</persName>當離而<persName>文</persName>當坎。周之成位雖在<persName>武王</persName>而翦商之迹，實肇乎居岐之初；魏之成位雖在<persName>曹丕</persName>，而代漢之迹已基乎遷許之際。以理求之，斷可識矣。是故巽離兑，本陽體也，而陰來交之；震坎艮，本陰體也，而陽來交之。<pb n="3a"/>天下之理，論貴賤之分，則少者貴；論強弱之勢，則衆者強。<persName>文王之</persName>卦得一陰者為三女，得一陽者為三男，其為尊卑多少貴賤之理也。伏羲之卦，得陽多者屬乎陽，得陰多者屬乎陰，其為尊卑衆寡強弱之理也。自地二言之，陰陽相為用者如此。若夫自天一言之，陽上陰下，陽尊陰卑，蓋有不易之理。少者不必貴，多者不必賤，衆者不必強，寡者不必弱，兹乃致一之論，故<persName>康節</persName>先曰<q>陽尊而神</q>也。<pb n="3b"/>
                            </p>
                        </div>
                    </div>
<div>
                        <p>陰幾於道，故以況道也。六變而成三十六矣，八變而成六十四矣，十二變而成三百八十四矣。六六而變之，八八六十四變而成三百八十四矣；八八而變之，七七四十九變而成三百八十四矣。</p>
<div>
                            <p rend="四庫11">既曰<q>陽者道之用陰者道之體矣</q>，又曰<q>陰㡬於道故以況道</q>，何也？太極見乎陰陽，未動之初至靜而虚，當以陰名靜為體而動為用。體近本而用近末，故陰㡬於道也。且太極在一年，則純坤用事、一陽将復之時；<pb n="4a"/>在聖人之心，則退藏於宻、寂然不動之際。自始終而言，退藏於宻者，為萬動之終；自終始而言，寂然不動者，為萬動之始。蓋寂然不動，衆體具全；感而遂通，羣用俱應，正如六陰方純，一陽已復，一靜一動，間不容髪。是故有冥有罔，北乃為玄，冬雖収藏之終，實是施生之始。有體則用隨之，若無用焉，是棄物爾。天地聖人，豈棄物乎？是故<persName>孔子</persName>、<persName>孟軻</persName>處亂世，汲汲行道者，急於致用也。雖然，其徒<persName>顔</persName>
                                <persName>閔</persName>
                                <persName>冉</persName>
                                <persName>耕</persName>不仕，後世如<persName>嚴君平</persName>
                                <pb n="4b"/>
                                <persName>龎德翁</persName>
                                <persName>孫登</persName>之徒亦多不仕，豈為己而絶人、立體而無用乎？<title>易</title>曰：<q>元亨利貞</q>，<title>記</title>曰<q>喜怒哀樂之未發謂之中發而皆中節謂之和</q>。元而亨，利必歸于貞，貞然後能返於元；未發而中，發乃能和，和然後不喪其中。蓋體成而用，用斯為利，用既善而體復全，未成而用，用反為害，用未終而體已喪。髙士居亂世，雖有濟物之心，而無應世之迹者，方求成體，未暇致用，與聖人成噐而動者，自當不同爾。夫豈中心空然如死灰槁木<pb n="5a"/>誠絶於物乎。故<persName>康節</persName>之論雖曰<q>陰㡬於道</q>，又先曰<q>陽尊而神</q>，所以六八之變咸自道而生也。一變三重之則六，六者天之用數；一變四重之則八，八者天地之體數。六耦為十二，十二者地之用數。六一為七，七者天之贏數。六變而三十六者，重卦六正卦之交，而三十六正之卦數也。八變而六十四者，重卦之全數也。十二變而三百八十四者，復姤相交，各得三十二。<title>先天圖</title>十二變成六十四卦之爻數也。六六而變之者，<pb n="5b"/>主爻之用而變也。用生乎體，則八八六十四卦，成三百八十四爻也。八八而變之者，主卦之體而變也。體成乎用，七七四十九變而成三百八十四爻也。四八三百二十，八八六十四，以八而變，凡四十八變而成三百八十四。言四十九變者，論揲蓍存掛一之數也。四十九變得三百九十二，每卦虚存掛一之數，是為八卦本體，餘則三百八十四爻也。六八爻，卦之變，天地之體用，變化不窮，而皆始乎一。出乎虚，散乎物，故以<pb n="6a"/>陰況道者，虛也，謂天地變化盡生乎其間也。以陽為尊而神者，一也，謂以變化役物而善藏其用也，虚不得一無以起用也。</p>
                        </div>
                    </div>
<div>
                        <p>無極之前，陰含陽也；有象之後，陽分陰也。陰為陽之母，陽為陰之父，故母孕長男而為復，父生長女而為姤，是以陽起於復而陰起於姤也。</p>
<div>
                            <p rend="四庫11">坤當無極之數，乾為有象之祖。陰為陽母，自然而生男，故後天以中孚生復也；陽為陰父，相感而生女，故<pb n="6b"/>後天以咸生姤也。此明<title>先天圖</title>復姤生於乾坤而為小父母也。嘗試論之，極，至也、中也，理以中為至。太極者，大中之謂也。謂太極為無偏係於無，非中也；謂太極為有偏係於有，非中也。知虚即氣，然後知太極。太極一也，指一為虛，氣實存焉。太虚之外，寜復有氣，指一為氣，氣猶潛焉。太虚之中，初未見氣，即氣即虚，非一非二，故太極者兼包有無、不倚動靜，其元之元歟？靜則見虛，動則見氣，氣動為陽，靜復為陰，氣靜為陰，<pb n="7a"/>動復為陽，動靜宻庸，間不容髪。偏而各倚，一則為二；中而相通，二乃為一。有偏有中，象則三矣。有二有一，數則三矣。是故太極元氣函三為一也。天下之理，有一必有二，有二必有三，故三為一之真數，一然後能三，三然後能一，故三為一之用數。有上有下，乃有上下之中；有内有外，乃有内外之中，若各執一偏，不相為用，是不知二也，何自而能一乎？萬古之日，一嵗之日是也；萬古之物，一嵗之物是也。今以萬古為一嵗，而以<pb n="7b"/>一嵗觀太極，則至理昭然矣。無極之前，陰含陽也，坤則主之，其冬至之時乎？靜極而動，動而生陽，自復至乾；動極而靜始，在天正中，陰又生焉。有象之後，陽分陰也，乾則主之，其夏至之時乎？動極而靜，靜而生陰，自姤至坤，靜極而動始，在地正中，陽又生焉。由靜之動，以陰役陽，自復至同人而中，陰陽適半，物乃滋焉。由動之靜，以陽役陰；自姤至師而中，陽陰適半，物乃成焉。南北，陰陽之偏也，在天地為中者，天地之所合<pb n="8a"/>也。東西，天地之偏也，在陰陽為中者，陰陽之所合也。天地不合則不一，不一則二氣不生；陰陽不合則不一，不一則萬物不遂。故冬至為子中，夏至為午中，子午不同而中同；春分為卯中，秋分為酉中，卯酉不同而中同。乃知二之未嘗無三，中之未嘗非一也。惟是因象立數，各有指義，始若不同，終歸一致。<title>歸藏</title>首坤，以陰為一也。<title>周易</title>先乾，以陽為一也。陰一陽二月陰為陽母也，故母孕長男而為復；陽一陰二，陽為陰父也，<pb n="8b"/>故父生長女而為姤。二者不同，孔子通之。<title>係辭</title>曰<q>闔户之謂坤，闢户之謂乾</q>。坤先於乾，<title>歸藏</title>義也。<q>天尊地卑，乾坤定矣。</q>乾先於坤，<title>周易</title>義也。至於<title>序卦</title>剥受之以復，夬受之以姤，陰陽迭用，混而為一也。由是言之，中無常然，當時為是，是謂時中，曾非執一。明此者無適不當，昧此者無適而當。<persName>伊尹</persName>躬耕有莘，終相<persName>湯</persName>而伐<persName>桀</persName>，<persName>仲尼</persName>歴聘列國，及返魯而著書，非不一也，以由中也。<persName>比干</persName>諫<persName>紂</persName>剖心，<persName>㣲子</persName>去之；太公相周伐<persName>紂</persName>，<persName>伯夷</persName>非<pb n="9a"/>焉。非執一也，以求中也。若夫<persName>楊氏</persName>為我，其極無君；<persName>墨氏</persName>兼愛，其極無父。執一而偏者，若一而二；兼兩而中者，若二而一。故曰無三則無中，無中則無一也。道家者流有三一之説，心一腎一脾一，三也。三者合而為用一也。惜其立教乃不然爾。老子之得一，孔子之致一，釋氏之不二，皆一也。<persName>老子</persName>以無為一，<persName>釋氏</persName>以空為一，<persName>孔子</persName>以中為一，知始終各倚一偏，而中央通于上下也。則吾道其優乎。<pb n="9b"/>
                            </p>
                        </div>
                    </div>
<div>
                        <p>性非體不成，體非性不生。陽以陰為體，陰以陽為體。動者性也，靜者體也。在天則陽動而陰靜，在地則陽靜而陰動。性得體而靜，體隨性而動，是以陽舒而陰疾也。</p>
<div>
                            <p rend="四庫11">别而言之，天為陽為動為性，性者用也；地為陰為靜為體，體者質也。合而言之，天有陽亦有陰，有動亦有靜，有性用亦有體質；地有陰亦有陽，有静亦有動，有體質亦有性用。性非體不成者，陽得陰而凝，虚頼實以立也；體非性不生者，陰待陽而發，實從虚以出也。<pb n="10a"/>陰至坤而成體，乾之十二陽實託焉，故陽以陰為體。復自坤出三十一變而夬為春為夏，則陰以陽為用也。陽至乾而成體，坤之十二陰實託焉，故陰以陽為體。姤自乾出三十一變而剥為秋為冬，則陽以陰為用也。以陰為體，以陽為用，在天則陽動而陰靜者，陽動而消陰也；以陽為體，以陰為用，在地則陽靜而陰動者，陰動而消陽也。此則陰陽各有體性也。性得體而靜者，陽戀陰也，陽主性而以陰為性之體，陰體靜<pb n="10b"/>故陽行舒遲也。體得性而動者，陰戀陽也，陰主體而以陽為體之性，陽性動故陰行疾速也。此則陰為體、陽為性也。是故陰陽不相離，雖交相為用，而各有所主也。</p>
                        </div>
                    </div>
<div>
                        <p>陽不能獨立，必得陰而後立，故陽以陰為基；陰不能自見，必待陽而後見，故陰以陽為唱。陽知其始而享其成，陰效其法而終其勞。</p>
<div>
                            <p rend="四庫11">動不得靜而不止，故陽不能自立；陰為基而後立，隠<pb n="11a"/>不託顯而不彰，故陰不能自見。陽為唱而後見，陰陽雖相待，然見於天地間者，無非一陽，陰則分之而已。陽一陰二，陽先陰後，一如形而二如影，影則效形。先為父而後為子，子則代父。故陽知其始，陰效其法。陰終其勞，陽享其成也。且陽生於子一也，伏羲之復、文王之坎，無非一也。陰生於午，二也。伏羲之姤、文王之離，無非二也。陽中於卯生也。伏羲之離、文王之震，無非生也。陰中於酉成也。伏羲之坎、文王之兑，無非成<pb n="11b"/>也。文王之八卦，坤居離兑之間，位乎未申，乾居兑坎之間，位乎戍亥居坎之前者，有一未形，知大始也。居離之後者，應乎坎二，效其法也。居兑之前者，作成萬物，終其勞也。居兑之後者，據坤之位，享其成也。坤居西南，陰土也；艮居東北，陽土也。坤為土而物之作成正在未申者，陽将入地之時也。艮亦為土，而物之滋生，乃在寅卯者，陽已出地之時也。陽雖生於子，實兆於亥，故十月薺麥生西北為天門，而乾居之陰雖生<pb n="12a"/>於午，實兆於已，故四月靡草死東南為地户，而巽居之。以坤居未申則乾宜居寅卯，乾不居震居之者，君不自為，長子代父也。以乾居西北，則坤宜居東南，坤不居巽居之者，臣不造始，長女代母也。以天地之理推君臣父子夫婦之義，不亦昭然矣乎。</p>
                        </div>
                    </div>
<div>
                        <p>陽能知而陰不能知，陽能見而陰不能見也。能知能見者，為有，故陽性有而陰性無也。陽有所不徧，而陰無所不徧也；陽有去而陰常居也。無不徧而常居者為實，故<pb n="12b"/>陽體虛而陰體實也。</p>
<div>
                            <p rend="四庫11">陽以神為性，陰以氣為性。神者靈也，氣者質也。故陽有知見而陰無知見，剖心於地，血在而知亡；抉眼於槃，睛存而見滅。是以月無光，假日以為光；魄無識，資魂以為識。所謂陽性有而陰性無者，非無也，可以謂之無也。陽以氣為體，陰以形為體。氣者虚也，形者實也。自用而言，實有不徧，虚無不周；實有消亡，虛無去住。若自體言，則氣先盡而形常餘，氣内聚而形外包。<pb n="13a"/>所以光熖冷而灰炭存，華葉乾而根荄在，米粒小而粃粕大，果液少而苴滓多。故曰陽體虚而陰體實也。天地合而生人，兼乎陰陽之理。靈性者，天之神也；質性者，地之氣也。靈性乃有知識見聞，質性僅分剛柔清濁。若見于氣體之間，則氣已散而骨不腐，形有具而氣不周也。夫陰陽異用，體性殊科，滯有者偏於實，溺無者執於空。竊嘗論之，陰陽之分有虛實明暗，在人則為動靜語黙。自夜言之，以照為明，明有限而暗<pb n="13b"/>無窮；自晝言之，以蔽為暗，暗有極而明無際。自虚言之，壘土為山，架木為室，實少而虚多；自實言之，鑿户為牖，穴土為空，虛小而實大。或者曰，動有邇遐，靜無邊際，語可窮究，黙難測窺。我将曰，動無不之，靜有所止，語行萬世，黙在一身。蓋天下之理必有體用，體用之際必有其中。所謂中者，當而已矣。執一非道，貫三為道。故曰<q>一陰一陽之謂道</q>。有陰有陽，乃有中矣。惟是兩端既立，勢必相形。形而上之噐則為道，形而下<pb n="14a"/>之道則為噐。亦如陰陽本自不二，去人情之妄，循天理之誠，一以貫之，無非至當矣。夫人之所為學道者，最切莫若身。男女之愛，至情也；死生之别，至恨也。敗棺破露，或見死者之形，則厭然而惡，然則平日之愛非愛其形也，愛其使形者也。髙堂闃寂，似聞死者之聲，則惕然而驚，然則平日之愛非愛其使形者也，愛其形也。諒以愛出妄，情非由誠；性隨性變遷，初無定是。若乃寤寐之見如平生者，想也。想且然，況誠乎？故<pb n="14b"/>曰<q>誠者物之終始也不誠無物</q>。誠者，天下之實理，窮是理焉，可以學矣。</p>
                        </div>
                    </div>
<div>
                        <p>天地之本其起於中乎？是以乾坤屢變而不離乎中。</p>
<div>
                            <p rend="四庫11">太極者，大中之氣也。判為兩儀，陽生地中，自子至己而乾純；陰生天中，自午至亥而坤純。陰復生陽，陽復生陰，陰陽循環，萬變無極，而常本乎中。蓋陰者陽之基也，陽者陰之基也。由子而午，陽之時極矣。天方中焉，時雖極而道未極，故生陰以基陽，基成則陽復行<pb n="15a"/>也。由午而子，陰之時極矣。地方中焉，時雖極而道未極，故生陽以基陰，基成則陰復行也。天下之理，事不過則不濟，物不過則不盛。聖人立事，仁義不能不偏；乾坤成物，陰陽不能不勝者，将以求其至也。惟合兩為一，道本常中，所以變而能通，其用不窮。乾初至上六，陽已亢用九，而陰姤則自八之七、自七之六，未有盡也。坤初至上六，陰已疑用六，而陽復則自七之八、自八之九，未有盡也。是故極既訓盡，亦又訓中。物偏<pb n="15b"/>乎一，其極則盡以其方而不還也。道通乎兩，其極則中以其圓而還也。所以陰陽各分十二，乾坤止用六爻，進六退六，六乃居中。在進為終，在退為始。晝之終者，夜方始；夜之終者，晝方始也。依乎中庸之人，不倚一偏，通乎晝夜之道而知，一死生而不累，處吉凶而皆安。心之所存，以正為勝者，知其無盡也。是故國移者未嘗不戮，人死者不可復生。唐虞雖禅而不滅，顔冉雖夭而不亡也。<pb n="16a"/>
                            </p>
                        </div>
                    </div>
<div>
                        <p>人居天地之中，心居人之中。日中則盛，月中則盈，故君子貴中也。</p>
<div>
                            <p rend="四庫11">太極分為天地。在天地則為人，鍾而生人。在人則為心。人者天地之太極，故居天地之中。天地待之以為主，亦頼之以為用。心者人之太極，故居人之中，人待之以為主，亦頼之以為用。日中則盛，月中則盈，君子貴中，不亦宜乎。天以午為中，地以子為中。陽以卯為中，陰以酉為中。日以正晝為中，月以望日為中。五行<pb n="16b"/>以土為中，六合以虛為中。其為中則同，其所以中則不同，故君子之中庸也，君子而時中。執中無權，猶執一也。</p>
                        </div>
                    </div>
<div>
                        <p>本一氣也，生則為陽，消則為陰，故二者一而已矣。四者二而已矣。六者三而已矣。八者四而已矣。是以言天不言地，言君不言臣，言父不言子，言夫不言婦也。然天得地而萬物生，君得臣而萬化行，父得子、夫得婦而家道成。故有一則有二，有二則有四，有三則有六，有四則有<pb n="17a"/>八。</p>
<div>
                            <p rend="四庫11">太極一氣也。氣生則進而為陽，消則退而為陰。故有一則有二也。有氣必有形，亦有一則有二也。故有陰陽則有天地。陰陽者，氣之二也。天地者，形之二也。氣自子至午為升，自午至子為降，二而已矣。有地以限之，自子至寅，地中升於地上者，為陰中之陽；自卯至已，地上升於天中者，為陽中之陽；自午至申，天中降於地上者，為陽中之陰；自酉至亥，地上降於地中者，<pb n="17b"/>為陰中之陰。故有二則有四也。三者天之用也，陽之生也，自少至中，自中至老；陰之生也，亦自少至中自中至老。所以天用三畫，地用三畫，有三則有六也。四者，地之體也。形有四方，氣有四時，所以天有四卦、地有四卦。有四則有八也。二者一而已者，二氣本一元也。四者二而已者，四象本二氣也。六者三而已者，陰無用，託陽以為用，陰陽同一用也。八者四而已者，天無體，託地以為體，天地同一體也。一不分兩則不立，<pb n="18a"/>故偶數為體；兩不合一則不通，故奇數為用。體分乎兩，用合乎一，故曰<q>兩不立則一不形，一不見則兩之用息。</q>
                            </p>
                        </div>
                    </div>
<div>
                        <p>有意必有言，有言必有象，有象必有數，數立則象生，象生則言著彰，言著彰則意顯。象數則筌蹄也，言意則魚兎也。得魚兎而忘筌蹄，可也；捨筌蹄而求魚兎，則未見其得也。</p>
<div>
                            <p rend="四庫11">因有意以至有數，謂作易之初也。因數立以至意顯，<pb n="18b"/>謂成書之後也。發於心者為意，發於口者為言。健順動止䧟麗説入，凡可言者皆象也。既有其象，則一二三四五六七八其數可數矣。是故<title>易</title>起於數也。太極肇分，十數斯具。天五地五，各以一而變四。其二無體，所存者八。有天而地效之，所謂八者，四而已。故卦止於八而象止於四也。由四象八卦，衍而推之，至於千萬億兆，當此數者必具此象，有此象者必應此數。大而天地，小而鱗介，毫釐不差。吐於口者，可得而言揚，<pb n="19a"/>得於心者，可得而意㑹。此<title>易</title>之所以畫也。昔<persName>伏羲</persName>作十言之訓，曰乾坤坎離艮震巽兑消息，更三聖人，無出乎此者，以象數有定，不可增虧故也。由言而得意焉，魚兎既獲，筌蹄可忘，故<persName>雍</persName>謂先天之學為心法也。</p>
                        </div>
                    </div>
<div>
                        <p>天變而人效之，故元亨利貞<title>易</title>之變也。人行而天應之，故吉凶悔吝<title>易</title>之應也。以元亨為變，則利貞為應；以吉凶為應，則悔吝為變。元則吉，吉則利應之；亨則凶，凶則應之以貞；悔則吉，吝則凶，是以變中有應、應中有變也。<pb n="19b"/>變中之應，天道也，故元為變則亨應之；利為變則應之以貞；應中之變，人事也，故變則凶、應則吉；變則吝、應則悔也。悔者吉之先而吝者凶之本，是以君子從天不從人。</p>
<div>
                            <p rend="四庫11">
                                <title>觀物</title>之書衍四象，四象即四德，故此二節可以推<title>内篇</title>述作之大體。元亨利貞在天為春夏秋冬，氣之四變也；在人為仁義禮智，德之四變也。天變而人效之，故為<title>易</title>之變也。吉凶悔吝，因人事之是非，天報之以<pb n="20a"/>禍福，人行而天應之，故為<title>易</title>之應也。合而言之如此，若别而言之則變中自有變應，故以元亨為變則利貞為應，天之變應也；應中亦自有變應，故以吉凶為應則悔吝為變，人之變應也。元有吉之道，不成不已，故秋則利應之；亨有凶之道，盛極則衰，雖天不免，惟歸根復命應之以貞而已，此變中有應，天之道也。既曰元則吉，吉則利應之；亨則凶，凶則應之以貞。又曰元為變則亨應之，利為變則應之以貞者，或以元亨為<pb n="20b"/>變、利貞為應，則生成之次也；或以元利為變、亨貞為應，則奇偶之次也。蓋元則吉，以亨為吉也，故利應之；亨則凶，以利為凶也，故應之以貞。自貞反元，衰而復盛也。故元為變則亨為應，由亨得利，盛而必衰也。故利為變則貞為應，以理求之，斯無礙矣。本凶也，能悔則變吉；宜悔也，致吝則變凶。因悔吝以生吉凶，此應中有變，人之事也。是故變則為凶，我能應之則吉；變則為吝，我能應之則悔。又以凶吝皆為變，吉悔皆為<pb n="21a"/>應者，教人以避凶趨吉之道也。悔者，吉之先；吝者，凶之本。人有悔吝異情，故吉凶殊應，不若天道無心，一切守貞，則無非吉也。故曰<q>吉凶者貞勝者也</q>。是以君子從天不從人也。</p>
                        </div>
                    </div>
<div>
                        <p>元者，春也，仁也。春者，時之始；仁者，德之長。時則未盛而德足以長人，故言德不言時。亨者，夏也，禮也。夏者，時之盛；禮者，德之文。盛則必衰而文不足救之，故言時不言德。故曰<q>大哉乾元</q>，而上九有悔也。利者，秋也，義也。秋者，<pb n="21b"/>時之成；義者，德之方。萬物方成而獲利，義者不通於利，故言時不言德也。貞者，冬也，智也。冬者，時之末；智者，德之衰。貞則吉，不貞則凶，故言德而不言時也。故曰<q>利貞者性情也</q>。</p>
<div>
                            <p rend="四庫11">春冬言德不言時，秋夏言時不言德。春冬近本，故東北為山，藏用以崇德；夏秋近末，故西南為地，顯仁以致用。乾元，春也，故曰<q>大哉</q>，上九夏也，故曰<q>有悔</q>。利為情而貞為性，秋為利而冬為貞也。<pb n="22a"/>
                            </p>
                        </div>
                    </div>
<div>
                        <p>道生天，天生地。</p>
<div>
                            <p rend="四庫11">虚者道之體，神者道之用。神者誠也，誠則有精，精則神，變化自然，莫知其然。故<q>道生天</q>者，太虚之中自然氤氲而神生氣也。<q>天生地</q>者，大象之中類聚交感而氣生質也。</p>
                        </div>
                    </div>
<div>
                        <p>及其功成而身退，故子繼父禅，是以乾退一位也。</p>
<div>
                            <p rend="四庫11">陽者一也，陰者二也。陽為天，陰為地。乾知太始，有一未形，故道生天；陽生陰，故天生地。道生天地，功成無<pb n="22b"/>為，長子代父用事於震。乾退一位而居亥者，有一未形，無為之地也。天即是乾，乾即是道，子繼父禅即父之體，非一非二也。故<title>易</title>言虛不言無，言宻不言空。</p>
                        </div>
                    </div>
<div>
                        <p>象起於形，數起於質，名起於言，意起於用。天下之數出於理，違乎理則入於術。世人以數而入術，故失於理也。</p>
<div>
                            <p rend="四庫11">象以擬天下之形，數以定天下之質，名以出天下之言，意以盡天下之用。謂<title>易</title>之象數名意也。理者，自然也。數出於理，道法自然也。如圓者圍三徑一，方者圍<pb n="23a"/>四徑一，天圓故以一起，以三為用；地方故以一起，以四成體，皆理之自然也。術者但明其數而已，不知其所以然者理也。三連六㫁，中虚中滿，仰盂覆椀，上缺下斷，象也。天地日月雷風山澤，形也。一二三四五六七八，數也。健順動止麗䧟説入，質也。乾坎艮震巽離坤兑，名也。乗承應比，悔吝進退，意也。言見乎文，用見于事也。氣聚為象，凝則為形；道運為數，布則為質。形麗於實，質近乎虚也。<pb n="23b"/>
                            </p>
                        </div>
                    </div>
<div>
                        <p>天下之事皆以道致之，則休戚不能至矣。</p>
<div>
                            <p rend="四庫11">道者天理之公，休戚者人情之私也。天下之事茍任天理之公，則吉凶以貞勝，動無非利；得喪以命處，居無非安。何休戚能累其心哉。故君子無入而不自得也。</p>
                        </div>
                    </div>
<div>
                        <p>天可以理盡而不可以形盡，渾天之術以形盡天，可乎？</p>
<div>
                            <p rend="四庫11">理者太虛之實義，<persName>孔子</persName>所謂誠，<persName>釋氏</persName>所謂實際，道家所謂天真自然。自然者，原其始；實際者，要其終；誠者，<pb n="24a"/>始終若一，舉其中也。誠者實也，氣數神用之所起也。在氣數為命，在神用為性，而理行乎其間矣。神無盡，理亦無盡。氣數疑若有盡，然大氣大數合乎一，四旁上下，氣不可盡也。溝澗正載，數不可盡也。天以辰為體，無物之一氣也，與太虚相為無極，故天不可盡也。實者有限，虚者無窮。神理不可盡者，以虛而已。聖人曰窮神窮理云者，自我窮之，得其極至則為可盡也。欲盡天者，亦當如窮神焉。以理索其至而已。<persName>康節</persName>曰<pb n="24b"/>
                                <q>天之大，陰陽盡之矣。</q>蓋天雖無窮而不過陰陽二端，此可以理盡者也。若<persName>鄒衍</persName>之流有九州之外自有九州之説，是欲以形盡天，比渾天之術尤為荒唐之論也。</p>
                        </div>
                    </div>
<div>
                        <p>精義入神以致用也，不精義則不能入神，不能入神則不能致用。</p>
<div>
                            <p rend="四庫11">惟至誠為能生精，惟至精為能生神，此生出之本，有至理在其間，然不過乎專一而已。精義入神，不知所<pb n="25a"/>以然而然，故能致用也。津人操舟，僂者承蜩，庖丁解牛，輪扁斵輪，皆入神致用之義。在孟子則曰<q>為仁在熟之而已</q>。精則熟，熟則妙，天下之事欲進乎神者，要在於熟，無他巧也。</p>
                        </div>
                    </div>
<div>
                        <p>為治之道必通其變，不可以膠柱，猶春之時不可行冬之令也。</p>
<div>
                            <p rend="四庫11">春夏秋冬，皇帝王伯，道德功力，體分乎四，用歸于一，變而能通，<title>易</title>之義也。<pb n="25b"/>
                            </p>
                        </div>
                    </div>
<div>
                        <p>自然而然，不得而更者，内象内數也；他皆外象外數也。</p>
<div>
                            <p rend="四庫11">先天、陰陽二圖，内象内數也。先後有倫，變之則亂。蓋自然而然，不得而更也。其他象數則變易無常，後天之易，孔子序之，惟以理為次者，内象内數，立體之經；外象外數，應用之變也。故三易屢更，先天不易。</p>
                        </div>
                    </div>
<div>
                        <p>天道之變，王道之權也。</p>
<div>
                            <p rend="四庫11">天道有變，不失其常；王道有權，不亂其經。經常者，自然之理，簡易之道也。天道不過乎陰陽，王道不過乎<pb n="26a"/>仁義。</p>
                        </div>
                    </div>
<div>
                        <p>卦各有性有體，然皆不離乾坤之門。如萬物受性于天，而各為其性也。其在人則為人之性，在禽獸則為禽獸之性，在草木則為草木之性。</p>
<div>
                            <p rend="四庫11">太極之虚為乾坤之性，太極之氣為乾坤之體。太極一也，有動有靜，是為陰陽，是為柔剛。乾坤既分，性體斯辨。凡卦之性體，雖各不同，然萬變不過乎兩端。兩端同歸于一致者，以諸卦生於乾坤，乾坤本於太極，<pb n="26b"/>猶人物之性不同，而皆出乎天也。天為一靈性也，地為二氣性也；人為三，種性也。數極于三，萬類斯判。故論靈性則無不同，論氣性則有不同。至於種性則物各一類，萬萬不同矣。入有人之性，禽獸有禽獸之性，草木有草木之性者，氣性，質性也。人之性人人各不同，禽獸草木之性物物各不同者，習性、種性也，所謂天性則一而已。虎狼有父子之仁螻蟻有君臣之義雖植物無知而性質順成不異於人者至理無二故也<pb n="27a"/>
                            </p>
                        </div>
                    </div>
<div>
                        <p>天以氣為主、體為次，地以體為主、氣為次，在天在地者亦如之。</p>
<div>
                            <p rend="四庫11">天以體為次，故天辰不見；地以氣為次，故地火常潛。凡在天者以用為本，故成象；在地者以體為本，故成形。動物屬天，亦以氣為主；植物屬地，亦以體為主。</p>
                        </div>
                    </div>
<div>
                        <p>氣則養性，性則乗氣，故氣存則性存、性動則氣動也。</p>
<div>
                            <p rend="四庫11">太極者，太虚也。太虛之神用降而在人則為誠性，太極之中和降而在人則為道氣。人存其誠性，以養其<pb n="27b"/>道氣，則神御氣、氣載神，神氣不離，當與太極並存，不隨有物俱盡，此聖人之死曰神死而不亡之夀也。常人運動皆由血氣，血氣者金木從火水而生魂魄，假精神而生客氣也。客豈能久乎？其生也，志為氣役，主為客勝，性己失矣。客氣既盡，性安得獨存耶。</p>
                        </div>
                    </div>
<div>
                        <p>堯之前，先天也；堯之後，後天也，後天乃效法耳。</p>
<div>
                            <p rend="四庫11">一陽生於子，至己而成乾，天之象立矣。自午之後，陰生消陽，至亥而成坤。凡陰所為，皆效陽而法之，觀<title>先<pb n="28a"/>天圖</title>即可見矣。故曰<q>成象之謂乾效法之謂坤</q>。自有一以來，以元㑹運世推之，堯適當乎已末。堯之前毎事皆先天而造之，三代之後制作云為無非效法之事，是故先天取四象者，虛中待用，用之在人，<q>先天而天弗違</q>也；後天取五行者，中亦實矣，雖人事亦由乎天命，<q>後天而奉天時</q>也。故先天事業非大聖人不能為也。<persName>子雲</persName>曰<q>法始乎伏羲，其開物之初乎？成乎堯，其先天之極乎？</q>所以十三卦始於離而終於夬也。<pb n="28b"/>
                            </p>
                        </div>
                    </div>
</div>
</div>
<div>
                <head>卷八</head>
                <byline>欽定四庫全書</byline>
<byline>皇極經世觀物外篇衍義卷八</byline>
<byline>宋張行成撰</byline>
                <div>
                    <head>觀物外篇<hi>下之中</hi>
                    </head>
                    <div>
                        <p>天之象數則可得而推，如其神用則不可得而測也。</p>
<div>
                            <p rend="四庫11">實則有盡，虚則無窮。神用不可測者，太虚之變化也。是故象數推天，有時不驗。聖人不貴乎術，獨重乎理者，蓋以此也。故<persName>雍</persName>謂<q>天可以理盡，不可以形盡。</q>而後<pb n="1a"/>天之用以理為宗。</p>
                        </div>
                    </div>
<div>
                        <p>自然而然者，天也，唯聖人能索之。效法者，人也。若時行時止，雖人也亦天也。</p>
<div>
                            <p rend="四庫11">自然者，理也。理之所至，混然自成，不知所以然而然者，天造也。欲知其所以然者，由窮理而始。唯聖人能索之者，窮理之至，所謂窮神知化，德之盛也。窮理者，猶在致知之域，我與理異。至於窮神知化，自非體之者有不能焉，與理一也。時行時止者，委身於理，私意<pb n="1b"/>無與焉。故行止雖人所為，而實同乎天者，天行也。</p>
                        </div>
                    </div>
<div>
                        <p>生者性，天也；成者形，地也。</p>
<div>
                            <p rend="四庫11">生者性，天眞氣靈性也。成者形，地血氣體質也。眞氣靈性，雖藉血氣體質而行，亦因血氣體質而亂。君子貴反本者，合二歸一也。</p>
                        </div>
                    </div>
<div>
                        <p>日入地中，交精之象。</p>
<div>
                            <p rend="四庫11">日入地中，有男女之象，無情慾之私。男女合精血交而後生人，故天有八象、地有八象、人有十六象。惟人<pb n="2a"/>備天下之美。既有美焉，則近乎末流矣。聲色臭味，味最為末者，陰之極也。是以人能天地之所不能，而亦不能天地之所能。裁成輔相雖由才智而行，變亂戕賊亦自巧詐而始。故曰甚美必有甚惡。識者寡嗜慾、薄滋味，反本之道也。</p>
                        </div>
                    </div>
<div>
                        <p>體四而變六，兼神與氣也。氣變必六，故三百六十也。</p>
<div>
                            <p rend="四庫11">體者在天為四時，在地為四維，在人為四支。神則太虚，氣則太和也。神者太虚之靈，其光為血氣者，太和<pb n="2b"/>之發，其液為精。四體者，神氣所自成，而復寓其間以致用，故六也。<ref>先生</ref>曰<q>陽行一，陰行二，一主天，二主地。天行六，地行四。四主形，六主氣。</q>是三百六十日者，氣變必六，運行之數也。二百五十六位者，體變則四，生物之數也。</p>
                        </div>
                    </div>
<div>
                        <p>凡事為之極，幾十之七則可止矣。蓋夏至之日止于六十，兼之以晨昬分，可辨色矣，庶幾乎十之七也。</p>
<div>
                            <p rend="四庫11">天數五，地數五，合之而十。天包乎地，得數之全。體四<pb n="3a"/>用二，合之而六。故氣以六變而爻畫象之餘分侵地，不過乎七。故嵗有閏餘，晝極七分，而蓍數法之也。以一嵗而言，冬三分不用；以一日而言，夜三分不用，皆以存本也。存本不用，用乃不窮。故人作事不可盡常，留十之三可也。若為之極，後來不可復措手矣。秦之虐、隋之奢，皆用之而盡者也。</p>
                        </div>
                    </div>
<div>
                        <p>圖雖無文，吾終日言，未嘗離乎是，蓋天地萬物之理盡在其中矣。<pb n="3b"/>
                        </p>
<div>
                            <p rend="四庫11">先天八卦之圖，員者為天，方者為地。體分乎兩，用合乎一。天地萬物之理盡在其中。仁者見之謂之仁，智者見之謂之智。見有限月理無窮，宜終身玩之而不厭也。</p>
                        </div>
                    </div>
<div>
                        <p>氣一而已，主之者乾也。神亦一而已，乘氣而變化，出入于有無死生之間，無方而不測者也。</p>
<div>
                            <p rend="四庫11">乾者，天德一氣之主也。分而稟之，有萬不同，皆原於一，而返於一。天德者，誠也。至誠不息，則不為死生間<pb n="4a"/>斷。剛健粹精，有氣之用，無氣之累，故能載神而與之俱也。神者太虚之靈，在乎有物之先，當為一而應乎。次二者，以虚必寓實而顯仁，神亦乘氣而變化也。古之事神者，設木主、立尸祝、置巫覡，皆以託其虚也。惟其變化不測，出入于有無生死之間，不為實之所礙，是之謂神。凡人皆有神，而不能自神者，為實之所礙爾。惟至誠存心者，其心虚明，有心之用，無心之累，不累於物乃能如神。<pb n="4b"/>
                            </p>
                        </div>
                    </div>
<div>
                        <p>不知乾，無以知性命之理。</p>
<div>
                            <p rend="四庫11">元亨利貞，循環無端，立本則一，應用則四。以至六爻旁通，有萬不同，其實復歸于一，此性命之理也。在釋氏為圓，在老氏為眞，在吾儒為誠，君子自强不息，所以體也。</p>
                        </div>
                    </div>
<div>
                        <p>
                            <q>時然後言</q>，乃應變而言，言不在我也。</p>
<div>
                            <p rend="四庫11">應變而言，言不在我，謂之無言可也。<persName>孔子</persName>與門弟子言皆隨其人資質而應答，未嘗有心也，不謂之天可<pb n="5a"/>乎？</p>
                        </div>
                    </div>
<div>
                        <p>仁配天地謂之人，唯仁者眞可以謂之人矣。</p>
<div>
                            <p rend="四庫11">數成於三，三者眞數。應其數者，天地人是也。故人為天地之配。或問<persName>管仲</persName>曰人也，以其九合諸侯，一匡天下，有仁者之功，可以配天地也。若下管仲者，是物而已。或曰才力有分，遇合有數，安得人人為管仲之功乎？曰：仲尼之徒羞稱管晏，君子所以配天地，或在此不在彼也。故曰<q>富貴不能淫，貧賤不能移，威武不能<pb n="5b"/>屈。此之謂大丈夫。</q>
                            </p>
                        </div>
                    </div>
<div>
                        <p>生而成、成而生，<title>易</title>之道也。</p>
<div>
                            <p rend="四庫11">生而成、成而生者，生生不窮也。達人以死生為夜旦之常者，知此而已。<title>易</title>曰<q>通乎晝夜之道而知</q>。此理人皆能言，實知者鮮，故曰<q>朝聞道，夕死可矣</q>，為聞而知之者言也。</p>
                        </div>
                    </div>
<div>
                        <p>氣者，神之宅也；體者，氣之宅也。</p>
<div>
                            <p rend="四庫11">地以體為體而宅氣，天以氣為體而宅神，太虚無體，<pb n="6a"/>神自生焉。故君子貴虚，心虚非無也。<title>易</title>所謂<q>天地氤氲</q>，老子所謂<q>綿綿若存</q>，子思所謂<q>喜怒哀樂之未發謂之中</q>，孟子所謂<q>誠者天之道</q>，虚即氣，氣即虚。虚者氣之未聚，有氣之用，無氣之累者也。</p>
                        </div>
                    </div>
<div>
                        <p>天六地四，天以氣為質而以神為神，地以質為質而以氣為神。唯人兼乎萬物，而為萬物之靈。如禽獸之聲以其類，而各能其一；無所不能者，人也。推之他事，亦莫不然。唯人得天地日月交之用，他類則不能也。人之生眞<pb n="6b"/>可謂之貴矣。天地與其貴而不自貴，是悖天地之理，不祥莫大焉。</p>
<div>
                            <p rend="四庫11">三天兩地者，天地用數也。以十數之，天得六、地得四。天地分乎太極之數也。乾之策二百一十六者，三十六而六之也；坤之策百四十有四者，三十六而四之也。乾坤分乎一朞之數，亦天六地四也。四者四體也，六者兼神與氣也。<ref>先生</ref>曰<q>天行六地行四四主形六主氣</q>是也。天以氣為質以神為神，是天無質也，故能<pb n="7a"/>動不能靜；地以質為質、以氣為神，是地無神也，故能靜不能動。惟人備乎神氣質，故兼天下之能而為萬物之靈也。太極之數一而包五，天有五星，地有五行，故聲有五音。禽獸稟氣之偏各得其一，如牛鳴中宫、雉鳴中角之類。惟人備五行得天地日月交之用，故獨異乎物而為至貴也。</p>
                        </div>
                    </div>
<div>
                        <p>燈之明暗之境，日月之象也。</p>
<div>
                            <p rend="四庫11">燈之所照前明則後暗，不能如燭之四照，若日月之<pb n="7b"/>代明也。或曰燈所以照處明、不照處暗，如月之借明於日也。</p>
                        </div>
                    </div>
<div>
                        <p>月者，日之影也；情者，性之影也。心性而膽情，性神而情鬼。</p>
<div>
                            <p rend="四庫11">影者形之陰，因形而有不能免也。影必託明而見，陰不能自見也。日者天之陽魂，月陰魄也。性者人之陽魂，情亦陰魄也。月借日以明，過則食日；情因性而生，過則亂性。性情皆虚寓之於形，則心為性，神靈之主<pb n="8a"/>也。膽為情，血氣之使也。神本於虚，鬼近於物，故性神而情鬼。無心者為神，有情者為鬼。情一也，喜怒愛惡又有邪正焉。正者猶為鬼之神，不正者斯為鬼之物矣。</p>
                        </div>
                    </div>
<div>
                        <p>心為太極，又曰道為太極。</p>
<div>
                            <p rend="四庫11">蓍合一握四十九之未分，是謂<q>易有太極</q>。太極者，太一也。包含萬有於其中，故曰<q>道為太極</q>。在人則心為太極，太極不動應萬變而常中，乃能如天，故揲蓍必<pb n="8b"/>掛一也。</p>
                        </div>
                    </div>
<div>
                        <p>形可分，神不可分。</p>
<div>
                            <p rend="四庫11">可分者不能分，不可分者能分；猶可變者不能變，不可變者能變也。神者形之用，形者神之體。神寓於形，形有殊而神則一，故一體動而四支應者，神本一故也。人能體神致一，則萬物應感，如同一形，故曰<q>至誠如神</q>。又曰<q>不疾而速，不行而至。</q>神為主則能一，形為主則不一，衆人以形為主，物為之累，安能體神而致<pb n="9a"/>一乎。</p>
                        </div>
                    </div>
<div>
                        <p>陰事大半，蓋陽一而陰二也。</p>
<div>
                            <p rend="四庫11">陽一陰二者，陰分陽也。雖陽少陰多，而陰小陽大，陰之二不能敵陽之一。陰二則缺，陽全則三也。是故奇畫少而致用多，偶畫多而致用少。天地心腎與夫支幹之理可以見矣。昔闗子明言善人少惡人多，暗主衆明主寡，亦陰事大半之義，皆論體數者也。若用數則不然。是天地之數五十有五，地數本多於天，聖人<pb n="9b"/>作<title>易</title>，三天兩地倚正數而立之，以大包小、以陽役陰，小人雖多不能以衆而勝。至於黎民於變，皆化乎陽，則復合於一矣。</p>
                        </div>
                    </div>
<div>
                        <p>冬至之後為呼，夏至之後為吸，此天地一嵗之呼吸也。</p>
<div>
                            <p rend="四庫11">冬至之後陽長陰消，舒萬物以出，故為呼；夏至之後，陰長陽消，斂萬物以入，故為吸。若自日言，則子以後為呼，午以後為吸。天之一年一日僅如人之一息，是以一元之數，十二萬九千六百年在大化中為一年<pb n="10a"/>而已。</p>
                        </div>
                    </div>
<div>
                        <p>以物喜物，以物悲物，此發而中節者也。<note>和<title>滕王閣記</title>比較。</note>
                        </p>
<div>
                            <p rend="四庫11">發而中節者，無心善應；天之公理，非人之私情也。不誠者無物，至誠者無我，故曰<q>萬物皆備于我反身而誠樂莫大焉</q>。人能無我則七情應感而和，無入不自得無適而非樂也。蓋悲愁憂怒不累其心，心之所存者誠理眞樂而已。</p>
                        </div>
                    </div>
<div>
                        <p>不我物則能物物。<pb n="10b"/>
                        </p>
<div>
                            <p rend="四庫11">天之所以大者，以其體物而無私；人若有我，則我亦一物爾，安能物物。是故有我者不能我我，無我則我自我矣；敵物者不能物物，體物則物自物矣。無我而體物，則<q>萬物皆備於我</q>，我大而物小矣。故曰<q>惟天為大，惟堯則之</q>。</p>
                        </div>
                    </div>
<div>
                        <p>任我則情，情則蔽，蔽則昏矣。因物則性，性則神，神則明矣。潛天潛地，不行而至，不為陰陽所攝者，神也。</p>
<div>
                            <p rend="四庫11">任我者，一人之私意；因物者，天下之公理。私者情也，<pb n="11a"/>情則血氣之慾；公者性也，性者精神之靈。人心為政，血氣不能亂之月則精神内守反乎性，原其中虚明神而靈矣。潛天潛地，不行而至，不為陰陽所攝者，御氣而不恃於氣故也。是故龍之變化，觸石如虚，行空如實，亦可謂神矣。猶為陰陽所制者，以其恃於氣也。知䕫蜒蛇風心目相憐之理，則可以知神矣。</p>
                        </div>
                    </div>
<div>
                        <p>天之孽十之一，猶可違；人之孽十之九，不可逭。</p>
<div>
                            <p rend="四庫11">
                                <q>天之孽</q>，數也；<q>人之孽</q>，理也。理之所至無可逃者，數亦<pb n="11b"/>由理而生而有逆順。循理之順者可以回數之逆，天人之分也；循理之順可以回數之逆者，天地大數本順其逆，乃細數之紛紜錯亂者爾。觀<title>先天</title>與<title>卦氣</title>二圖，可以見矣。如人脈息初本有常，至于錯亂，或自為之増損也。十之一、十之九者，十孽之中，由天者一，由人者九，言自取者衆也。</p>
                        </div>
                    </div>
<div>
                        <p>先天之學，心也；後天之學，迹也；出入有無死生者，道也。</p>
<div>
                            <p rend="四庫11">先天造物之初，由心出迹之學也；後天生物之後，因<pb n="12a"/>迹求心之學也。心虚而神，道亦虚而神，能出入於有無死生，在先天之初不為無，在後天之後不為有者，迹不能礙，本無間斷故也。</p>
                        </div>
                    </div>
<div>
                        <p>神無所在，無所不在，至人與他心通者，以其本于一也。</p>
<div>
                            <p rend="四庫11">形可分，神不可分，以其不可分，故未嘗不一。天下無二心者，亦以本一而已。本一而不能一者，形為之累，物或礙之也。至人與他心通者，其心虚明，形不能礙，盡誠之極，體物之至也。<title>記</title>曰<q>天降時雨，山川出雲</q>，耆<pb n="12b"/>慾將至，有開必先。凡人吉凶禍福，或得之夢寐，或見之證兆，有知先覺焉者，神之靈也。人心皆有神靈，多為血氣外物所昏，如鑒之蒙垢，己則先暗，何以照人。</p>
                        </div>
                    </div>
<div>
                        <p>道與一，神之强名也。以神為神者，至言也。</p>
<div>
                            <p rend="四庫11">鬼者，死之名也；神者，通乎生死之稱。聖人曰神。人之學至於神者，不死之學也。神者，道與一之妙用也。</p>
                        </div>
                    </div>
<div>
                        <p>身，地也；本靜，所以能動者，血氣使之然也。</p>
<div>
                            <p rend="四庫11">血氣者，陽氣也，神氣也，所謂<q>既生陽為魂</q>者，魂氣歸<pb n="13a"/>天，雖有死魄，無能為矣，此地之質也。故植物亦有氣而不能動者，陰之氣，地之類也。</p>
                        </div>
                    </div>
<div>
                        <p>生生長類，天地成功；別生分類，聖人成能。</p>
<div>
                            <p rend="四庫11">太極生兩儀，兩儀生四象，四象生八卦，生生也。一卦分八卦，以至于六十四卦；一卦分六爻，以至於三百八十四爻，衍而長之，以至萬有一千五百二十策，長類也。由一氣之變化，天地之所以生也。故曰<q>天地成功</q>。若夫別其生、分其類，使貴賤履位、賢不肖襲情，禽<pb n="13b"/>獸草木蟲魚各安其生，魑魅魍魎鬼神不出其靈怪者月由一理之經綸，聖人之所以治也。故曰聖人成能。</p>
                        </div>
                    </div>
<div>
                        <p>以物觀物，性也；以我觀物，情也。性公而明，情偏而暗。</p>
<div>
                            <p rend="四庫11">性情本一類也。性得於有生之初，近乎天理之誠；情見於有慾之後，雜乎人為之偽，本末之異也。返乎一則用無非善，雜于二則有善有惡。若沒于下流，則無非惡矣。</p>
                        </div>
                    </div>
<div>
                        <p>陽主闢而出，陰主翕而入。<pb n="14a"/>
                        </p>
<div>
                            <p rend="四庫11">陽之闢而出也，震以長之，乾以分之，觀春夏而可見矣；陰之翕而入也，巽以消之，坤以翕之，觀秋冬而可見矣。</p>
                        </div>
                    </div>
<div>
                        <p>日在于水則生，離則死，交與不交之謂也。</p>
<div>
                            <p rend="四庫11">日在子以後為升，則向生；午以後為降，則向死。故人當保精，精全乃神王。坎離不交則天地之道否，而陰陽之功息矣。</p>
                        </div>
                    </div>
<div>
                        <p>陰對陽為二，然陽來則生、陽去則死。天地萬物生死主<pb n="14b"/>于陽，則歸之于一也。</p>
<div>
                            <p rend="四庫11">陰者道之體，陽者道之用。體常存以待用，故陽來則有用而生，陽去則無用而死。天下之物歸乎用，故以陽為主也。陽對陰為二，如君之有臣、夫之有婦、天之有地，名雖竝立，勢不相亢。所以乾九坤六，陽能兼陰，陰不得兼陽，聖人三天兩地而倚數。蓋因自然之理而反二歸一也。</p>
                        </div>
                    </div>
<div>
                        <p>神無方，而性有質。<pb n="15a"/>
                        </p>
<div>
                            <p rend="四庫11">神依於氣，性依於質；故氣清則神清，昏則神昏。質明則性明，暗則性暗。曰神無方者，主神而言也。性有質者，主受性者言之也。謂<q>性為萬物之一原</q>者，以性為神，在命之先也。謂性為有質者，以質為性，在命之後也。性正如精神，有精而後有神，有命而後有性，此世人所共知，後天之學也。</p>
                        </div>
                    </div>
<div>
                        <p>發於性則見於情，發於情則見於色，以類而應也。</p>
<div>
                            <p rend="四庫11">發乎性者，内心起也；内心起則血氣應之，故見於情。<pb n="15b"/>血氣動於中，顔色見於面，不得而隠也。惟大姦大聖，顔色不能盡其心。</p>
                        </div>
                    </div>
<div>
                        <p>以天地生萬物則以萬物為萬物，以道生天地則天地亦萬物也。</p>
<div>
                            <p rend="四庫11">道生天地者，太極生兩儀也。天地者，大物也。萬物皆為天地之體，合天地之間一物而已。人能體物，則如天地也。</p>
                        </div>
                    </div>
<div>
                        <p>人之貴兼乎萬物，自重而得其貴，所以能用萬類。<pb n="16a"/>
                        </p>
<div>
                            <p rend="四庫11">天一地二人三，合一與二為三，故人當虚位天地之用也。能兼天地之能，而為天地之用也。凡萬物之類有肖乎天者、有肖乎地者，人而兼之，不亦貴乎。不知自重，終同一物。</p>
                        </div>
                    </div>
<div>
                        <p>凡人之善惡形于言、發于行，人始得而知之。但萌諸心、發于慮，鬼神已得而知之矣。此君子所以慎獨也。</p>
<div>
                            <p rend="四庫11">天奥西北，地奥黄泉，人奥思慮，皆幽隠難知之處，而太始之初有一未形，乾已知之，況萌於象數乎。惟未<pb n="16b"/>發於言行者，未見於形，非得一而虚明者，不能知焉，故惟鬼神知之。神者先覺，彼不得而遁藏也。聖人亦如神，然廢心任誠，不逆詐、不億不信，所以<persName>堯</persName>試<persName>鯀</persName>而<persName>周公</persName>用<persName>管</persName>
                                <persName>蔡</persName>也。</p>
                        </div>
                    </div>
<div>
                        <p>氣變而形化。</p>
<div>
                            <p rend="四庫11">氣變于天則形化于地，觀四時之運可知之矣。人之少壯老死，形亦隨氣而變，聖人以仁義禮樂，養人之精神血氣，而容止進退至于可觀者，亦氣變而形化<pb n="17a"/>也。</p>
                        </div>
                    </div>
<div>
                        <p>人之類備乎萬物之性。</p>
<div>
                            <p rend="四庫11">人備萬物之性，故備萬物之能，以其稟太極中，氣靈於萬物故也。</p>
                        </div>
                    </div>
<div>
                        <p>人之神則天地之神，人之自欺所以欺天地，可不戒哉。</p>
<div>
                            <p rend="四庫11">神一而己。人之神即天地之神也。人為外物所蔽，不能得一，是以彼此之間不相知。天地虚明，不用耳目，而無不見聞，人自欺即是欺天地天地已知之矣。<pb n="17b"/>
                            </p>
                        </div>
                    </div>
<div>
                        <p>人之畏鬼，亦猶鬼之畏人。人積善而陽多，鬼亦畏之矣；積惡而陰多，鬼不畏之矣。<q>大人者，與鬼神合其吉凶。</q>夫何畏之有。</p>
<div>
                            <p rend="四庫11">人與鬼，幽明之分不同，理一而已。故曰<q>未能事人，焉能事鬼。</q>
                            </p>
                        </div>
                    </div>
<div>
                        <p>至理之學非至誠則不至，物理之學或有所不通，不可以强通。强通則有我，有我則失理而下入於術矣。</p>
<div>
                            <p rend="四庫11">窮神知化，非口耳之學所能當。由至誠不息躬造其<pb n="18a"/>境，然後實有所見。至誠者，心學也。强通者，非造理而寤；有我者，非循天之理。術者，外學也；理者，内學也。</p>
                        </div>
                    </div>
<div>
                        <p>心一而不分則能應萬物，此君子所以虚心而不動也。</p>
<div>
                            <p rend="四庫11">心之神其體本虚，不可分也；隨物而起，泥物而著，心始實而分矣。今人心專一於事物者，邪正各有所至，惟不能致虚，故不能應萬變也。一於實者是精，一於虚者是神。<q>用志不分，乃凝於神。</q>
                            </p>
                        </div>
                    </div>
<div>
                        <p>聖人利物而無我。<pb n="18b"/>
                        </p>
<div>
                            <p rend="四庫11">聖人利物而無我，衆人有我而害物，公私一判，末如霄壤。</p>
                        </div>
                    </div>
<div>
                        <p>明則有日月，幽則有鬼神。</p>
<div>
                            <p rend="四庫11">日月照其面目，不愧於人可乎；鬼神伺其心意，不畏於天可乎。</p>
                        </div>
                    </div>
<div>
                        <p>夫聖人六經渾然無迹如天道焉。春秋録實事而善惡形于其中矣。</p>
<div>
                            <p rend="四庫11">春秋書實事而善惡自見，此之謂天理之自然而非<pb n="19a"/>一人之私意也。後世之史善惡不明者，以文而失實，不然則有私意存乎其間，如<persName>馬遷</persName>
                                <persName>班固</persName>皆隨所好惡發憤而生褒貶，況其他乎。</p>
                        </div>
                    </div>
<div>
                        <p>中庸之法自中者，天也；自外者，人也。</p>
<div>
                            <p rend="四庫11">自中者天，誠也；自外者人，思誠也。</p>
                        </div>
                    </div>
<div>
                        <p>韻法闢翕者律天，清濁者吕地。先閉後開者，春也；純開者，夏也；先開後閉者，秋也；冬則閉而無聲。東為春聲，陽為夏聲，此見作韻者亦有所至也。銜凡冬聲也。<pb n="19b"/>
                        </p>
<div>
                            <p rend="四庫11">聲色臭味，皆物之精英發乎外者也。聲為陽，色為陰，臭為陽，味為陰，而各具四時之四變，則十六之數也。物有聲而不通變，惟人之靈則通之。<persName>康節</persName>以聲音各十六等推萬物之數。元㑹運世者，氣之數，故以推天地；律吕者，聲之數，故以推萬物，二者一理而已。聲音律吕，其別何也？單出為聲，一之倡也，故為律而屬天；雜比為音，二之和也，故為吕而屬地。聲以字為主，字有平上去入四聲，有輕有重則清濁也。音以響為主，<pb n="20a"/>響有開發收閉四音，有抑有揚則闢翕也。聲者體也，音者用也。天統乎體，地分乎用。以律唱吕，因平上去入之聲而見闢翕之音者，因體生用也，故闢翕為律天；以吕和律，因開發收閉之音而見清濁之聲者，因用生體也，故清濁為吕地也。東為春聲，陽為夏聲，銜凡為冬聲，則揫收者秋聲也。東附於冬，不為冬聲，何也？<title>經世</title>有二元起於冬至者，天之元也；行於春分者，物之元也。是故四序之冬、五音之宫、六律之黄鍾，方<pb n="20b"/>皆屬北者，冬至之元，體之所起也；聲皆附東者，春分之元，用之所行也，故知作韻者亦有所見也。</p>
                        </div>
                    </div>
<div>
                        <p>
                            <q>寂然不動</q>，反本復靜，坤之時也；<q>感而遂通天下之故</q>，陽動於中，間不容髮，復之義也。</p>
<div>
                            <p rend="四庫11">此明<title>先天圖</title>，以復次坤之義也。坤反本復靜，在一年則十月，在一元則太極未動之際，陽動於中而為復，在一日則子中，在一年則冬至，在一元則太極生陽之始。欲觀萬古者，一年是也。夫太極不動，有一未形，<pb n="21a"/>其在先天，坤之時也。<persName>文王</persName>置乾於西北，而曰<q>乾知大始</q>者，以乾為宗，明後天之用也。是故太極雖虚，其中有信，應感而動，間不容髮。若指坤為空與無，恐失之矣。所以<persName>文王</persName>既以<q>乾知大始</q>，又以坎居北方而卦氣起於中孚。<title>太玄</title>始於中首者，皆以更相發明，慮後世之溺於空而蔽於無也。</p>
                        </div>
                    </div>
<div>
                        <p>不見動而動，妄也；動乎否之時是也。見動而動，則為无妄。然所以有災者，陽微而無應也，有應而動則為益矣。<pb n="21b"/>
                        </p>
<div>
                            <p rend="四庫11">无妄震體，見動而動也，故為无妄。震體之動者，初九也。無應則為无妄，四未變也。有應則為益，四之變也。<persName>武王</persName>觀兵<placeName>孟津</placeName>，諸侯不期而㑹者八百，可謂有應矣，猶還師焉。聖人之動其謹如此。<title>雜卦</title>曰<q>无妄，災也</q>。</p>
                        </div>
                    </div>
<div>
                        <p>
                            <q>精氣為物</q>，形也；<q>遊魂為變</q>，神也。又曰：<q>精氣為物</q>，體也；<q>遊魂為變</q>，用也。</p>
<div>
                            <p rend="四庫11">形者體也，神者用也。言精氣則知遊魂為神氣，言為物則知為變者性也。言遊魂則知精氣為沈魄，言為<pb n="22a"/>變則知為物者常也。</p>
                        </div>
                    </div>
<div>
                        <p>君子之學以潤身為本，其治人應物皆餘事也。</p>
<div>
                            <p rend="四庫11">人之學當從根本中來，潤身者根本也。</p>
                        </div>
                    </div>
<div>
                        <p>剸割者，才力也；明辨者，智識也；寛洪者，德器也。三者不可闕一。</p>
<div>
                            <p rend="四庫11">三者亦知仁勇也。</p>
                        </div>
                    </div>
<div>
                        <p>無德者責人怨人易滿，滿則止也。</p>
<div>
                            <p rend="四庫11">責人以嚴，待己以恕，貧賤則怨，富貴則驕，皆易滿也。<pb n="22b"/>
                            </p>
                        </div>
                    </div>
<div>
                        <p>能循天理動者，造化在我也。</p>
<div>
                            <p rend="四庫11">
                                <persName>堯</persName>
                                <persName>舜</persName>之為政，<persName>孔子</persName>之行己，所謂循天理而動也。造化安得不在我乎？故天能使唐虞之亡，堯舜能使世之不亂；天能使周之不興，孔子能使道之不喪。天自行其天，人自行其人，此之謂造化在我。</p>
                        </div>
                    </div>
<div>
                        <p>學不際天人不足謂之學。</p>
<div>
                            <p rend="四庫11">近世之學以高明中庸為兩端，故天人間斷而不一。</p>
                        </div>
                    </div>
<div>
                        <p>人必有德器，然後喜怒皆不妄為。卿相為匹夫，以至學<pb n="23a"/>問高天下，亦若無有也。</p>
<div>
                            <p rend="四庫11">坎為險可以見城府，則坤為腹可以想德器矣。養氣者所以長德器也，無德器則喜怒輕，輕則多妄。</p>
                        </div>
                    </div>
<div>
                        <p>得天理者不獨潤身亦能潤心，不獨潤心至于性命亦潤。</p>
<div>
                            <p rend="四庫11">天理者，學之正位；得正位則有眞樂，眞樂不間於生死，故性命亦潤。</p>
                        </div>
                    </div>
<div>
                        <p>厯不能無差，今之學厯者但知厯法，不知厯理。能布算<pb n="23b"/>者落下閎也，能推步者甘公石公也。落下閎但知厯法，揚雄知厯法又知厯理。</p>
<div>
                            <p rend="四庫11">厯理者依天地日月變化自然之數之用以置法，如<persName>顓帝</persName>
                                <title>四分曆</title>以立體，<title>太初</title>八十一分以求閏是也。古人有三百年改憲之説，蓋曆不能無差也。</p>
                        </div>
                    </div>
<div>
                        <p>
                            <persName>顔子</persName>不遷怒不貳過皆情也，非性也，不至於性命不足謂之好學。</p>
<div>
                            <p rend="四庫11">怒與過，情也；不遷怒、不貳過，制情也，制情亦情也。制<pb n="24a"/>情求以復性也。陋巷簞瓢不改其樂，非有得於性命則不能也。故<persName>康節</persName>又言<q>學不至於樂不可謂之學</q>。<persName>孟子</persName>曰<q>禮義之悦我心猶芻豢之悦我口</q>，此暫悦而已；深造自得，而後至於樂。</p>
                        </div>
                    </div>
<div>
                        <p>
                            <persName>揚雄</persName>作<title>玄</title>，可謂見天地之心者也。</p>
<div>
                            <p rend="四庫11">
                                <title>易</title>於<title>復</title>言見天地之心，於<title>大壯</title>言見天地之情，一陽動于坤下者，<title>復</title>也。其萌於思慮之初乎？一陽動於乾上者，<title>大壯</title>也；其發於顔色之際乎？然則天地之性何<pb n="24b"/>所見？一陽初動為心，則萬慮俱寂為性，當係坤之時矣。蓋坤者，寂然不動，性也；復者感而遂通，心也。大壯則萬物相見，情也。所謂性者，乃眞心不動之處。逐物者心，包絡之血氣，妄心也。眞心者，君火，性之神用也；妄心者相火，血氣之役使也。<persName>子雲</persName>
                                <title>太玄</title>始于中首，可謂知眞心矣。冬至之卦復也，起于<title>中孚</title>，七日而復應焉。眞心非空然無物，老氏所謂其中有信，吾儒之誠也。是故眞心者性之正覺也。以為有而常虚，以為無<pb n="25a"/>而善應。復則初念去本為未逺，可以推見眞心者也。</p>
                        </div>
                    </div>
<div>
                        <p>
                            <title>易</title>无體也。曰既有典常，則是有體也，恐遂以為有體，故曰不可為典要。既有典常，常也；不可為典要，變也。</p>
<div>
                            <p rend="四庫11">謂之易者，本取其變也。惟有常乃能變，無常則紛亂何能變乎。蓋易本于地上之數，地上之數起於二。一陰一陽，徃來錯綜，以至千萬億兆而未嘗紛亂，故不窮也。<title>易</title>者二也，必有不易之者則一也。㑹二歸一，其太極乎？故天運四時，北極不轉；聖應萬變，中心不搖。<pb n="25b"/>
                            </p>
                        </div>
                    </div>
<div>
                        <p>
                            <persName>莊周</persName>雄辯，數千年一人而已。如<persName>庖丁</persName>解牛曰踟蹰四顧，孔子觀吕梁之水曰蹈水之道無私，皆至理之言也。</p>
<div>
                            <p rend="四庫11">蹈水之論，有是理而世無其人，則形為之礙也。鳥翔空如實，魚泳水若虚，故知蹈水有此理。</p>
                        </div>
                    </div>
<div>
                        <p>夫易者聖人長君子、消小人之具也。及其長也，闢之於未然；及其消也，闔之於未然。一消一長，一闢一闔，渾渾然無迹，非天下之至神其孰能與於此。</p>
<div>
                            <p rend="四庫11">天不能無陰陽，人不能無小人君子。陰陽順而相濟<pb n="26a"/>則物成，君子小人順而相養則世治。是故無性非善，無事非利，無動非吉，無適非樂，此致一之論也。惟陰陽有攻取之性，逆順不能相無，而兩不能合一，故陰常病陽、小人常害君子。聖人作易，有長君子、消小人之道存焉。所以裁成輔相也。闢闔皆於未然，消長必防其漸。長陽消陰，渾然無迹，至於黎民於變比屋可封，則至一之極也。古之用易者，非<persName>堯</persName>
                                <persName>舜</persName>孰能當之。</p>
                        </div>
                    </div>
<div>
                        <p>
                            <q>大過，本末弱也</q>，必有大德大位然後可救。常分有可過<pb n="26b"/>者有不可過者，大德大位可過者也，<persName>伊</persName>
                            <persName>周</persName>其人也，不可懼也；有大德無大位不可過者也，<persName>孔</persName>
                            <persName>孟</persName>其人也，不可悶也，其位不勝德耶。</p>
<div>
                            <p rend="四庫11">遯之六二，升而極于上六則為大過，以此安於下，固志不奪，遯世無悶也；以此升于上，滅頂不悔，獨立不懼也。惟固志不奪之人，乃能滅頂不悔，<persName>孟子</persName>所謂大丈夫者也。彼茍進者，隨時趨利，安能過渉滅頂乎。是故大過自遯六二來，而象因初上二陰爻以發明之<pb n="27a"/>也。<hi>在遯則初二皆為遯世無悶，在大過則上為獨立不懼。</hi>夫以德言之，其心則同；以位言之，其分則異，故有可過者、有不可過者也。<persName>孔子</persName>似<persName>周公</persName>，<persName>孟子</persName>似<persName>伊尹</persName>，<persName>孔</persName>
                                <persName>孟</persName>非不及<persName>伊</persName>
                                <persName>周</persName>，位不勝德也。</p>
                        </div>
                    </div>
<div>
                        <p>大哉位乎，待時用之宅也。</p>
<div>
                            <p rend="四庫11">
                                <title>易</title>之六爻，人也。爻之所在，無間君子小人，即位也。位者待時用之宅，故六爻即六位也。爻來位見，乃有上下内外得失之別。<pb n="27b"/>
                            </p>
                        </div>
                    </div>
<div>
                        <p>復次剥，明治生於亂乎？姤次夬，明亂生於治乎？時哉！時哉！未有剥而不復、未有夬而不姤者，防乎其防，邦家其長，子孫其昌，是以聖人貴未然之防，是謂易之大綱。</p>
<div>
                            <p rend="四庫11">治亂循環如陰陽消長，必不能免，貴未然之防，聖人所以立人極也。後天之<title>易</title>，所重在此。</p>
                        </div>
                    </div>
<div>
                        <p>先天學，心法也，故圖皆自中起。萬化萬事生乎心也。</p>
<div>
                            <p rend="四庫11">
                                <title>先天圖</title>自坤而生者始于復，自乾而生者始于姤，皆在天地之中。中者，心也。故先天之學為心法，而主乎<pb n="28a"/>誠。蓋萬法出乎理，理之所至，自然而成。然理者天下之公，非我所得有。誠者所以體公理而在我者也，是謂天德太極之根，可以成己，可以成物。若不誠焉，妄心生而公理滅，既自喪我，安得有物，何由入道。</p>
                        </div>
                    </div>
<div>
                        <p>所行之路不可不寛，寛則少礙。<note>死前語程頤？</note>
                        </p>
<div>
                            <p rend="四庫11">天道惟用七，物數必去本，不惟存本，亦居之以寛，為變化之地。</p>
                        </div>
                    </div>
<div>
                        <p>知<title>易</title>者不必引用講解始為知<title>易</title>。<persName>孟子</persName>著書未嘗及<title>易</title>，<pb n="28b"/>其間<title>易</title>道存焉，但人見之者鮮耳。人能用<title>易</title>是為知<title>易</title>，如<persName>孟子</persName>可謂善用<title>易</title>者也。</p>
<div>
                            <p rend="四庫11">
                                <persName>孟子</persName>達道之權而不執滯，是知<title>易</title>也。其言<q>子莫執中猶執一</q>，益見其知<title>易</title>矣。性善之論，則天之一，<title>易</title>之用數也。</p>
                        </div>
                    </div>
<div>
                        <p>所謂皇帝王伯者，非獨三皇五帝、三王五伯而已，但用無為則皇也，用恩信則帝也，用公正則王也，用知力則伯也。<pb n="29a"/>
                        </p>
<div>
                            <p rend="四庫11">
                                <title>易</title>起於皇，<title>書</title>起於帝，<title>詩</title>起于王，<title>春秋</title>起於五伯，凡用無為者皆皇，如<persName>高</persName>
                                <persName>惠</persName>之世是也；用恩信者皆帝，如<persName>孝文</persName>之世是也；用公正者皆王，如<persName>孝宣</persName>之世是也；用智力者皆伯，如<persName>孝武</persName>之世是也。<persName>孝宣</persName>，伯之王；<persName>孝武</persName>，王之伯也。譬之春夏秋冬東西南北，此四者之數也。</p>
                        </div>
                    </div>
<div>
                        <p>鬼神無形而有用，其情狀可得而知也。於用，則可見之矣。若人之耳目鼻口手足草木之枝葉華實顔色，皆鬼神之所為也。福善禍滛，主之者誰耶？聰明正直有之者<pb n="29b"/>誰耶？<q>不疾而速不行而至</q>任之者誰耶？皆鬼神之情狀也。</p>
<div>
                            <p rend="四庫11">
                                <persName>管子</persName>曰：<q>流行於天地之間者謂之鬼神</q>。鬼神者，太極之英氣正理行乎兩間，為天地之用者也。氣，其狀也；理，其情也。人之耳目鼻口手足之運用、草木之枝葉華實顔色之精光，皆英氣之外發，鬼神之狀可得而知矣。福善禍滛誰其主之，聰明正直誰其有之，不疾而速不行而至誰其任之，皆至理之相感自然而然<pb n="30a"/>而不知其所以然，鬼神之情可得而知矣。</p>
                        </div>
                    </div>
<div>
                        <p>
                            <title>易</title>有意象，立意皆所以明象，統下三者。有言象，不擬物而直言以明事；有像象，擬一物以明意；有數象，七日八月三年十年之類是也。</p>
<div>
                            <p rend="四庫11">
                                <title>易</title>有意言象數。意萌於心，言出於口，有氣則有象，有名則有數，此世之所知也。而不知一萌於心即有象數，況已出于言乎。是故健順動止陷麗説入皆係象數，不必至於天地日月雷風山澤之形而後有一二<pb n="30b"/>三四五六七八之數也。所以<persName>雍</persName>皆謂之象。若無象可見，天地鬼神安得而知之耶。</p>
                        </div>
                    </div>
<div>
                        <p>
                            <title>易</title>之數窮天地始終。或曰天地亦有始終乎？曰既有消長，豈無終始。天地雖大，是亦形器，乃二物也。</p>
<div>
                            <p rend="四庫11">天地消長之運，一年是也。始必有終，終則復始，是故元㑹運世之數開物於寅、閉物於戌。夫法始乎<persName>伏羲</persName>，當為寅開物之初，則戍閉物之後，可想而知矣。既極於亥，當復生於子也。<pb n="31a"/>
                            </p>
                        </div>
                    </div>
<div>
                        <p>
                            <title>易</title>有内象，理致是也；有外象，指定一物而不變者是也。</p>
<div>
                            <p rend="四庫11">理致者，健而説、巽而動之類是也。指定一物者，地中生木、火在天上之類是也。<persName>雍</persName>又曰自然而然不得而更者，内象、内數；他皆外象外數。何也？内象無實象，内數無實數，存乎太虚，若可更也而不可更者，理有必至，自然而成，雖有智巧不能變其象而逃其數也。若外象外數，體若一定，然爻有飛伏、卦有消長，六位八物不能自定，是故惟適。變者不變而不變者終變也。<pb n="31b"/>
                                <title>先天</title>
                                <title>卦數</title>二圖皆有序而不亂者，以天地本象本數循自然之序而成也。後天<title>卦氣圖</title>及<q>雍</q>
                                <title>卦氣圖</title>皆雜錯無定者，人情物態非偽即妄，所以<persName>孔子</persName>序<title>易</title>以理為次，而象數自從之也。</p>
                        </div>
                    </div>
<div>
                        <p>在人則乾道成男坤道成女，在物則乾道成陽坤道成陰。</p>
<div>
                            <p rend="四庫11">陰陽分太極，在道則為乾坤，在氣則為天地，鍾於人則為男女，散於物則為動植。於其中又細分之至于<pb n="32a"/>不可數計，無非兩也。合一則致用。</p>
                        </div>
                    </div>
<div>
                        <p>神無方則易無體，滯于一方則不能變化，非神也。有定體則不能變通，非<title>易</title>也。<title>易</title>雖有體，體者象也，假象以見體而本無體也。</p>
<div>
                            <p rend="四庫11">
                                <title>易</title>以六十四卦為體，故曰<q>體者象也</q>。變於三百八十四爻之中，不可指一而名，故本無體。若求於不變之時，則又退藏于密矣。<q>一陰一陽之謂道</q>，<title>易</title>雖無體，猶有方也。<q>陰陽不測之謂神</q>，則無方矣。故陰陽變化，顯<pb n="32b"/>諸仁者易也；陰陽不測藏諸用者，神也。易猶有二，神則合一；二無定體，一無殊方。</p>
                        </div>
                    </div>
<div>
                        <p>事無大小皆有道在其間，能安分則謂之道，不能安分謂之非道。</p>
<div>
                            <p rend="四庫11">分者理所當然，故謂之道。人能安分則知常久而自有變化，知常則明，明則神矣。</p>
                        </div>
                    </div>
<div>
                        <p>正音律數行至于七而止者，以夏至之日出於寅而入於戌。亥子丑三時則日入于地而目無所見，此三數不<pb n="33a"/>行者，所以比於三時也。故生物之數亦然，非數之不行也，有數而不見也。</p>
<div>
                            <p rend="四庫11">天三地二，天地分太極之數也。天倍三而六，地倍二而四，天兼餘分不過乎七。日有十，辰有十二；在日為十用七，在辰為十二用九，是故夏至之日最長出於寅入於戌。亥子丑三時日入地而不見，乃知陽之盈數不過乎七。曰<persName>雍</persName>以聲音律吕之數窮動植之數正聲十錯綜之，得一百六十。下三聲有數而無聲者，凡<pb n="33b"/>四十八，所用者一百十二而已。正音十二，錯綜之，得一百九十二，水石二音有數而無音者。大數通四十，所用者一百五十二而已。合一百十二與一百五十二共得二百六十四，為實用之數。聲音相唱和而分布于二百五十六位，每位得二百六十六，蓋以見乎用者三不用者一之數也。凡象之在天上，形之潛地下，鬼神居幽冥之間，無不麗乎數，特人不見之爾。故曰<q>非數之不行也有數而不見也</q>。<pb n="34a"/>
                            </p>
                        </div>
                    </div>
<div>
                        <p>六虚者，六位也；虚以待變，動之事也。</p>
<div>
                            <p rend="四庫11">
                                <title>易</title>有六爻即為六位，爻來則位見，爻去則位亡，可以明實即是虚、虚即是實。變者不變，不變者終變之理矣。六位為六虚，言待人而實也。<persName>高祖</persName>
                                <persName>太宗</persName>以匹夫而升九五，<persName>夏桀</persName>
                                <persName>商紂</persName>以萬乘而為獨夫，以位為虚，不亦信乎。</p>
                        </div>
                    </div>
<div>
                        <p>有形則有體，有性則有情。</p>
<div>
                            <p rend="四庫11">有形則有體，體者析乎形而已；有性則有情，情者分<pb n="34b"/>乎性而已。形性兼該，體情偏係。拱手則足不馳、駐目則耳不聽者，體也；頭目有傷、臂指自捍者，形也。<q>愛之欲其生，惡之欲其死</q>者，情也。<q>喜怒哀樂未發謂之中，發而皆中節謂之和</q>者，性也。所以不同者，偏係之與不偏係，公則大，私則小也。</p>
                        </div>
                    </div>
<div>
                        <p>天主用，地主體；聖人主用，百姓主體，故日用而不知。</p>
<div>
                            <p rend="四庫11">天主用，四時行焉；地主體，百物生焉。聖人主用，教化係焉；百姓主體，衣食出焉。雖二者相資，闕一不可，然<pb n="35a"/>無體者為太虚，無用者為棄物，言體者未必有用，言用者則必有體也。</p>
                        </div>
                    </div>
<div>
                        <p>法始乎<persName>伏羲</persName>，成乎<persName>堯</persName>，革於三王，極于五伯，絶於秦，萬世治亂之迹無以逃此矣。</p>
<div>
                            <p rend="四庫11">始乎<persName>伏羲</persName>，物開于寅也；成乎<persName>堯</persName>，陽純乎巳也。革于三王，陰生于午也；極于五伯，陽道已窮。絶于秦，則限隔矣。<persName>邵雍</persName>所謂羲黄堯舜湯武威文皇帝王伯父子君臣四者之道理限于秦是也。堯之前亦有如五伯者，<pb n="35b"/>大數之中自有小數以細别之也。特世逺無傳，惟近者可見爾。是故<persName>雍</persName>于皇帝王伯之中各分皇帝王伯也。</p>
                        </div>
                    </div>
<div>
                        <p>神者易之主也，所以無方；易者，神之用也，所以無體。</p>
<div>
                            <p rend="四庫11">無思無為，寂然不動，感而遂通天下之故，神也。變動不居，周流六虚，所以應天下之故，易也。故易為神之用。易者陰陽也，神者陰陽不測也。</p>
                        </div>
                    </div>
<div>
                        <p>循理則為常，理之外則為異矣。<pb n="36a"/>
                        </p>
<div>
                            <p rend="四庫11">不循自然之理者，在天為怪異之氣，在人為乖戾之行。六氣有滛，八風有邪，五行有沴，怪異之氣天地不能免。大數本順，故卒反于正。</p>
                        </div>
                    </div>
<div>
                        <p>火以性為主，體次之；水以體為主，性次之。</p>
<div>
                            <p rend="四庫11">天下之理，虚實相資，動靜相養，不可偏無。以性為主者體為次，攝用歸體也；以體為主者性為次，從體起用也。不惟水火，天地精神皆可以此理推之矣。</p>
                        </div>
                    </div>
<div>
                        <p>陽性而陰情，性神而情鬼。<pb n="36b"/>
                        </p>
<div>
                            <p rend="四庫11">精神者，性命之本原；血氣者，精神之佐使。血氣者，喜怒愛欲之所生，情之所起也。人端本則情復于性，逐末則性敗於情。性陽類故為神，情陰類故為鬼。<title>書</title>稱<persName>堯</persName>曰<q>乃聖乃神</q>。神者，通乎死生之稱而鬼則非所以稱人也。情靜性復，陰消陽純，學至于此死而不亡矣。若肆情縱慾，喪精失靈，其死曰物，豈惟鬼乎。</p>
                        </div>
                    </div>
<div>
                        <p>
                            <title>易</title>之首于乾坤，中于坎離，終于水火之交不交，皆至理也。<pb n="37a"/>
                        </p>
<div>
                            <p rend="四庫11">自乾坤至坎離以言天道，自咸恒至既未濟以明人道，此文王之易也。文王之易，天地之用也。用從體而起，上經首于乾坤者，有天地而天之用行。坎離，則其用之不窮也。下經首于咸恒者，有夫婦而人之用行。既未濟，則其用之不窮也。坎離者，陰陽互藏其宅，乾坤之交也。未濟者，水火各反其位，坎離之不交也，不交則窮，故曰<q>未濟男之窮</q>也。窮則復生，變化見矣。是故天地亦有窮，則變化之本息；人物亦無窮，則變化<pb n="37b"/>之用息。人物之有窮，乃天地之所以無窮也。<persName>雍</persName>曰<q>日在于水則生，離則死，交與不交之謂也。</q>未濟為男之窮而下經終焉，誠至理也。</p>
                        </div>
                    </div>
<div>
                        <p>太極一也，不動生二，二則神也。神生數，數生象，象生器。</p>
<div>
                            <p rend="四庫11">太極者，一元；一元者，乾元、坤元之本，合而未離者也。寂然不動，虚則性也；感而遂通，發則神也。性者神之體，神者性之用。故太極為一，不動生二，二即是神。夫太極動而生陽，陽為奇一也；動極復靜，靜而生陰，陰<pb n="38a"/>為偶二也。陽奇之一有物之一，非太一也。太一者，太極之一，非虚非氣，即氣即虚，眞至之理，自然生神。神應次二，有動有靜，于是生數。奇偶者數也；數生象，乾坤者，象也；象生器，天地者器也。生而成器，神乃寓乎其中以顯諸仁、以藏諸用，故器之變復歸於神者，返乎本也。</p>
                        </div>
                    </div>
<div>
                        <p>太極不動，性也；發則神，神則數，數則象，象則器。器之變復歸于神也。<pb n="38b"/>
                        </p>
<div>
                            <p rend="四庫11">太極本靜故不動為性。發則神者，應感而通也。神則數者，動靜變化，倐陰忽陽，一奇一偶，故有數也。有數之名則有數之實，象者實也。氣見則為象，凝則為形。器者形也。形者神之所為而以自託焉。如蠶作繭，本自我為非外來也。<pb n="39a"/>
                                <pb n="39b"/>
                            </p>
                        </div>
                    </div>
</div>
</div>
<div>
                <head>卷九</head>
                <byline>欽定四庫全書</byline>
<byline>皇極經世觀物外篇衍義卷九</byline>
<byline>宋張行成撰</byline>
                <div>
                    <head>觀物外篇<hi>下之下</hi>
                    </head>
                    <div>
                        <p>諸卦不交於〈乾〉〈坤〉者，則生於〈否〉〈泰〉。〈否〉〈泰〉，〈乾〉〈坤〉之交也。〈乾〉〈坤〉起自奇偶，奇偶生自太極。</p>
                        <div>
                            <p rend="四庫11">太極，一也，真一含三而無對。動靜則有奇偶，分太極而各半，〈乾〉〈坤〉自此生矣。諸卦不交於〈乾〉〈坤〉者，則生於<pb n="1a"/>〈否〉〈泰〉；〈否〉〈泰〉，乾坤之交也。<note>《索隱》亦有此句。</note>此發明李挺之〈變卦圖〉也。李挺之傳康節〈六十四卦圖〉，剛柔相易，周流變化，以〈乾〉〈坤〉二卦為《易》之門、萬物之祖，功成無為。凡卦一陰一陽者，由〈復〉〈姤〉而來，二陰二陽者由〈臨〉〈遯〉而來，三陰三陽者由〈否〉〈泰〉而來，六十四卦不反對者八、反對者五十六；而反對之中〈否〉〈泰〉〈既〉〈未濟〉四者重見，則亦六十卦也。以三陽三陰而變者主六爻而言，用之升降也。《元包》以五世歸魂、遊魂而變者，則主八卦而言，體之<pb n="1b"/>飛伏也。<hi>陰陽平均迭為賓主，則〈乾〉〈坤〉之體變為〈否〉〈泰〉之用，故三陰三陽之卦不交于〈乾〉〈坤〉而生於〈否〉〈泰〉也。〈先天圖〉〈否〉〈泰〉在天，當天門；地戸在地當人路、鬼方，其為〈乾〉〈坤〉之用可知矣。</hi>
                            </p>
                        </div>
                    </div>
                    <div>
                        <p>天使我有是之謂命，命之在我之謂性，性之在物之謂理。</p>
                        <div>
                            <p rend="四庫11">天任理，理無不順。人受天命而成性，萬物皆備於我，我之與物同乎大順。若謂性命為我有而横私之不能體物，則悖道而失理，理既失矣。性命何有哉？是故無我者，任理而公；不惟有物，終亦存我。有我者任情<pb n="2a"/>而私，不惟無物，終亦喪我矣。</p>
                        </div>
                    </div>
                    <div>
                        <p>朔易以陽氣，自北方而生，至北方而盡，謂變易循環也。</p>
                        <div>
                            <p rend="四庫11">西北之交謂之朔，陽氣至此而盡；正北復生于子，則變易矣。地有四方，又有朔，何也？曰：日月者，陰陽之真精，是生水火，故七曜有日復有火、有月復有水。地之西北有朔方、北方，天之東南有君火、相火。人之五藏，心有包絡，腎有命門也。水火各有二，而君火真精實相通。真火有氣無形，所以三焦無位，故心奇而腎偶。<pb n="2b"/>朱鳥一而龜蛇二也。夫心奇腎偶，陽一陰二，乾坤之畫象之一者致用多，二者致用少，故君子用智小人用力，大智存神小智存精。</p>
                        </div>
                    </div>
                    <div>
                        <p>春陽得權故多旱，秋陰得權故多雨。</p>
                        <div>
                            <p rend="四庫11">春多旱，秋多雨，所以先天離居寅坎居申也。</p>
                        </div>
                    </div>
                    <div>
                        <p>元有二，有生天地之始者，太極也；有萬物之中各有始者，生之本也。</p>
                        <div>
                            <p rend="四庫11">天地之元者，一之一也；萬物各有元者，二之一也。<title>觀<pb n="3a"/>物篇</title>以元經㑹、以㑹經運、以運經世者，天數也。一元包乎㑹運世，㑹運世見而元不見，年月日辰之喻也。一之一也，元㑹運世分為十六位者，地數也。元與㑹運世，雖大小不同而分立竝用，春夏秋冬之喻也。二之一也，一者以冬至為元體也，二者以春分為元用也。</p>
                        </div>
                    </div>
                    <div>
                        <p>天地之心者，生萬物之本也；天地之情者，情狀也，與鬼神之情狀同也。<pb n="3b"/>
                        </p>
                        <div>
                            <p rend="四庫11">天地無心，縁感而生，故於坤則寂然不動，於復則感而遂通。復之一陽，天道之所以生物也；咸之男女，人道之所以生民也。於復言見天地之心者，無心而為心也；變感為咸者，有心而欲其無心也。大壯見天地之情，天地亦有情乎？曰陽動於乾，上發於顔色，其情可見，故與鬼神之情狀同也。</p>
                        </div>
                    </div>
                    <div>
                        <p>
                            <q>莊子與惠子遊於濠梁之上。莊子曰：「鯈魚出遊從容，是魚樂也。」</q>此盡己之性能盡物之性也。非魚則然，天下之<pb n="4a"/>物則然。若莊子者，可謂善通物矣。</p>
                        <div>
                            <p rend="四庫11">莊子知魚樂者，蓋萬物各有得意處，即是真樂。聖人體物，茍居位行道焉，使天下物物自得。</p>
                        </div>
                    </div>
                    <div>
                        <p>老子知<title>易</title>之體者也。</p>
                        <div>
                            <p rend="四庫11">老子知陰而不知陽，得<title>易</title>之體而已。不如<persName>孟軻</persName>得<title>易</title>之用，<persName>老子</persName>言知雄守雌，知白守黑，專氣致柔。<persName>孟子</persName>知言集義養浩然之氣各以<title>易</title>而反於身者也。</p>
                        </div>
                    </div>
                    <div>
                        <p>無思無為者，神妙致一之地也；聖人以此洗心退藏於<pb n="4b"/>密。</p>
                        <div>
                            <p rend="四庫11">退藏于密者，事過念止之時，無思無為非若土木偶人也。神妙致一，所謂一以貫之。<persName>雍</persName>以時然後言樂然後笑義然後取為無為。又言順理則無為，强則有為。知此即天下何思何慮，但當委身於理一以貫之，退則藏密，感則遂通，亦豈嘗偏於好靜乎。<persName>雍</persName>又曰時然後言，言不在我。此尤見無為之理矣。</p>
                        </div>
                    </div>
                    <div>
                        <p>太極，道之極也；太玄，道之元也；太素，色之本也；太一，數<pb n="5a"/>之始也；太初，事之初也，其成功則一也。</p>
                        <div>
                            <p rend="四庫11">太極者，大中也。渾然圓成，兩儀之所生也。太玄者，北方深妙之地，北即天中也，故亦謂之北極，元氣始生之處也。渾淪為極，在先天之初；罔冥為玄，在有地之後，故極者道之父、玄者道之母。所以<title>易</title>為天道，<title>玄</title>為地道也。以色言之則為太素五色之本也，以數言之則為太一一數之始也，以事言之則為太初萬事之初也。其來一原，故散於天地萬物而成功則一也。<pb n="5b"/>
                            </p>
                        </div>
                    </div>
                    <div>
                        <p>太羮可和，玄酒可漓，則是造化亦可和可漓也。</p>
                        <div>
                            <p rend="四庫11">色始於素，味始於淡，大羮玄酒味之本也。以比造化之初，恬淡自然，既不可和，亦不可漓。甚美必有甚惡，若可和則可漓矣。</p>
                        </div>
                    </div>
                    <div>
                        <p>易地而處，則無我也。</p>
                        <div>
                            <p rend="四庫11">易地而處則無我，應物而動則無為。</p>
                        </div>
                    </div>
                    <div>
                        <p>誠者主性之具，無端無方者也。</p>
                        <div>
                            <p rend="四庫11">人能至誠不息，無間斷處則生死不能隔絶、鬼神不<pb n="6a"/>能測窺，蓋虚則無迹可礙、無象可觀故也。</p>
                        </div>
                    </div>
                    <div>
                        <p>智哉！留侯；善藏其用。</p>
                        <div>
                            <p rend="四庫11">
                                <persName>留侯</persName>用智，皆因其勢而利導之，不見有為之迹。</p>
                        </div>
                    </div>
                    <div>
                        <p>
                            <title>素問</title>
                            <title>密語</title>之類，於術之理，可謂至也。</p>
                        <div>
                            <p rend="四庫11">
                                <title>素問</title>注<title>天元玉策</title>截法玄珠密語皆<persName>王砯</persName>所作五運六氣八司九室，律吕用十六，運氣起甲子己卯，其數與先天合。</p>
                        </div>
                    </div>
                    <div>
                        <p>
                            <persName>瞽瞍</persName>殺人，<persName>舜</persName>視棄天下猶棄敝屣也。竊負而逃，遵海濱而<pb n="6b"/>處，終身訢然，樂而忘天下。聖人雖天下之大，不能易天性之愛。</p>
                        <div>
                            <p rend="四庫11">聖人反本而誠，衆人逐末而妄。秦人借父犁鋤，慮有德色，逐末之極也。<persName>孟子</persName>此論如<persName>孔子</persName>去食之言，明天下可棄、父不可棄也。</p>
                        </div>
                    </div>
                    <div>
                        <p>或問<q>顯諸仁，藏諸用。</q>曰：若日月之照臨、四時之成嵗，是顯仁也；其度數之然而不知其所以然，是藏用也。</p>
                        <div>
                            <p rend="四庫11">象以見數，顯諸仁也；數以生象，藏諸用也。天下之數<pb n="7a"/>生于理，用雖藏，以理推之可以探賾索隠。</p>
                        </div>
                    </div>
                    <div>
                        <p>君子於<title>易</title>，玩象、玩數、玩辭、玩意。</p>
                        <div>
                            <p rend="四庫11">此教人學<title>易</title>之法。</p>
                        </div>
                    </div>
                    <div>
                        <p>
                            <q>兑説也。</q>其他皆有所害，惟朋友講習無説於此，故言其極者也。</p>
                        <div>
                            <p rend="四庫11">説於物者，有害亦有厭，説於道者無害亦無厭。始也講習而説，及深造自得則樂矣。</p>
                        </div>
                    </div>
                    <div>
                        <p>中庸非天降地出，揆物之理、度人之情，行其所安，是為<pb n="7b"/>得矣。</p>
                        <div>
                            <p rend="四庫11">物理人情與吾心皆安處，即是道有一不安非道也。有一言而可終身行之者，其惟恕乎。<q>能近取譬可謂仁之方也己</q>，此最近中庸之道。</p>
                        </div>
                    </div>
                    <div>
                        <p>元亨利貞之德，各包吉凶悔吝之事；雖行乎德，若違于時，亦或凶矣。</p>
                        <div>
                            <p rend="四庫11">此亦一變四之數也。古之人以仁義忠信被禍者多矣。可與立，未可與權也。然吉凶以貞勝，則大過滅頂，<pb n="8a"/>可稱无咎。是故比干剖心，自世人言之則為禍，自君子言之則為仁也。</p>
                        </div>
                    </div>
                    <div>
                        <p>湯放桀，武王伐紂，而不以為弑者，若<persName>孟子</persName>言男女授受不親禮也。嫂溺則援之以手，權也。故<persName>孔子</persName>既尊夷齊，亦與湯武。夷齊，仁也；湯武，義也，然唯湯武則可非湯武則是簒也。</p>
                        <div>
                            <p rend="四庫11">一經一權，道竝行而不相害。</p>
                        </div>
                    </div>
                    <div>
                        <p>陰者陽之影，鬼者人之影也。<pb n="8b"/>
                        </p>
                        <div>
                            <p rend="四庫11">
                                <persName>雍</persName>曰：人謂死而有知，有諸？曰：有之。曰：何以知其然？曰：以人知之。曰：何者謂之人？曰：耳目鼻口心膽脾腎之氣全謂之人。心之靈曰神，膽之靈曰魄，脾之靈曰魂，腎之靈曰精，心之神發乎目則謂之視，腎之精發乎耳則謂之聽，脾之魂發乎鼻則謂之臭，膽之魄發乎口則謂之言。八者具備，然後謂之人。夫人也者，天地萬物之秀氣也。然而亦有不中者，各求其類也。若全得人類則謂之曰全人之人。夫全類者，天地萬物之<pb n="9a"/>中氣也，謂之曰全德之人也。全德之人者，人之人者也。夫人之人者，仁之謂也。唯全人然後能當之。人之生也，謂其氣行；人之死也，謂其形返。氣行則神魂交，形返則精魄存。神魂行于天，精魄返于地。行于天則謂之曰陽，行返于地則謂之曰陰。返陽行則晝見而夜伏者也，陰返則夜見而晝伏者也。是故知日者月之形也，月者日之影也，陽者陰之形也，陰者陽之影也，人者鬼之形也，鬼者人之影也。人謂鬼無形而無<pb n="9b"/>知者，吾不信也。</p>
                        </div>
                    </div>
<div>
<p>秦繆公有功于周，能遷善改過，為伯者之最。晉文侯世世勤王，遷平王于洛，次之。齊威公九合諸侯，不以兵車，又次之。楚莊强大，又次之。宋襄公雖伯而力微，㑹諸侯而為楚所執，不足論也。治春秋者，不先定四國之功過，則事無統理，不得聖人之心矣。春秋之間，有功者未見大於四國，有過者亦未見大於四國也。故四者功之首、罪之魁也。人言春秋，非性命書，非也。至于書郊牛之口<pb n="10a"/>傷改卜牛，牛死乃不郊，猶三望。此因魯事而貶之也。聖人何容心哉？無我故也。豈非由性命而發言也。又云春秋皆因事而褒貶，豈容人特立私意哉。又曰春秋聖人之筆削，為天下之至公，不知聖人之所以為公也。如因牛傷，則知魯之僣郊；因初獻六羽，則知舊僣八佾；因新作雉門，則知舊無雉門，皆非聖人有意于其間，故曰春秋盡性之書也。</p>
</div>
<div>
<p>
                            <title>易</title>之為書，將以順性命之理者，循自然也。孔子絶四從<pb n="10b"/>心，一以貫之，至命者也。顔子心齋屢空，好學者也。子貢多積以為學，億度以求道，不能刳心滅見，委身於理，不受命者也。春秋循自然之理而不立私意，故為盡性之書也。</p>
</div>
<div>
<p>初與上同，然上亢不及初之進也。二與五同，然二之陰中不及五之陽中也。三與四同，然三處下卦之上，不若四之近君也。</p>
</div>
<div>
<p>人之貴兼乎萬類，自重而得其貴，所以能用萬類<pb n="11a"/>至理之學，非至誠則不至。</p>
</div>
<div>
<p>
                            <title>素問</title>
                            <title>陰符</title>，七國時書也。</p>
</div>
<div>
<p>
                            <q>顯諸仁，藏諸用</q>，孔子善藏其用乎。</p>
</div>
<div>
<p>
                            <persName>莊</persName>
                            <persName>荀</persName>之徒失之辯。</p>
</div>
<div>
<p>
                            <persName>伯夷</persName>義不食周粟，至餓且死，止得為仁而已。</p>
</div>
<div>
<p>三人行必有師焉，至于友一鄉之賢、天下之賢，以天下為未足，又至于尚論古人，無以加焉。</p>
</div>
<div>
<p>義重則内重，利重則外重。<pb n="11b"/>
                        </p>
</div>
<div>
<p>能醫人能醫之疾，不得謂之良醫；醫人之所不能醫者，天下之良醫也。能處人所不能處之事則能為人所不能為之事也。</p>
</div>
<div>
<p>人患乎自滿，滿則止也。故<persName>禹</persName>不自滿假，所以為賢。雖學亦當常若不足，不可臨深以為高也。</p>
</div>
<div>
<p>人茍用心，必有所得，獨有多寡之異，智識之有淺深也。</p>
</div>
<div>
<p>理窮而後知性，性盡而後知命，命知而後知至。</p>
</div>
<div>
<p>凡處失在得之先則得亦不喜，若處得在失之先則失<pb n="12a"/>難處矣，必至於隕穫。</p>
</div>
<div>
<p>人必内重，内重則外輕；茍内輕必外重，好利好名無所不至。</p>
</div>
<div>
<p>天下言讀書者不少，能讀書者少；若得天理真樂，何書不可讀，何聖不可破，何理不可精。</p>
</div>
<div>
<p>天時、地理、人事三者知之不易。</p>
</div>
<div>
<p>資性，得之天也；學問，得之人也。資性由内出者也，學問由外入者也。自誠明性也，自明誠學也。<pb n="12b"/>
                        </p>
</div>
<div>
<p>
                            <persName>伯夷</persName>
                            <persName>栁下惠</persName>得聖人之一端，<persName>伯夷</persName>得聖人之清，<persName>栁下惠</persName>得聖人之和，<persName>孔子</persName>時清時和時行時止，故得聖人之時。<title>太玄</title>九日當兩卦餘，一卦當四日半。</p>
</div>
<div>
<p>用兵之道必待人民富、倉廩實、府庫充，兵强名正，天時順、地利得，然後可舉。</p>
</div>
<div>
<p>
                            <persName>老子</persName>五千言，大抵皆明物理。</p>
</div>
<div>
<p>今有人登兩臺，兩臺皆等則不見其高，一臺高然後知其卑下者也。一國一家一身皆同，能處一身則能處一<pb n="13a"/>家，能處一家則能處一國，能處一國則能處天下。心為身本，家為國本，國為天下本。心能運身，茍心所不欲，身能行乎？</p>
</div>
<div>
<p>人之精神貴藏而用之，茍衒於外則鮮有不敗者，如利刃物來則剸之，若恃刃之利而求割乎物，則刃與物俱傷矣。</p>
</div>
<div>
<p>言發于真誠則心不勞而逸，人久而信之。作偽任數，一時或可以欺人，持久必敗。</p>
</div>
<div>
<p>人貴有徳，小人有才者有之矣，故才不可恃、德不可無。<pb n="13b"/>
                        </p>
</div>
<div>
<p>天地日月，悠久而已，故人當存乎逺，不可見其邇。</p>
</div>
<div>
<p>君子處畎畝則行畎畝之事，居廟堂則行廟堂之事，故無入不自得。</p>
</div>
<div>
<p>智數或能施於一朝，蓋有時而窮，惟至誠與天地同久，天地無則至誠可息，茍天地不能無則至誠亦不息也。</p>
</div>
<div>
<p>室中造車，天下可行，軌轍合故也。茍順義理、合人情，日月所照皆可行也。</p>
</div>
<div>
<p>歛天下之善則廣矣，自用則小。</p>
</div>
<div>
<p>漢儒以反經合道為權，得一端者也。權所以平物之輕<pb n="14a"/>重，聖人行權酌其輕重而行之，合其宜而已。故執中無權者，猶為偏也。<persName>王通</persName>言<q>春秋王道之權</q>，非<persName>王通</persName>莫能及此。故權在一身則有一身之權，在一鄉則有一鄉之權，以至于天下則有天下之權，用雖不同，其權一也。</p>
</div>
<div>
<p>夫弓固有强弱，然一弓二人張之則有力者以為弓弱、無力者以為弓强，故有力者不以己之力有餘而以為弓弱，無力者不以己之力不足而以為弓强，何不思之甚也。一弓非有强弱也，二人之力强弱不同也，今有食<pb n="14b"/>一杯在前，二人大餒而見之，若相遜則均得食也；相奪則爭，非徒爭之而已，或不得其食矣。此二者皆人之情也。知之者鮮知此，則天下之事皆如是也。</p>
</div>
<div>
<p>先天學主乎誠，至誠可以通神明，不誠則不可以得道。</p>
                    </div>
                        <div>
                        <p>良藥不可以離手，善言不可以離口。</p>
</div>
<div>
<p>事必量力，量力故能久。</p>
</div>
<div>
<p>學以人事為大，今之經典，古之人事也。</p>
</div>
<div>
<p>春秋三傳之外，<persName>陸淳</persName>
                            <persName>啖助</persName>可以兼治。<pb n="15a"/>
                        </p>
</div>
<div>
<p>
                            <persName>季札</persName>之才近<persName>伯夷</persName>，<persName>叔向</persName>
                            <persName>子産</persName>
                            <persName>晏子</persName>之才相等埓，<persName>管仲</persName>用智數，晚識物理，大抵才力過人也。</p>
</div>
<div>
<p>五霸者，功之首、罪之魁也。春秋者，孔子之刑書也，功過不相掩。聖人先褒其功，後貶其罪，故罪人有功亦必録之，不可不恕也。新作兩觀，新者貶之也，誅其舊無也。初獻六羽，初者褒之也，以其舊僣八佾也。</p>
</div>
<div>
<p>某人受春秋於尹師魯，師魯受於穆伯長，某人後復攻伯長曰：春秋無褒皆是貶也。田述古曰：孫復亦云春秋<pb n="15b"/>有貶而無褒。曰：春秋禮法廢，君臣亂，其間有能為小善者，安得不進之也。況五霸實有功于天下，且五霸固不及於王，不猶愈于僭竊乎？安得不與之也。治春秋者不辯名實，不定五霸之功過，則未可言治春秋。先定五霸之功過而治春秋，則大意立；若事事求之，則無緒矣。</p>
</div>
<div>
<p>凡人為學失於自主張太過。</p>
</div>
<div>
<p>平王名雖王，實不及一國之諸侯；齊晉雖侯，而實僣王，皆春秋之名實也。子貢欲去告朔之餼羊，羊名也，禮實<pb n="16a"/>也。名存而實亡，猶愈于名實俱亡。茍存其名，安知後世無王者作，是以有所待也。</p>
</div>
<div>
<p>春秋為君弱臣强而作，故謂之名分之書。</p>
</div>
<div>
<p>聖人之難在不失仁義忠信而成事業。何如則可在於絶四？有馬者借人乘之，舍己從人也。</p>
</div>
<div>
<p>或問才難？何謂也。曰：臨大事然後見才之難也。曰：何獨言才？曰：才者，天之良質也。學者所以成其才也。曰：古人有不由學問而能立功業者，何必曰學。曰<persName>周勃</persName>
                            <persName>霍光</persName>能<pb n="16b"/>成大事，唯其無學，故未盡善也。人而無學則不能燭理，不能燭理則固執而不通。</p>
</div>
<div>
<p>人有出人之才，必有剛克。中剛則足以立事業、處患難，若用於他，反為邪惡。故<persName>孔子</persName>以<persName>申棖</persName>為焉得剛，既有慾心，必無剛也。</p>
</div>
<div>
<p>君子喻于義，賢人也；小人喻於利而已。義利兼忘者，唯聖人能之。君子畏義而有所不為，小人直不畏耳。聖人則動不踰矩，何義之畏乎。<pb n="17a"/>
                        </p>
</div>
<div>
<p>顔子不貳過。孔子曰：<q>有不善未嘗不知，知之未嘗復行</q>是也。是一而不再也。<persName>韓愈</persName>以為將發於心而便能絶去，是過與<persName>顔子</persName>也。過與是，為私意，焉能至于道哉。或曰：與善不亦愈于與惡乎？曰：聖人則不如是。私心過與，善惡同矣。</p>
</div>
<div>
<p>為學養心，患在不由直道去利欲、由直道任至誠，則無所不通。天地之道，直而已，當以直求之；若用智數由徑以求之，是屈天地而狥人欲也。不亦難乎。<pb n="17b"/>
                        </p>
</div>
<div>
<p>事無巨細皆有天人之理。修身，人也；遇不遇，天也。得失不動心，所以順天也；行險僥倖，是逆天也。求之者，人也；得之與否，天也。得失不動心，所以順天也。强取必得，是逆天理也。逆天理者，患禍必至。</p>
</div>
<div>
<p>魯之兩觀，郊天、大禘皆非禮也。諸侯茍有四時之禘以為常祭，可也。至於五年大禘，不可為也。</p>
</div>
<div>
<p>仲弓可使南面，可使從政也。</p>
</div>
<div>
<p>
                            <q>誰能出不由戸</q>；戸，道也。未有不由道而能濟者也。不由<pb n="18a"/>戸者，鎖穴隙之類是也。</p>
</div>
<div>
<p>多聞擇其善者而從之，雖多聞必擇善而從之；多見而識之，識，別也，雖多見必有以別之。</p>
</div>
<div>
<p>
                            <persName>落下閎</persName>改顓帝厯為太初厯，<persName>子雲</persName>準<title>太初</title>而作<title>太玄</title>凡八十一卦九分共二卦，凡一五隔一四，細分之則四分半當一卦。氣起于中心，故首中卦。</p>
</div>
<div>
<p>元亨利貞，變易不常，天道之變也；吉凶悔吝，變易不定，人道之應也。<pb n="18b"/>
                        </p>
</div>
<div>
<p>
                            <q>一陰一陽之謂道</q>，道無聲無形，不可得而見者也。故假道路之道而為名。人之有行必由于道，一陰一陽天地之道也，物由是而生，由是而成也。</p>
</div>
<div>
<p>
                            <q>顯諸仁</q>者，天地生萬物之功，則人可得而見也，所以造萬物，則人不可得而見，是<q>藏諸用</q>也。</p>
</div>
<div>
<p>十干，天也；十二支，地也，支干配天地之用也。</p>
</div>
<div>
<p>
                            <title>易</title>始于三皇，<title>書</title>始于二帝，<title>詩</title>始于三王，<title>春秋</title>始于五霸。自乾坤至坎離，以天道也；自咸恒至既濟未濟，以人事<pb n="19a"/>也。</p>
</div>
<div>
<p>人謀，人也；鬼謀，天也。天人同謀而皆可，則事成而吉也；變從時而便天下之事，不失禮之大經；變從時而順天下之理，不失義之大權者，君子之道也。</p>
</div>
<div>
<p>五星之説，自<persName>甘公</persName>
                            <persName>石公</persName>始也。</p>
</div>
<div>
<p>人智强則物智弱。</p>
</div>
<div>
<p>
                            <persName>莊子</persName>著<title>盜跖篇</title>所以明至惡，雖至聖亦莫能化，蓋上智與下愚不移故也。<pb n="19b"/>
                        </p>
</div>
<div>
<p>魯國之儒一人者，謂<persName>孔子</persName>也。</p>
</div>
<div>
<p>天下之事始過於重猶卒于輕，始過于厚猶卒于薄，況始以輕、始以薄者乎。故鮮失之重，多失之輕；鮮失之厚，多失之薄。是以君子不患過乎重，常患過乎輕；不患過乎厚，常患過乎薄也。</p>
</div>
<div>
<p>莊子齊物未免乎較量，較量則爭，爭則不平，不平則不和。無思無為者，神妙致一之地也。<hi>所謂一以貫之。</hi>聖人以此洗心，退藏於密。<pb n="20a"/>
                        </p>
</div>
<div>
<p>當仁不讓于師者，進仁之道也　</p>
</div>
<div>
<p>秦穆公伐鄭敗而有悔過自誓之言，此非止霸者之事，幾于王道能悔則無失矣。此聖人所以録于<title>書</title>末也。</p>
</div>
<div>
<p>
                            <persName>劉絢</persName>問無為。對曰：時然後言，人不厭其言；樂然後笑，人不厭其笑；義然後取，人不厭其取。此所謂無為也。</p>
</div>
<div>
<p>文中子曰：易樂者必多哀，輕施者必好奪。或曰：天下皆爭利棄義，吾獨若之何？子曰：舍其所爭，取其所棄，不亦君子乎。若此之類，理義之言也。心迹之判久矣，若此之<pb n="20b"/>類，造化之言也。</p>
</div>
<div>
<p>
                            <persName>莊子</persName>氣豪，若吕梁之事言之至者也。盜跖言事之無可奈何者，雖聖人亦莫如之何。漁父言事之不可强者，雖聖人亦不可强。此言有為無為之理，順理則無為，强則有為也。</p>
</div>
<div>
<p>金須百鍊然後精，人亦如此。</p>
</div>
<div>
<p>佛氏棄君臣父子夫婦之道，豈自然之理哉。</p>
</div>
<div>
<p>志於道者，統而言之，志者潛心之謂也。德者得於己有<pb n="21a"/>形，故有據徳。主于仁，故曰依。</p>
</div>
<div>
<p>
                            <persName>莊子</persName>曰：庖人雖不治庖，尸祝不越樽俎而代之，此君子思不出其位、素位而行之意也。</p>
</div>
<div>
<p>晉狐射姑殺陽處父，春秋書<q>晉殺其大夫陽處父</q>。上漏言也，君不宻則失臣，故書國殺。</p>
</div>
<div>
<p>人得中和之氣則剛柔均，陽多則偏剛，陰多則偏柔。</p>
</div>
<div>
<p>作<title>易</title>者其知盗乎？聖人知天下萬物之理而一以貫之，以尊臨卑曰臨，以上觀下曰觀。<pb n="21b"/>
                        </p>
</div>
<div>
<p>毋意、毋必、毋固、毋我，合而言之則一，分而言之則二；合而言之則二，分而言之則四，始於有意，成於有我，有意然後有必，必生於意。有固然後有我，我生於固；意有心，必先期，固不化，我有己也。</p>
</div>
<div>
<p>記問之學未足以為事業。</p>
</div>
<div>
<p>學在不止故王通云「没身而已」。<pb n="22a"/>
                            <pb n="22b"/>
                        </p>
</div>
</div>
</div>
</body>
    </text>
</TEI>