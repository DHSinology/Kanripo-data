<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>蕭茂挺文集</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>蕭茂挺文集<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>蕭穎士<pc n="　"/>撰<pc n="lb"/>
<pc n="　"/>
                    <pc n="　"/>至日圓丘祀昊天上帝賦<pc n="lb"/>
政教之始莫重乎郊祀郊祀之先莫尊乎昊天是以前<pc n="lb"/>
王垂之於典訓後帝奉之以周旋其事大矣其儀盛焉<pc n="lb"/>
日之至也所以明氣之至丘之圓也亦以象天之圓於<pc n="lb"/>
是致齋於宫合樂於律羣有司肅肅以儆戒百執事乾<pc n="lb"/>
                    <pb n="1a"/>
乾而莊慄牲用騂犢以貴誠酌用𤣥酒以明質豈但愛<pc n="lb"/>
人而尊祖盖欲報天而主日天子迺乗玉輅駕蒼虬搢<pc n="lb"/>
方珽服大裘率九儀之卿士從五等之諸侯旌旗露巻<pc n="lb"/>
冠盖雲浮展國容於御路行大禮乎郊丘百役既備司<pc n="lb"/>
儀辨位劍佩紛紜以陸離鐘鼓鏗訇而沸渭君明其義<pc n="lb"/>
臣敬其事執鸞刀以啓毛奠蒼璧以為贄爵一獻而上<pc n="lb"/>
下胥悅樂六成而神祗麏至後乃取血膋陳玉幣寘於<pc n="lb"/>
薪樵之上燔於嘉壇之際飛燎煙於太清合蕭光於上<pc n="lb"/>
                    <pb n="1b"/>
帝是以神降我福人懐我惠時罔凶荒物無疵癘致洪<pc n="lb"/>
化於仁壽豈不由肅敬於大祭客有旅逰函關欽兹至<pc n="lb"/>
道觀祀事於國典仰明靈於有昊敢陳輿頌式播𤣥造<pc n="lb"/>
頌曰日南至兮既望祀太乙兮圓丘上萬斯年兮承天<pc n="lb"/>
貺<pc n="lb"/>
<pc n="　"/>
                    <pc n="　"/>愛而不見賦<pc n="lb"/>
嗟乎或愛之而不見者有之矣何必周秦異代夷夏殊<pc n="lb"/>
軌阻嚴城之九重限方舟之一水茍時事之多怨故人<pc n="lb"/>
                    <pb n="2a"/>
遐而室邇關山起於足下堂上逺乎千里聳專注之目<pc n="lb"/>
成遽將逝而復止詩人所以思婉孌而搔首賦城隅之<pc n="lb"/>
有俟吁不得其已也惟夙昔之良㑹夢佳期於北方叙<pc n="lb"/>
渤澥之三山吸流霞之景光含芳詞以況予云惠好之<pc n="lb"/>
不忘願報義於永日陪遊宴於帝鄉廣莫忽而號怒鯨<pc n="lb"/>
波洶而騰張俄驚魂以輟寐問窮髪之茫茫將揭厲以<pc n="lb"/>
復從駭風濤之匪量思投軀以靡吝撫遺體以兢惶晨<pc n="lb"/>
切切以悽悽夕屏營以彷徨追前歡之甫邇歎此恨之<pc n="lb"/>
                    <pb n="2b"/>
攸長於是收神返慮澄澹静黙㝠然就寢兀若無識冀<pc n="lb"/>
良宵之復遇希舊遊之可即徒有賴兮且未克憂深沉<pc n="lb"/>
兮萃胸臆風兮雨兮思君子兮何極<pc n="lb"/>
<pc n="　"/>
                    <pc n="　"/>滯舟賦<pc n="lb"/>
攝提嵗拂衣海嶽應調函洛詠佩服之臯蘭美縶維之<pc n="lb"/>
塲藿徴良圖以趨事窘中道以摧落昔謬價於當年今<pc n="lb"/>
後来之不若衆飛下以抵巇余矩枘而規鑿悲介直之<pc n="lb"/>
不可媒想雲林以自託眷眷離憂行行獨愁邅我車而<pc n="lb"/>
                    <pb n="3a"/>
北上朅吾道以東遊愛遲遲之暮春登泛泛之輕舟過<pc n="lb"/>
巖邑以信次䌫滎波之下流于時丙丁守位恢台肇節<pc n="lb"/>
朱雲四騰瑶草半歇景沖沖而熾旱風翳翳以敲熱赫<pc n="lb"/>
中潬之平沙滲通用而殆竭則有危檣巨舸長艥廣艘<pc n="lb"/>
龍翼錦軸雀顱方艚材木蘭兮竹箭紉齒革與羽毛頓<pc n="lb"/>
修笮於迴塘駢曲岸以戢篙於是迅拏輕㯍河舠漢艇<pc n="lb"/>
乗時泝洄赴利馳騁混漁商而沸雜期數日而俄頃事<pc n="lb"/>
也時哉咸適其才于嗟大艦安得而来借如三江五湖<pc n="lb"/>
                    <pb n="3b"/>
之𣺌漫礐石飄沙之汩淈望赤岸以天低臨清波而景<pc n="lb"/>
沒峻艫衝濤以直透髙㠶雲巻而上彗朝發乎荆衡夕<pc n="lb"/>
止乎揚越晷刻千里之外一何去留之倏忽彼斗筲鐘<pc n="lb"/>
鬲之餘捷逕趨時之末曾壓溺以不暇亦何知於嵗月<pc n="lb"/>
材㣲則致逺而自覆量大則俟時而可貴茍或喻於窮<pc n="lb"/>
通又奚分於器類運之来也賈長淵髙視於三台謀不<pc n="lb"/>
用焉梅子真近辭於一尉吾將斂䇿以飲氣覩維舟而<pc n="lb"/>
歔欷<pc n="lb"/>
                    <pb n="4a"/>
<pc n="　"/>
                    <pc n="　"/>登臨河城賦<hi>并序</hi>
                    <pc n="lb"/>
亡舅孝亷元君才髙位下一命屈臨河尉尋遭風瘵有<pc n="lb"/>
加無瘳憂悒迄逾一紀故不復仕而風標俊傑文史清<pc n="lb"/>
雋則君所著别傳詳矣舅於予有教授之恩隻詞片字<pc n="lb"/>
皆資訓誘既而射策桂林校書芸閣首為知已名稱舅<pc n="lb"/>
氏之力也天寳元年秋八月奉使求遺書於人間越来<pc n="lb"/>
月屆於臨河之舊邑覽物增懐泫然有賦羊曇是日獨<pc n="lb"/>
吟零落之篇周翼終身寧亡吐哺之愛詞曰<pc n="lb"/>
                    <pb n="4b"/>
登孤城兮見河水之漫漫城有隍兮水有瀾歘翻覆兮<pc n="lb"/>
無端俯崇墉兮心酸心斷絶兮河水之干借如韓伯懐<pc n="lb"/>
恩羊曇念昔追北渚之曩餞歎西剡之忽覿曾一顧而<pc n="lb"/>
不忘况仁深與宻戚也惟佩觿之弱嵗荷哲舅之矜憐<pc n="lb"/>
枉月旦之殊品超等夷而獨偏過雖小而必誡善無㣲<pc n="lb"/>
而不悛備潤身之黼藻聞染翰之蹄筌豈期文嗣作者<pc n="lb"/>
價參時賢謬崑墟而比玉濫蓬島而懐鉛匪舅徳其焉<pc n="lb"/>
爾諒師資乎在焉痛才髙而位下悲道悠而運促甫一<pc n="lb"/>
                    <pb n="5a"/>
命於兹城蹇無媒兮窘束傃層飈而墜羽凌永路而傾<pc n="lb"/>
軸悼晉豎之行深哀秦良之莫贖昔自公而暇豫陪作<pc n="lb"/>
賦於兹樓懐一紀以如昨愴今晨而獨遊俯蕭條之邑<pc n="lb"/>
里對零落之徂秋舊館悽其在目長川逝而不留徒臨<pc n="lb"/>
風而揮涕孰知夫四望可以銷憂者也<pc n="lb"/>
<pc n="　"/>
                    <pc n="　"/>庭莎賦<hi>并序</hi>
                    <pc n="lb"/>
天寳十載予以史臣推擇待詔闕下僻直多忤連嵗不<pc n="lb"/>
偶未選叙求參河南府軍事府尹裴公以予浮名枉顧<pc n="lb"/>
                    <pb n="5b"/>
遇焉而尹之外姻或綰紀綱之局怙勢矜權求府僚降<pc n="lb"/>
禮於已予清慎自守不能附㑹爰逝我陳嫌怒遂搆凡<pc n="lb"/>
同官多貴逰后戚酒食之㑹絲竹之娱無間旬朔予人<pc n="lb"/>
質鄙野雅不之好常願鷗鳥為儔江海是處往嵗久遊<pc n="lb"/>
剡中將遂終焉朝㫖迫召故不獲展著白鷴賦以寄斯<pc n="lb"/>
意至是欎悒彌用增想㕔堦之下蹊有莎草故參軍宋<pc n="lb"/>
之問徙於伊川而植焉結根五紀緜羃庭際廣累萬歩<pc n="lb"/>
髙樹十餘間以雜果隂蔽其上俗吏往來必凌踐之歎<pc n="lb"/>
                    <pb n="6a"/>
其稟山野之姿而託非其所以就窘迫因而賦曰<pc n="lb"/>
厭公門之窘束玩纎草於兹亭奚卑弱之斯極豈雨露<pc n="lb"/>
之愆靈尚含和以順時隨春夏之凄清軒房洞啟廣堦<pc n="lb"/>
脩直槐楊蔽虧桃李對植横層隂之𡨕宻綴繁英之翕<pc n="lb"/>
赩既髙低以異姿亦濃淡而殊色胥徒牒訴雜沓乎其<pc n="lb"/>
側遊塵浮烟䝉翳而不息雖蕭颯以自得亦喧卑而見<pc n="lb"/>
逼宜夫坐莽浪之野帶江湖之涘託根山阿揺穎綠水<pc n="lb"/>
芊綿靃靡連亘乎十數里何推遷而連㑹繆産蒔於庭<pc n="lb"/>
                    <pb n="6b"/>
隅憂好尚之傾奪見芟夷於難除既無心於寵辱又奚<pc n="lb"/>
議於親疎承滴瀝之甘潤蔽衣衿之曳婁雖為幸於斯<pc n="lb"/>
日諒禀性之云殊聞哲王之布澤逮蕭葦而霑鋪茍一<pc n="lb"/>
類而失所猶納隍之在予矧皇穹之播氣陶庻彚於靈<pc n="lb"/>
樞曷兹卉之攸託慘終年而莫舒吾將徴宰物之至理<pc n="lb"/>
聿歸問於𤣥虛者焉<pc n="lb"/>
<pc n="　"/>
                    <pc n="　"/>蓮蘂散賦<hi>并序</hi>
                    <pc n="lb"/>
予同生繼夭<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>戚所萃已未嵗夏六月旅寄韋城憂傷<pc n="lb"/>
                    <pb n="7a"/>
感疾腫生於左脇之下彌旬不愈楚痛備至友生于逖<pc n="lb"/>
張南容在大梁聞之以言於方牧李公公予之舊知也<pc n="lb"/>
俯垂驚嗟逺致是散題曰蓮葉合之以蘇用附腫上又<pc n="lb"/>
覆以油帛以羃之其瘳如洗一夕復故感恩歎異於以<pc n="lb"/>
賦焉<pc n="lb"/>
彼散維黄曰蓮之蘂有輕其質如雪伊灑君子賚焉厥<pc n="lb"/>
疾遄已揆艱疾之永戚矧覊孤之逺情諒積悲而成疹<pc n="lb"/>
爰彼腫而斯嬰遘徂夏之赫曦蹇憂虞於此城堆以壅<pc n="lb"/>
                    <pb n="7b"/>
蓄介於腰腹如煙斯焮如蠆斯觸靡宵靡晝莫獲偃伏<pc n="lb"/>
亦既浹辰寘予於毒惴然其恐兮如集於木幸于張之<pc n="lb"/>
乆要干至貴而為言感知已於名公降踰涯之厚恩旅<pc n="lb"/>
信宿以問至致良散以斯存於是滫以蘇膏幕以油帛<pc n="lb"/>
兹焉塗附未始竟夕有瘳如神兮厥痛斯滌彼挂㠶而<pc n="lb"/>
奔駟曾莫速乎靈跡雖兼金而製錦豈厥價而能敵異<pc n="lb"/>
哉討竒篇於綠帙搜祕巻於青囊奚要術之備列獨無<pc n="lb"/>
聞於此方茍佳名之是徴乃菡萏之餘芳原夫託根清<pc n="lb"/>
                    <pb n="8a"/>
泚敷蘤馨香宜蠲穢而蕩邪救吾人之疾瘍於以用之<pc n="lb"/>
終然允臧愷悌君子德音不忘昔禽蛇之見拯尚有答<pc n="lb"/>
於隋噲矧圓首之為貴聿稱靈於覆載慚力㣲而施重<pc n="lb"/>
懼殞墜於酬戴蓮之蘂兮永以為佩<pc n="lb"/>
<pc n="　"/>
                    <pc n="　"/>登故宜城賦<pc n="lb"/>
升彼墟兮遐眺荆江邇矚樊沔頺沲以隠嶙欹缺而㟞<pc n="lb"/>
嵼野茫茫其靡極何人户之單尠悵青春兮始交又白<pc n="lb"/>
日兮其晩悲世事之艱阻慨征途之未返憑寒臯以盡<pc n="lb"/>
                    <pb n="8b"/>
目究林莽之深淺烟迴起於殘燎鳥羣飛於絶巘曾是<pc n="lb"/>
感時而戀舊孰不酸辛而僶俛也矧乎㝢縣乖刺關河<pc n="lb"/>
阻遏去枌榆兮地表離骨肉兮天末涕横墮以若注懐<pc n="lb"/>
永痛其如割悠悠蒼天不日不月曷其有佸撫艱勤之<pc n="lb"/>
此土偶四海而承平方神武之君臨尚未遑於戢兵警<pc n="lb"/>
山戎之外虞重燕伐之專征罄帑藏之實窮干甲之精<pc n="lb"/>
陸隘幽冀水填滄溟其為盛也入師長於庶僚出董率<pc n="lb"/>
於連城冢婦降於王姬餘子超乎正卿睚眦則浹日誅<pc n="lb"/>
                    <pb n="9a"/>
夷攀附則累嵗尊榮玉帛車輿鐘鼓臺亭煥赫而鏗鍧<pc n="lb"/>
三十年中初不戒其滿盈終大都之耦國逸漏網之奔<pc n="lb"/>
鯨潰亂河淇䖍劉汴滎覆東洛隳陜坰抗靡堅陣守無<pc n="lb"/>
完營呼吸三旬遂至乎上京爟燧燭於王宫潼關為之<pc n="lb"/>
晝扃暨而將吏逋竄烝民駭散崩騰郡邑空闃閭閈荒<pc n="lb"/>
凉我汝潁牢落我雎渙傳置載馳於商鄧兵符薦集於<pc n="lb"/>
淮漢彼邦畿之尹守藩牧之垣翰莫不光膺俊選踐履<pc n="lb"/>
清貫榮利溢乎姻族繁華恣其侈翫或拘囚就戮或胥<pc n="lb"/>
                    <pb n="9b"/>
附從亂曾莫愧其愚懦又奚聞於殉難甚乎昔先王之<pc n="lb"/>
經國仗文武之二事茍兹道之不墜實經天而緯地邦<pc n="lb"/>
家可得而理禍亂無從而至今執事者反諸而儒書是<pc n="lb"/>
戯蒐狩鮮備忠勇翳欎澆風横肆蕩然一變而風雅殄<pc n="lb"/>
瘁故時平無直躬之吏世難無死節之帥其所由来者<pc n="lb"/>
尚矣不其哀哉變之始也予旅寓於淇園初提挈而南<pc n="lb"/>
奔崩波滑臺逼迸夷門亡車徒於鼎城擯圖籍於轘轅<pc n="lb"/>
背維嵩遵汝墳迴環乎郟葉飄泊乎穣宛嗟嵗聿之云<pc n="lb"/>
                    <pb n="10a"/>
暮結窮隂之涸沍市蕭條以罕人盜充斥以盈路㣲奔<pc n="lb"/>
走之僕御有啼呼之幼孺川層氷而每涉塗積雪而猶<pc n="lb"/>
步晝兮夜兮曾莫解於馳騖惟寢與食曷嘗忘於恐懼<pc n="lb"/>
畧南鄉之左鄙凌北津之勁渡偉夫峴首之為鎮也峻<pc n="lb"/>
隅百雉危甍萬井森松篁之薈蔚劃鄽街以周整前山<pc n="lb"/>
榮依而秀拔斜漢杳映以清迥秔稌蔗橘雜荆衡之蓄<pc n="lb"/>
桑麻黍粟侔冀魏之境漢之盛也移南國之冠盖晉之<pc n="lb"/>
衰也為北門之捍屏今方嶽之仁明惠乆要於平生幸<pc n="lb"/>
                    <pb n="10b"/>
羈旅而獲宥旋載筆於戎旌陪後車乎南紀儼四牡以<pc n="lb"/>
專征歴隤墉而訊諸乃楚鄢之遺城昔漢皇之標季間<pc n="lb"/>
諸侯之釋位聞景升之是牧歎興廢於兹地其後綏懐<pc n="lb"/>
勁楚抗抑强魏雄九域以髙視為一方之所庇亦謀猷<pc n="lb"/>
所賴而致也於時㓂盜蜂聚生民失土賢雖避世才亦<pc n="lb"/>
擇主有卧龍之竒英視江漢而胥宇遭劉后之側席聿<pc n="lb"/>
疇咨於草莽若㳺魚之在水尚三頋而後語其始也亦<pc n="lb"/>
將稜威漢沔用武荆楚俟時觀釁終然義舉然後包并<pc n="lb"/>
                    <pb n="11a"/>
河洛盪滌陳汝迎帝配天不失厥序既中流之顛覆故<pc n="lb"/>
宏筭而乖阻信雲長之寡謀亦天命之弗與猶復廓邛<pc n="lb"/>
峨之險奮賨濮之旅鋪叙隴砥震懾闗輔致中原於旰<pc n="lb"/>
食振衰漢之遺緒洸洸乎俾千祀而景慕宜其易名於<pc n="lb"/>
忠武不其偉歟方其躬耕漢渚獨詠梁甫輕夫管樂莫<pc n="lb"/>
之云許伊唱髙而和寡亦惆悵於前古道不同不相為<pc n="lb"/>
謀斯之謂矣荆雲兮蔽虧朔雁兮差池雲有迴兮雁有<pc n="lb"/>
歸嗟予行兮愴遲遲諒窮愁兮莫諼雖九醖兮奚施<pc n="lb"/>
                    <pb n="11b"/>
<pc n="　"/>
                    <pc n="　"/>白鷴賦<hi>并序</hi>
                    <pc n="lb"/>
白鷴羽族之幽竒也素質黒章爪觜純丹體備冠距頗<pc n="lb"/>
類夫雞翟神貌清閑不雜於衆禽棲止遐深與人境罕<pc n="lb"/>
接固莫得而馴狎也上聞而徴焉處以雕籠致以驛騎<pc n="lb"/>
將集長楊游太液行有日矣天寳辛夘嵗予旅泊江㑹<pc n="lb"/>
流宕逾時秋八月自山隂前次東陽方議夫南登西泛<pc n="lb"/>
極聞見之義諒褊懐所素蓄而未之從也㑹有命自天<pc n="lb"/>
召赴京闕適與兹鳥偕至於㑹稽之傳舎觀其宛頸旁<pc n="lb"/>
                    <pb n="12a"/>
睨徊徨掩抑往往孤鳴音韻凄凉如慕侶而不獲因感<pc n="lb"/>
而賦之曰<pc n="lb"/>
鳥之生矣於彼江山彩之𤣥素文不綺斑備文武之玉<pc n="lb"/>
飾㣲妖姬之殊顔情莽𦕈以耿㓗貌軒昂以安閑無馴<pc n="lb"/>
擾之近性故不惬於人寰遊必海裔棲必雲間冀養拙<pc n="lb"/>
以自保祛未萌之憂患不然豈陋彼都邑之佳麗顧投<pc n="lb"/>
身乎阻艱以其標自然之静故名之曰白鷴者歟何天<pc n="lb"/>
聽之緬邈辱㣲禽之瑣細偶一日之見羈委㣲軀以受<pc n="lb"/>
                    <pb n="12b"/>
制望層城以斂翼懐衆侣而孤唳從廏置之駿奔仰君<pc n="lb"/>
門以遐逝君門兮九重洞杳窱兮穹崇池太液兮島方<pc n="lb"/>
壺萬族翔沬乎其中晝聒未央之繁弦夕警長樂之靈<pc n="lb"/>
鐘顧疎野之賤迹豈敢求一枝而見容越水清兮鏡色<pc n="lb"/>
吴山逺兮天逼窺淺深以颺影逗杳𡨕兮一息謂杉松<pc n="lb"/>
可得永日而噪聚蓴荇足以窮年而啄食一與心賞兮<pc n="lb"/>
暌違念歸飛兮何極鸚能言而入座鶴善舞而乗軒殊<pc n="lb"/>
二者之俗態諒慚惶於主恩是以雖信美而非其志獨<pc n="lb"/>
                    <pb n="13a"/>
屏營而兢魂者焉<pc n="lb"/>
<pc n="　"/>
                    <pc n="　"/>伐櫻桃樹賦<hi>并序</hi>
                    <pc n="lb"/>
天寳八載予以前校理罷免降資參廣陵太府軍事任<pc n="lb"/>
在限外無舎足處寓居於紫極宫之道學館因領其教<pc n="lb"/>
職焉廟庭之右有大櫻桃樹髙累數尋條暢薈蔚攅柯<pc n="lb"/>
比葉擁蔽風雨腹背㣲禽是焉栖託頡頏上下喧呼甚<pc n="lb"/>
適登其喬枝則俯逼軒屏中外斯隔予實惡之懼盜窺<pc n="lb"/>
踰因是為資遂命伐焉儆夫在位者爾<pc n="lb"/>
                    <pb n="13b"/>
古人有言芳蘭在門不得不鋤眷兹櫻之攸止亦在物<pc n="lb"/>
之宜除觀其體異脩直材非棟榦外森沉以茂密中粉<pc n="lb"/>
錯以交亂先羣卉以效諂望嚴霜以凋換綴繁英兮霰<pc n="lb"/>
集駢朱實以星粲故當小鳥之所啄食妖姬之所攀翫<pc n="lb"/>
赫赫閟宇𤣥之又𤣥長廊霞截髙殿雲褰實吾君聿修<pc n="lb"/>
祖德論道設教之筵宜乎蒔以芬馥樹以貞堅匪夫松<pc n="lb"/>
篠桂檜<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>若蘭荃猗具美其在兹爾何德而居焉擢無<pc n="lb"/>
庸之瑣質䝉本枝而自庇汩羣林而非據專廟廷之右<pc n="lb"/>
                    <pb n="14a"/>
地雖先寢之或薦豈和羮之正味每俯臨乎蕭牆奸回<pc n="lb"/>
得而窺伺諒何惡之能為終物情之所畏於是命尋斧<pc n="lb"/>
伐盤根宻葉剝攅柯焚朝光無隂夕鳥不喧肅肅明明<pc n="lb"/>
曠蕩乎堦軒嗟乎草無滋蔓瓶不假器茍恃勢而將逼<pc n="lb"/>
雖見親而益忌譬諸人事也則晉吞并於僣沃魯出逐<pc n="lb"/>
於强季綝峻擅而吴削倫冏專而晉墜其大者虎遷趙<pc n="lb"/>
嗣鸞竊齊位由履霜而莫戒聿堅氷而薦至嗚呼乃終<pc n="lb"/>
古覆車之軌轍豈尋常散木之足議<pc n="lb"/>
                    <pb n="14b"/>
<pc n="　"/>
                    <pc n="　"/>為揚州李長史作千秋節進毛龜表<pc n="lb"/>
臣某言臣聞在昔上皇之御極也則𤣥化有助嘉祥必<pc n="lb"/>
臻故升中於天而四靈是格若夫出洛登壇青文丹甲<pc n="lb"/>
之瑞王霸以降遼哉夐乎不可得而聞已然其緬邈郊<pc n="lb"/>
藪威夷簡牒與時而升降者亦往往而存未有含道德<pc n="lb"/>
之純粹闡祖宗之休命俛視千載潜通百靈允符秘祉<pc n="lb"/>
若今之盛者也伏惟皇帝陛下至誠允迪懸解自衷神<pc n="lb"/>
有契而斯輔道惟深而不測故錙銖繫表寤寐胥庭七<pc n="lb"/>
                    <pb n="15a"/>
曜垂文則𤣥言焯叙千秋表節則綠錯来儀以今月某<pc n="lb"/>
日所部江都縣崇虚觀講聖注道德經於𤣥元皇帝座<pc n="lb"/>
隅有毛龜出見翠毫金介爍日霏烟迹殊生育来緣感<pc n="lb"/>
召應陛下長靈之期符先聖谷神之妙知来藏往實見<pc n="lb"/>
於兹休徴委集萬方幸甚手舞足蹈倍百恒情無任喜<pc n="lb"/>
恱之至謹奉表以聞<pc n="lb"/>
<pc n="　"/>
                    <pc n="　"/>為李北海作進芝草表<pc n="lb"/>
臣某言臣聞郊祀盡敬粢盛豐潔則天降休祉地生靈<pc n="lb"/>
                    <pb n="15b"/>
芝大哉斯元和正氣有感而昭敷者爾古先哲后所由<pc n="lb"/>
盡心臣本郡道學講堂中梁有芝英産見六莖共本正<pc n="lb"/>
向堂門素色純淨流輝棟宇臣遐考曩厯旁窺瑞牒多<pc n="lb"/>
矣至若神爵九枝青龍三幹菌蠢池籞葳㽔甸服猶復<pc n="lb"/>
登諸宗廟被以頌聲又况極道德之至精鑠𤣥元之景<pc n="lb"/>
命超漢軼魏光圖掩牒之秘瑞伏惟開元天寳聖文神<pc n="lb"/>
武皇帝陛下大孝尊先𤣥功兆物煥清宫於羣國驅赤<pc n="lb"/>
縣於仁壽天弗違而寳厯重昌瑞有答而金莖特秀觀<pc n="lb"/>
                    <pb n="16a"/>
其審曲面勢負隂抱陽當九月而生聿符陽數挺六莖<pc n="lb"/>
之表遥叶樂章昭聖祚於天長返皇風於古始加之氷<pc n="lb"/>
霰奪色緇塵不染迎曉日而相鮮與秋雲而共潔雖復<pc n="lb"/>
晨敷者五競爽於丹田嵗秀者三擢榮於𤣥圃以兹視<pc n="lb"/>
彼奚其瑣碎臣姓忝宗枝任叨藩首揚吹萬之化預稟<pc n="lb"/>
陶鈞聳倍百之情寜忘肺腑<pc n="lb"/>
<pc n="　"/>
                    <pc n="　"/>為李中丞賀赦表<pc n="lb"/>
臣某言中書省馬崇至自蜀郡伏奉八月一日制書大<pc n="lb"/>
                    <pb n="16b"/>
赦天下罪無輕重咸䝉洗滌覆宗之辜亦賜原宥惠澤<pc n="lb"/>
浹於存沒恩榮被於出處聲動夷夏氣感風雲含齒戴<pc n="lb"/>
髮孰非幸甚鑠哉沛乎虞后肆赦羲文作解之盛典也<pc n="lb"/>
臣某中賀臣聞乾靈肇運亭育萬方其德至普而或水<pc n="lb"/>
旱流行氛沴表見然後蕩之以祥風煦之以和氣而品<pc n="lb"/>
物熙焉聖人立極平章庶政其道至明亦或四凶在朝<pc n="lb"/>
三苗逆命然後寘諸嚴刑被以文德而官方正焉伏惟<pc n="lb"/>
開元天寳聖文神武證道孝徳皇帝陛下纉戎累聖惟<pc n="lb"/>
                    <pb n="17a"/>
新舊服天成地平萬邦作乂徳禮備舉符應爰臻下加<pc n="lb"/>
有隩四紀於兹矣由是嚮明端拱齋居𤣥黙布大信於<pc n="lb"/>
羣后絶嫌疑於纎芥狐鼠憑依俶擾天紀陛下垂泣辜<pc n="lb"/>
之㫖降勤䘏之令將士勵節黎庶歸仁咸思赴蹈指期<pc n="lb"/>
蕩定開奉之辰計不忘逺臣又聞之昔上皇御邊祗車<pc n="lb"/>
巡於谷口盛漢膺運賔旅奮乎關中盖風謡尚武可以<pc n="lb"/>
大殱醜類㑹昌建福可以永保邦家前古休期復見兹<pc n="lb"/>
日臣嘗叨近侍謬佐藩牧千里景從不及扈遊之觀百<pc n="lb"/>
                    <pb n="17b"/>
城風靡空懼分憂之責魂馳井絡戀結巴渝無任感激<pc n="lb"/>
恱豫之至<pc n="lb"/>
<pc n="　"/>
                    <pc n="　"/>為陳正卿進續尚書表<pc n="lb"/>
臣某言林莽介賤幼而强學竊聞諸大易之說曰觀乎<pc n="lb"/>
天文以察時變觀乎人文以化成天下察乎變者立德<pc n="lb"/>
以貞其象成乎化者立言以賛其功故太極列三階五<pc n="lb"/>
緯於上聖人著三墳五典於下至哉文乎天人合應名<pc n="lb"/>
數指歸之大統也今之言文字者始於太昊徴訓典者<pc n="lb"/>
                    <pb n="18a"/>
本於唐堯振頺綱者孰若漢朝興盛言者莫如聖代是<pc n="lb"/>
則太昊朕之軒轅章之唐堯祖之虞舜述之漢髙作之<pc n="lb"/>
光武維之祖宗開之陛下固之臣愚以為太昊至於我<pc n="lb"/>
髙祖太宗軒轅至於我開元聖文神武皇帝陛下稱廣<pc n="lb"/>
運者四代繼成功者四君咸宜昭布睿典光熙徳政矣<pc n="lb"/>
然則伏羲創文籍黄帝立史官太古淳奥權輿朴畧至<pc n="lb"/>
陶唐氏而後大備故孔子美之曰堯之為君也煥乎其<pc n="lb"/>
有文章由是叙帝王之書首唐虞之典於堯則曰欽明<pc n="lb"/>
                    <pb n="18b"/>
文思於舜則曰誕敷文徳文之時義大矣哉夏商已後<pc n="lb"/>
徳弗及舜仲尼雜目其書不為典言未能察變成化比<pc n="lb"/>
唐虞之際也何則夏之興也泣辜殊於至理殷之興也<pc n="lb"/>
慙徳乖於雅樂周之興也謂武㣲於盡善其不為帝典<pc n="lb"/>
宜矣凌夷僣亂以暨暴秦剗亂墳籍瞽聾兆庶王者之<pc n="lb"/>
風殄矣生人之道窮矣天之未喪斯文也常道復興於<pc n="lb"/>
漢家數百年間而憲章具舉夫其推步律厯帝堯分命<pc n="lb"/>
之典也增修封禪帝舜時巡之義也約三章之法以正<pc n="lb"/>
                    <pb n="19a"/>
咎繇之刑班四時之舞以纉后䕫之樂臣竊觀三代之<pc n="lb"/>
作貽範垂訓體國綏人雖載祀延長徳澤深逺皆因循<pc n="lb"/>
轍迹故弗易其事孔子曰殷因於夏禮周因於殷禮<pc n="lb"/>
所損益可知也未有踵七雄交戰之末繼六籍焚如之<pc n="lb"/>
後帝典缺而更張淳風漓而再洽若大漢者也且義帝<pc n="lb"/>
之喪三軍縞服異夫湯武放弑其君矣諸吕之亂浹辰<pc n="lb"/>
底定異夫羿浞之驟移其祚矣中興之盛華戎率服異<pc n="lb"/>
夫吳楚之僣竊其名矣夫如是有漢之美固可以比肩<pc n="lb"/>
                    <pb n="19b"/>
虞后千載一時之運歟曹馬已還曾何足擬四分五裂<pc n="lb"/>
朝成暮敗其間雖晉平吳蜀隋舉梁陳混并未㡬危亡<pc n="lb"/>
洊及法令不足以禁齊人聲明不足以垂後裔其於帝<pc n="lb"/>
道疎矣又况乎南遷淮海北起獯戎者耶兹又二朝之<pc n="lb"/>
不若也臣聞乾道運行否終則泰上帝有以輔文明之<pc n="lb"/>
哲后表光宅之休期必將乗喪亂之極繼驅馳之運故<pc n="lb"/>
有周之末禮樂崩壊連横合從俱非正朔則秦氏畧定<pc n="lb"/>
而漢代以興在晉之亡㝢縣崩析南吴北趙各擅名號<pc n="lb"/>
                    <pb n="20a"/>
隋氏削平而聖朝以作此天意也不然何秦隋二葉而<pc n="lb"/>
亡也如彼唐漢一家之盛也若此於赫盛唐正百王之<pc n="lb"/>
闕思文陛下光五聖之嗣啓運應期之符弔人伐罪之<pc n="lb"/>
義制禮作樂之本郊天禪地之位萬庾三登之穰河清<pc n="lb"/>
海晏之瑞舞七旬而殊俗格歌六律而薫風至故以騰<pc n="lb"/>
子姒而絶景揖媯祁而髙議矣又何東晉後魏梁陳周<pc n="lb"/>
齊之足道哉誠宜詔史臣敷帝載炳唐虞之故實黜商<pc n="lb"/>
周之遺制矣漢氏已畧之於前皇唐復曠之於後臣實<pc n="lb"/>
                    <pb n="20b"/>
惜焉知而不述臣子之罪也臣實愚淺竊不自揆敢緣<pc n="lb"/>
聖朝稽古之道陛下文思之德耕牧解暇輒復若書討<pc n="lb"/>
尋載籍於兹一紀今謹上續尚書一部凢若干篇巻始<pc n="lb"/>
有漢二典次我唐二典以續夫前書堯虞之典也其餘<pc n="lb"/>
文景明章之後魏晉宋齊已還南訖有陳北起元魏歴<pc n="lb"/>
周隋洎夫髙氏以至聖朝總一十二代詔策章疏頌歌<pc n="lb"/>
符檄忠臣之正議武士之權謀𩔖而列之次以年代以<pc n="lb"/>
續夫夏商秦魯之篇也臣聞古者右史記事左史記言<pc n="lb"/>
                    <pb n="21a"/>
舉其大畧前書之議備矣孔聖没而㣲言絶暴秦興而<pc n="lb"/>
挾書罪雖戰國遺策舊章駮亂於縱横漢臣著記新體<pc n="lb"/>
互約於表志其道末者其文雜其才淺者其意煩豈聖<pc n="lb"/>
人存易簡之㫖盡芟夷之義也昔文宣修五帝之書究<pc n="lb"/>
三王之季臣性非天縱學異人師稟生何幸親逢聖代<pc n="lb"/>
此皆文武聖皇之遺㫖臣愚曷足以知之何者臣嘗伏<pc n="lb"/>
讀貞觀實録昔太宗因聽政之暇觀覧尚書謂侍臣曰<pc n="lb"/>
朕每庶希唐虞亦思公等齊肩稷契又曰令數百年外<pc n="lb"/>
                    <pb n="21b"/>
讀我國史豈獨窺兩漢哉臣故知有漢之功業與我唐<pc n="lb"/>
之代理俱可以繼夫唐虞之盛也伏惟陛下𤣥德昭升<pc n="lb"/>
至仁廣被乃二十一年正月制曰各勵精一心共興𤣥<pc n="lb"/>
化俾蒼生登於仁壽天下還於淳樸愚臣緬述太宗之<pc n="lb"/>
㫖伏惟陛下之詔固宜取類於三代之間也勒成帝典<pc n="lb"/>
不亦宜乎陛下睿思雄飛宸章開發質文一變風雅大<pc n="lb"/>
興臣聞水之細者江海假其深材之短者棟梁資其峻<pc n="lb"/>
陛下必謂臣所著小有可觀賜以召見闕廷一垂試問<pc n="lb"/>
                    <pb n="22a"/>
臣採摭之外亦以學文縱不能光揚盛美猶庶乎細水<pc n="lb"/>
短材之益則聖人之含容大矣㣲臣之誠願畢矣<pc n="lb"/>
<pc n="　"/>
                    <pc n="　"/>為從叔鴻臚少卿論旱請掩骼埋胔表<pc n="lb"/>
臣言臣聞事君之義有犯無隠故心茍所至願必上聞<pc n="lb"/>
所以罄露塵涓禆助山海則匪躬之節著致主之情竭<pc n="lb"/>
矣臣實無庸志業非逺幸逢明聖累忝驅䇿位登四品<pc n="lb"/>
官亞九卿叨竊已多答効無紀嘗願刳肝碎骨仰報於<pc n="lb"/>
天此臣景行前修悃欵終夕不能已也臣某中謝臣聞<pc n="lb"/>
                    <pb n="22b"/>
諸傳曰天災流行國家代有雖升平之代秉哲之君禮<pc n="lb"/>
義不愆刑罰得中而適當其際化理不回故商湯受命<pc n="lb"/>
之賢王周宣中興之令主桑林未禱金石以銷禮其大<pc n="lb"/>
統則隂陽之數用實固然推其至理則時勢之端政乖<pc n="lb"/>
取此誠細有所遺備諸方志昭然可辨雖日月薄蝕無<pc n="lb"/>
損於明而宵旰兢慄未喻其道良足惜也伏惟開元聖<pc n="lb"/>
文神武皇帝陛下道格上蒼功深下濟叶兩儀之髙厚<pc n="lb"/>
等四序之運行告成岱宗而靈饗聿應展禮農籍而嘉<pc n="lb"/>
                    <pb n="23a"/>
禾實穎烝烝過於虞后翼翼邁於周文故𤣥祖契㑹昌<pc n="lb"/>
之符蒼生踐仁夀之域臣竊觀圖諜所記生靈以來巍<pc n="lb"/>
巍赫赫未有如聖朝之盛者也而水旱小數時或愆和<pc n="lb"/>
一旬不雨仍延聖慮臣竊以殷周之事考之斯可得而<pc n="lb"/>
言矣臣聞道德經曰大軍之後必有㐫年論語亦曰加<pc n="lb"/>
之以師旅因之以饑饉盖云暴骨中原感動和氣疵厲<pc n="lb"/>
是作災害用生故强死之魂傳稱為鬼積尸之氣禮有<pc n="lb"/>
驅除不徒言也臣竊觀成湯之受命也前有伐葛之役<pc n="lb"/>
                    <pb n="23b"/>
後有升陑之師凡七十二征而天下服故其詩曰武王<pc n="lb"/>
載斾有䖍秉鉞如火烈烈莫我敢遏宣王之中興也亦<pc n="lb"/>
南征淮甸北伐太原外攘玁狁復文武之土故其詩曰<pc n="lb"/>
六月棲棲戎車既飭四牡騤騤載是常服則二主用師<pc n="lb"/>
而定也明矣未聞有岐文掩骼之政秦穆封尸之令旱<pc n="lb"/>
暵之故不亦宜乎不然則月令孟春之命掩骼埋胔周<pc n="lb"/>
禮蜡人職掌凡國骴禁埋而置楬焉豈虚設也臣聞之<pc n="lb"/>
五材並用誰能去兵小則施諸市朝大則陳諸原野我<pc n="lb"/>
                    <pb n="24a"/>
國家櫜鞬理定十紀於斯陛下重之以懐柔申之以靈<pc n="lb"/>
武兩部突厥夷於郡縣六詔侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>願爲臣妾書詩所載<pc n="lb"/>
未之聞也而西戎醜類尚興艽野之師東胡噍餘猶儆<pc n="lb"/>
栁城之戍陛下爰整其旅弔厥匪人雖有征無戰不聞<pc n="lb"/>
遺鏃之失而恃險與馬猶積抗輪之斃故血膏草莽骸<pc n="lb"/>
聚邱山史不絶書士有餘勇以為常矣臣又聞之帝王<pc n="lb"/>
者則天而法地長物以子人如天之無不幬如地之無<pc n="lb"/>
不載故天無遺人雖古先哲王内諸華而外夷狄亦云<pc n="lb"/>
                    <pb n="24b"/>
要服者貢荒服者王聲教所加合於一揆所以伐其叛<pc n="lb"/>
而柔其服重其生而哀其死詩曰普天之下莫非王土<pc n="lb"/>
書曰丕冒海隅莫不率俾此之謂也頃春之季恒陽小<pc n="lb"/>
愆宿麥未登首種不入頼陛下憂勞日昃以萬物為心<pc n="lb"/>
天且不違應如影響閏月云暮時雨滂流我田我私既<pc n="lb"/>
浹祁祁之澤彼黍彼稷方成油油之稼此天慶陛下至<pc n="lb"/>
誠人感陛下深矣而宻雲未洒忽復二旬時屬炎蒸土<pc n="lb"/>
仍滲漉元元之望又加於兹昔燕祠寡婦延闔境之潤<pc n="lb"/>
                    <pb n="25a"/>
漢察寃囚致随車之雨今陛下當措刑之代濟必封之<pc n="lb"/>
甿吏不苛刻人無怨訴愆亢之由有異於彼愚臣不敏<pc n="lb"/>
竊有所見謂宜分遣制使往校邊庭凡戰陣之處骸骨<pc n="lb"/>
所在即將埋掩仍施厲禁則儀刑萬國仁洽九泉存亡<pc n="lb"/>
均雨露之恩華夷同日月之照庻膏液與聖私齊運旱<pc n="lb"/>
苗將朽骨俱榮臣不任云云<pc n="lb"/>
<pc n="　"/>
                    <pc n="　"/>為南陽尉六舅上鄧州趙王牋<pc n="lb"/>
某惶恐叩頭使君公節下小人以蹇淺之姿承命下吏<pc n="lb"/>
                    <pb n="25b"/>
常懼罪戾仰負仁明勵兹駑拙兢惕不暇安敢謬持文<pc n="lb"/>
翰秪冒府庭濫巴歈之末音覬牙曠之清聽豈惟取笑<pc n="lb"/>
僚友知其不然故亦退慙虛薄非所敢望今則沒階屏<pc n="lb"/>
氣心膽戰越竊有短詞願聞於節下執事者理或至切<pc n="lb"/>
情所不堪誠以仁賢措心名教有地敢布四體伏惟明<pc n="lb"/>
公圖之某家自周齊業傳清白先人以文學政事任尚<pc n="lb"/>
書郎門緒不昌幼集荼蓼詩禮之訓襁褓無追顧復之<pc n="lb"/>
恩縞練仍失顧瞻兄弟童丱五人所不隕滅實同形影<pc n="lb"/>
                    <pb n="26a"/>
少賴餘䕃克從庶役或以進士或以明經二紀於兹畢<pc n="lb"/>
參官序雖青紫之望有若登天而箕裘之業幸㣲墜地<pc n="lb"/>
豈圖家不悔禍釁罰仍踵邇年以来㐫險薦至兩兄一<pc n="lb"/>
弟殂謝連及孀孤空室苫盖盈庭故不忍聞今在備見<pc n="lb"/>
誠宜泣血私第移疾公門胡復心顔以冀榮遇所不爾<pc n="lb"/>
者亦惟明公哀之重以諸姓藐然三喪在殯邱封未兆<pc n="lb"/>
凍餒是虞匪伊薄禄云何取濟今嵗時獲便龜䇿告從<pc n="lb"/>
此月之交計發嵩汝季弟傭官越在東吳千里而遥三<pc n="lb"/>
                    <pb n="26b"/>
月不至興言主辦捨某而誰感念存亡觸目纒迫詩不<pc n="lb"/>
云乎死喪之威兄弟孔懐禮亦有之祖於庭塟於墓所<pc n="lb"/>
以即逺也人道之終此日而畢天倫宗戚豈可輕忘志<pc n="lb"/>
官次則情理頓虧赴私哀則簡書是懼龍鍾荼苦畢備<pc n="lb"/>
於兹伏惟明公嘗以雅望忠誠弼諧聖政朝廷故事臺<pc n="lb"/>
閣式瞻仁恕之風被於列郡儻或窮誠見遇㣲物感通<pc n="lb"/>
許以假歸申其永慕生死骨肉實賴明恩所不敢言斯<pc n="lb"/>
豈獲已况宛葉汝潁宻邇山川往復之期旬日以冀奔<pc n="lb"/>
                    <pb n="27a"/>
走之事豈乏差池某頓首謹言<pc n="lb"/>
<pc n="　"/>
                    <pc n="　"/>陪李採訪泛舟蓬池宴李文部序<pc n="lb"/>
聖后欽明天工愍恤人瘼罷前監郡仍昔樓部其為寄<pc n="lb"/>
也大焉若乃池梁墟城浚都舳艫萬里闤闠千室通邑<pc n="lb"/>
之尤也東至於河西至於海亘長淮而彌甸服方城之<pc n="lb"/>
雄也牧守之任循良之選豈易人哉今兹春嵗聿旱人<pc n="lb"/>
咨荒歉朝廷慮東方之耗斁也慎簡大賢而臨蒞之明<pc n="lb"/>
詔乃下俾鉅鹿守李公往焉亦既褰帷零雨其祁矜人<pc n="lb"/>
                    <pb n="27b"/>
廕庥貴糴日衰被青徐而周兖豫有政刑矣已而襄國<pc n="lb"/>
士女結去思之怨大君愍然又命公族之良前文部侍<pc n="lb"/>
郎東陽繼焉擅文儒之俊所以司綸翰兼銓尺矣韞戎<pc n="lb"/>
畧之權所以參簡稽貳麾節矣登朝而備履清貫出守<pc n="lb"/>
而再踐名邦其鎮撫斯境式慰飢渴宜矣秋九月鉅鹿<pc n="lb"/>
舟輿次於是都明使君客焉懿夫尊卑有序敦晉鄭之<pc n="lb"/>
好前後斯謡美召杜之德温温二公喜可知焉越三日<pc n="lb"/>
宴集於南亭具水嬉也出層城横通川迴環里閭曠望<pc n="lb"/>
                    <pb n="28a"/>
郊㕓抑抑威儀徒馭如馳人導馬隨以至於蓬池矯翠<pc n="lb"/>
帟登畫鷁揖讓有禮獻酬無斁威哉赫乎方伯所以饗<pc n="lb"/>
邦君也爾乃洲島迴互林亭蓊鬱天海清平豁若萬頃<pc n="lb"/>
澄湛乎其間紅蕖照灼綠菱揺漾淺草細萍往往藂生<pc n="lb"/>
邀魚舟望白鳥江湖勝勢去去非逺既而渉則在岸泛<pc n="lb"/>
則在流珍羞間海陸之錯妙舞應荆吴之奏參差逶迤<pc n="lb"/>
笑語忘疲亦千古一時也晚林未疎堤草更綠輕雨泛<pc n="lb"/>
灑㣲風清潤溯洄淪漣終日夕焉二公喜昇平生至樂<pc n="lb"/>
                    <pb n="28b"/>
歡然有命賦詩客有欣遇二府簉賔筵之末從事斯文<pc n="lb"/>
爰操簡請同賦四韻嗣於國風之後焉<pc n="lb"/>
<pc n="　"/>
                    <pc n="　"/>送劉太真詩序<pc n="lb"/>
記有之尊道成徳嚴師其難哉故在三之禮極乎君親<pc n="lb"/>
而師也參焉無犯與隠義斯貫矣孔聖稱顔子有視予<pc n="lb"/>
猶父歎其至與今吾於太真也然乎爾且後進而余師<pc n="lb"/>
者自賈邕盧冀之後比嵗舉進士登科名與實皆相望<pc n="lb"/>
騰遷凡十數子其他自京畿太學踰於淮泗行束脩己<pc n="lb"/>
                    <pb n="29a"/>
上而未及門者亦云倍之余弗敏曷云當乎而莫之讓<pc n="lb"/>
葢有來學微往教䝉匪余求若之何其拒哉猗爾之所以<pc n="lb"/>
求我之所以誨學乎文乎學也者非云徴辨說摭文字<pc n="lb"/>
以扇夫談端輮厥詞意其於識也必鄙而近矣所務乎<pc n="lb"/>
憲章典法膏腴徳義而已文也者非云尚形似牽比類<pc n="lb"/>
以局夫儷偶旅於竒靡其於言也必淺而乖矣所務乎<pc n="lb"/>
激揚雅訓彰宣事實而已衆之言文學者或不然於戯<pc n="lb"/>
彼以我為僻爾以我為正同聲相求爾後我先安得而<pc n="lb"/>
                    <pb n="29b"/>
不問哉問而教教而從從而逹欲辭師也得乎孔門四<pc n="lb"/>
科吾是以竊其一矣然夫德行政事非學不言言而無<pc n="lb"/>
文行之不逺豈相異哉四者一夫正而已矣故曰詩三<pc n="lb"/>
百一言以蔽之曰思無邪無不正之謂也吾嘗謂門弟子<pc n="lb"/>
有尹徴之學劉太真之文首其選焉今兹春連茹甲乙<pc n="lb"/>
淑問休闡為時之冠浃旬有詔俾徵典校秘書且馳傳<pc n="lb"/>
隴首領元戎書記之事四牡騑騑薄言旋歸聲動日下<pc n="lb"/>
浹於寰外而太真元昆前已甲科未始間嵗翩其連舉<pc n="lb"/>
                    <pb n="30a"/>
謂子不信豈其然乎夏五月迴棹京洛告歸江表岵兮<pc n="lb"/>
屺兮歡既萃矣兄矣弟矣榮斯繼矣縉紳之徒習禮聞<pc n="lb"/>
詩者僉曰劉氏二子可謂立乎身光乎親蹈極致於人<pc n="lb"/>
倫者矣上京餞别庭闈望歸從古已來未之聞也余羈<pc n="lb"/>
宦此都色斯云舉彼吳之邱曾是昔逰心乎往矣有懐<pc n="lb"/>
伊阻行矣風㠶載飛載揚爾思不及黯然以泣先師孝<pc n="lb"/>
悌謹信泛愛親仁餘力學文之訓爾其志之南條北固<pc n="lb"/>
朱方舊里昔與太真初㑹於兹余之門人有栁并者前<pc n="lb"/>
                    <pb n="30b"/>
是一嵗亦嘗覯兹地其請業也必始乎此焉并也有尹<pc n="lb"/>
之敏劉之工其少且疾故莫之逮太真亦嘗曰何敢望<pc n="lb"/>
并并與真難乎其相奪矣緬彼江隂京阜是臨言念二<pc n="lb"/>
子從予於此爾云過之其可忘諸同是餞者賦江有歸<pc n="lb"/>
舟以寵夫嘉慶焉爾詩曰<pc n="lb"/>
江有歸舟亦亂其流之子言旋嘉名孔脩揚於王庭允<pc n="lb"/>
焯其休舟既歸止人亦榮止兄矣弟矣孝斯踐矣稱觴<pc n="lb"/>
宴喜於岵於屺彼逝惟㠶匪風不揚有彬伊文匪學不<pc n="lb"/>
                    <pb n="31a"/>
彰予其懐而勉爾無忘<pc n="lb"/>
<pc n="　"/>
                    <pc n="　"/>蓬池禊飲序<pc n="lb"/>
禊逸禮也鄭風有之盖取諸勾萌發達陽景敷煦握芳<pc n="lb"/>
蘭臨清川乗和蠲潔用徼介祉厥義存矣晉氏中朝始<pc n="lb"/>
參燕享之樂江右宋齊又間以文詠風流遂逺欝為盛<pc n="lb"/>
集焉若夫華林曲水萬乗之降也蘭亭激湍專城之踐<pc n="lb"/>
也而方伯之歡未始前聞以俟乎今辰粤天寳乙未暮<pc n="lb"/>
春三月河南連帥領陳留守李公以政成務簡方國多<pc n="lb"/>
                    <pb n="31b"/>
暇率府郡佐吏二三賔客張飲於蓬池備祓除之禮也<pc n="lb"/>
梁有蓬池上矣前迄溵潁右匯郛邑渺瀰淪漣盪日澄<pc n="lb"/>
天舟楫是臨泛波景從其左則遥原縈屬崇岡傑竦嘉<pc n="lb"/>
卉異芳雜樹連青即為臺亭登眺斯在爾乃郡曹頒鏹<pc n="lb"/>
以給費縣吏領徒而脩頓先夕以定議詰朝而集事是<pc n="lb"/>
日方牧乃擁車徒曳旌旃夘出乎北牖辰濟乎南川匪<pc n="lb"/>
疾匪閑翼翼闐闐以稅駕於東焉然後降春流颺綵舟<pc n="lb"/>
羽觴芳羞緩舞清謳援青蘋駭紫鱗迴環中汀納望南<pc n="lb"/>
                    <pb n="32a"/>
津飲已酣於未歌樂只賦既醉坐闌而靡怠日入而未<pc n="lb"/>
闋陶陶乎有以表勝境佳辰之具美名公好事之厚意<pc n="lb"/>
下客不敏聞於前載曰夫德洽禮成則詠歌繫之梁故<pc n="lb"/>
魏也請皆賦詩志焉<pc n="lb"/>
<pc n="　"/>
                    <pc n="　"/>清明日南皮泛舟序<pc n="lb"/>
昔建安中魏文為王太子與朋友諸彦有南皮之逰颺<pc n="lb"/>
鳴葭浮甘瓜清泉奫淪千古一色此城隅託勝之舊也<pc n="lb"/>
由小而方大則貴賤之歡可齊以今而喻古則風流之<pc n="lb"/>
                    <pb n="32b"/>
事不易矧乃日清明時升平甿庶阜海濵之利謳吟動<pc n="lb"/>
齊右之曲亦明代一方之樂也邑宰東海徐君洎英僚<pc n="lb"/>
二三皆人傑秀出吏能髙視郊驛繼當時之懽濠梁重<pc n="lb"/>
莊叟之興相與矯翠帟騰清波紅粧屢舞綠醑徐進管<pc n="lb"/>
絲迎風以響亮士女環岸而攅雜可以娱聖澤表人和<pc n="lb"/>
也層城景移碧潭隂起蕩暄妍之氣色縱魚鳥之㳺泳<pc n="lb"/>
其思夫闕塞崇崒昆池清冷闗河千里帝京不見斯興<pc n="lb"/>
情之極致也爰命墨客紀他鄉之勝事云爾<pc n="lb"/>
                    <pb n="33a"/>
<pc n="　"/>
                    <pc n="　"/>送族弟旭帖經下第東歸序<pc n="lb"/>
吾族旭也洵美有聲夫蒸蒸者行之能翼翼者體之敬<pc n="lb"/>
工文足以標絶唱深識足以剖羣疑兼而備焉實為難<pc n="lb"/>
者意其倍積風之力駭絶電之姿從東道以載馳去南<pc n="lb"/>
溟而一息此其分也翳明代擇人宜乎盡能使輪轅當<pc n="lb"/>
曲直之適鑿枘靡圓方之嘆則宏綱舉而浮議息矣以<pc n="lb"/>
吾弟不羈之才逢聖君如渴之日而徴求章句見遺甲<pc n="lb"/>
乙是猶籠鸑鷟絆騰黄望遼廓權竒其可得也吾聞諸<pc n="lb"/>
                    <pb n="33b"/>
君子非無位之患惟立身實難今爾有是才居是屈能<pc n="lb"/>
巻舒其道喜愠不形又其沖融坦蕩莫可得而窺也不<pc n="lb"/>
然書未十獻嵗未二毛道非捭闔交無薦寵而雄雖先<pc n="lb"/>
進歎甚後時何哉論者以為人之望也仲春二月東京<pc n="lb"/>
千里之子往矣薄言旋歸賦詩而寵别者皆上國之選<pc n="lb"/>
莫不銜憤雪涕抗詞悲歌吾乃知道術親而然諾重也<pc n="lb"/>
况乎西遷而五陵是宅南渡而二曹其昌居宋有摯疇<pc n="lb"/>
之姻在周為魯衛之國曾是共祖不待馮商之言已為<pc n="lb"/>
                    <pb n="34a"/>
路人未處陶生之歎今也于邁如何勿思詩不云乎凡<pc n="lb"/>
今之人莫如兄弟不廢急難之謂也<pc n="lb"/>
<pc n="　"/>
                    <pc n="　"/>與從弟評事書<pc n="lb"/>
朝得書為正不佳又前意已決難作移改是以又不報<pc n="lb"/>
吾素志疎野平時尚不求仕進况今豈徼榮禄哉前赴<pc n="lb"/>
牒追者盖為三道重權冀以酬昔厚眷計議獲申惟薦<pc n="lb"/>
羣才庶其禆益今既一言不見預一士薦不行方復規<pc n="lb"/>
求一中下郡佐而利其禄秩豈在意耶况馬墜所傷全<pc n="lb"/>
                    <pb n="34b"/>
未平復方恐便廢自是棄人才既不足採而加此疾苦<pc n="lb"/>
更不復力强耳韋二十五與弟昨言中丞必須相然始<pc n="lb"/>
下筆才非樂生不望擁篲志力弊困未堪詣府日日如<pc n="lb"/>
斯剖斷莫定来中丞便至責其違闕乃罪不可料何負<pc n="lb"/>
使司作此相陷古人有言冠一免豈可復加於首吾計<pc n="lb"/>
決矣之死矢靡懼弟無惑焉再申意二十五官無為咄<pc n="lb"/>
咄見逼也為胷中最傷心力甚窮書數行便不能仰視<pc n="lb"/>
昔不因子致跌交逰早識中丞今海内未静之秋加之<pc n="lb"/>
                    <pb n="35a"/>
疾患傷損不䝉恩恤過秋羈迫亦知命矣吁何道哉<pc n="lb"/>
<pc n="　"/>
                    <pc n="　"/>為李中丞作與虢王書<pc n="lb"/>
某還奉問垂示報魯郡克捷官軍乗勝進取東平捧對<pc n="lb"/>
三復實深兼慰逋醜稽誅遂淹氣序芟夷濟濮陵虐洙<pc n="lb"/>
泗雖淤魂送死所當剪滅而命師授律必俟英威四帥<pc n="lb"/>
挺雄烈之姿荷專征之任允文允武終古罕儔惟親惟<pc n="lb"/>
賢方今莫二故能將士憤發忠勇争先遺孽殄殪隻輪<pc n="lb"/>
不反俾彼危城蔚為强鎮必將長驅許下席巻浚郊解<pc n="lb"/>
                    <pb n="35b"/>
滑臺之圍刷襄邑之恥在是行矣此皆明大夫善任才<pc n="lb"/>
而栁將軍之能用命也豈徒咫尺汶陽而久勞其師旅<pc n="lb"/>
哉遲企大捷預寛憂負天氣漸寒伏惟尊體動止康愈<pc n="lb"/>
即日䝉免未得拜覿增以勤係所調兵粮事資軍國惟<pc n="lb"/>
力是視曷敢差池謹遣江陽令杜萬往諮稟<pc n="lb"/>
<pc n="　"/>
                    <pc n="　"/>為邵翼作上張兵部書<pc n="lb"/>
月日應武藝超絶舉某乙謹上書侍郎公執事某汝潁<pc n="lb"/>
儒家子先人以文至尚書郎今僕不肖持七尺之軀蹶<pc n="lb"/>
                    <pb n="36a"/>
張角力為褒衣者所不見禮猶復決短䇿希餘光願以<pc n="lb"/>
羸敝之形忽㣲之氣三寸之舌百金之義一朝而委諸<pc n="lb"/>
執事將納之耶拒之耶嗚呼茍或拒之士亦未易知也<pc n="lb"/>
試為執事言之僕幼聞禮經長習篇翰多舉大畧不求<pc n="lb"/>
㣲㫖且尤好史臣之言自秦漢迄於周隋馳乎千餘載<pc n="lb"/>
間天人秘理軍國竒畫皆耳剽其論而為文未止不喜<pc n="lb"/>
潤色求官惡拙莫能進趨顧人事所先則天資所闕雖<pc n="lb"/>
欲從士大夫之後髙談抵掌取當代名其不可得也審<pc n="lb"/>
                    <pb n="36b"/>
矣然毎讀太史公書竊慕穰苴樂生之髙義常願一寘<pc n="lb"/>
戎車之殿指麾部分為天子左右近臣不知明主未識<pc n="lb"/>
徒欲奮決孰為引致嗟乎使古之二子復與僕同時於<pc n="lb"/>
今雖有敗晉强燕之謀亦不能自達也明矣所謂論干<pc n="lb"/>
戈於揖讓之代則悖者信哉是以傴僒其形慙沮其色<pc n="lb"/>
與被堅執鋭之伍以馳逐撃刺為容雖欲恥之其可得<pc n="lb"/>
已侍郎亦不可謂僕無學而輕之今聖主居安慮危有<pc n="lb"/>
備無患以侍郎為深寄故專任簡稽之司豈不欲旁求<pc n="lb"/>
                    <pb n="37a"/>
爪牙式遏㓂虐故將七擒是擇寧止百中為竒則孫子<pc n="lb"/>
之謀長於減竈杜侯之力曾不跨鞍盖古之有善陣不<pc n="lb"/>
戰者未聞以投石拔棘為全軍也侍郎懋衮之後為善<pc n="lb"/>
是學朝稱偉人物飽宏議固當纉韋平之業為社稷之<pc n="lb"/>
臣使小人得驅馳下風計畫見用比蕭何韓信之事顧<pc n="lb"/>
不美乎侍郎必不以僕為狂使待罪末品參一得之長<pc n="lb"/>
受偏師之任羽書狎至烽火交馳察以時候占其氣物<pc n="lb"/>
標利害之形相山澤之險乍聚乍散一隂一陽飈馳雷<pc n="lb"/>
                    <pb n="37b"/>
動千變萬化使兵不血刃勢如川決與夫搴一旗斬一<pc n="lb"/>
卒﨑嶇行陣之末以徼賞求名者何其逺歟如或人非<pc n="lb"/>
廢言事有可騐又得出疆場之外奉咫尺之書因宜料<pc n="lb"/>
敵隨事制變使千古忠臣之節凜然復存則蘇武虜中<pc n="lb"/>
尚能嚙雪傅生幕下必斬樓蘭此一竒也侍郎又不可<pc n="lb"/>
謂僕大言而疑之以侍郎有卓立傑出之姿虚心待士<pc n="lb"/>
貴不驕物故小人越上下之分持得失之端私布之於<pc n="lb"/>
侍郎期不以衆人見遇也侍郎用僕亦今日否亦今日<pc n="lb"/>
                    <pb n="38a"/>
屈伸待命惟所進退某再拜<pc n="lb"/>
<pc n="　"/>
                    <pc n="　"/>贈韋司業書<pc n="lb"/>
月日潁川男子蕭頴士敢復書於京兆韋夫子足下嗟乎<pc n="lb"/>
事有勇於昔聞而怯於今見求之累月而棄之一言此<pc n="lb"/>
其勇於昔聞而怯於今見者固見之不厭其慎也求之<pc n="lb"/>
累月而棄之一言者固言之未通其情也難進為志士<pc n="lb"/>
之節易退實盛名之選可不謂難哉必也道不磷於進<pc n="lb"/>
趣之幾交可判於言談之分雅心特達中義不回者能<pc n="lb"/>
                    <pb n="38b"/>
之由是而其来也必審於幾其去也必揆於分鳥能擇<pc n="lb"/>
木木不能擇鳥離合是非之迹在主不在客則僕之所<pc n="lb"/>
以怯乃足下之所以難也嗚呼將見不見聞不聞為難<pc n="lb"/>
僕所以盤桓顧望且累月焉惜知音之至希一絶不再<pc n="lb"/>
也漠然不謁幸不怪乎僕家業山東非舉選時不至三<pc n="lb"/>
輔而倐来忽往亦已再三一昨遇謝官乃不知門下省<pc n="lb"/>
與朝堂所在足下試以此等事相對豈輕於進退者耶<pc n="lb"/>
而願託深期積有年矣幼小日曾竊窺足下所著兩京<pc n="lb"/>
                    <pb n="39a"/>
新記長来追思實為善作又所知殷晉亟接清言僕幸<pc n="lb"/>
因之飽於餘論思心見遲以日為年頃數嵗前足下新<pc n="lb"/>
除吏部郎中時曾於都省之間昧然一謁足下亦頗垂<pc n="lb"/>
顧接而今得無忘耶豈或念此便謂僕為輕於造詣者<pc n="lb"/>
也僕往時之舉誠復輕率然自足下則有固求而不至<pc n="lb"/>
者焉足下誠問僕於衡軸諸公必知未有一人言僕造<pc n="lb"/>
其門矣以正月二十五日至自東京參後迨兹遽承足<pc n="lb"/>
下屢垂訪引又賢弟曾一陪宴席貴婿徐子舊所交歡<pc n="lb"/>
                    <pb n="39b"/>
豈不足假延譽於門庭披舊積於心腑耶何曩之不能<pc n="lb"/>
往也如此所謂勇於昔聞而怯於今見者矣仰惟足下<pc n="lb"/>
旁求百氏獨步當朝抑揚鑒戒時難與擬自甫登清貫<pc n="lb"/>
垂二十年更事既多閲人不少尚能紆迴雅慮辱在小<pc n="lb"/>
人懃懃懇懇至於數四何其異也方今運偶休明賢才<pc n="lb"/>
至衆龍門之下躍鱗所萃豈復吹噓眄睐之地尚㣲一<pc n="lb"/>
蕭茂挺乎雖足下惠顧轉深而僕愈自疑也未知足下<pc n="lb"/>
設何禮以接之竊觀今之文人雅操大缺内不能自强<pc n="lb"/>
                    <pb n="40a"/>
於已外有以求譽於時籧篨闒茸人望口氣謂其髙位<pc n="lb"/>
必以援登芳聲要以用致而當路者既不能人人有許<pc n="lb"/>
郭之見亦因依左右惑而客之由斯而達十陪八九翕<pc n="lb"/>
翕闐闐而忘返致令待士者不能備其禮懐才者無以<pc n="lb"/>
表其誠混淆委翳良足嘆也亦知足下爰自諸生早云<pc n="lb"/>
峻拔䇿名從仕清標有素世所希也而時事共然頺風<pc n="lb"/>
一扇詎知来者有貞純之士得無繫累於流俗乎僕褊<pc n="lb"/>
介自持粗疎浸久平生峻節未嘗屈下恐足下尚以為<pc n="lb"/>
                    <pb n="40b"/>
風塵一士名位不侔行言致迕音容便阻則麋鹿雖㣲<pc n="lb"/>
欲服之轅軛且必異於騏驥矣挺而走險何公之門不<pc n="lb"/>
可曳長裾乎此所謂求之累月而棄之一言也足下名<pc n="lb"/>
卿之孫相門自出妙年籍甚寵駕時賢俯仰周旋故已<pc n="lb"/>
在雲霄之上而僕汝潁之間一後生耳不知足下何從<pc n="lb"/>
而見訪耶髙命驟臨怪歎無寡竊為重之忽記往年奉<pc n="lb"/>
詣時足下云孫大所言第一進士子則其人不肖誠愧<pc n="lb"/>
孫公之過談足下誤聽然尚恐足下正由此見知茍曰<pc n="lb"/>
                    <pb n="41a"/>
其然則足下未知之也嗟夫漢人言曰公知其一未知<pc n="lb"/>
其二此言雖大可以喻小若孫考功之於僕可謂知其<pc n="lb"/>
一也深矣可不忘矣然其所未知者乃三四不啻豈一<pc n="lb"/>
二而巳哉慎子有言以離朱之明視秋毫之末於百步<pc n="lb"/>
之外視水一尺則不能見其淺深何則所賦者異也曩<pc n="lb"/>
時與孫考功無里閈交逰之知親朋推薦之分勢懸望<pc n="lb"/>
阻聲塵不接躡無情之路迴必斷之明懐恩下隔於至<pc n="lb"/>
公而見遇盡關於薄技則是僕詞䇿之知已非心期之<pc n="lb"/>
                    <pb n="41b"/>
知已故曰可謂知其一也丈夫生遇昇平時自為文儒<pc n="lb"/>
士縱不能公卿坐取助人主視聽致俗邕熙遺名竹帛<pc n="lb"/>
尚應優游道術以名教為巳任著一家之言垂沮勸之<pc n="lb"/>
益此其道也豈直以辭塲䇿試一第聲名為知巳相期<pc n="lb"/>
之分耶若由此見知僕不才者幸嘗遇賞於孫氏瑣瑣<pc n="lb"/>
之文何足枉二賢深顧哉足下藴丘明之恥資董狐之<pc n="lb"/>
良載筆延閣職司國史誠朝之得人竊為足下重之斯<pc n="lb"/>
未易任也亦知足下懐獨見之明後来諸生固無借其<pc n="lb"/>
                    <pb n="42a"/>
一字然聞受金於吕氏之藏者不可謂之秦無人也僕<pc n="lb"/>
不意少有此癖心存目想行已十年時命不貸所懐莫<pc n="lb"/>
就而朋從之間或謬見稱說亦何知足下不緣此見訪<pc n="lb"/>
耶茍曰其然則僕心期之知巳未始或移於足下矣非<pc n="lb"/>
曰能爾敢事當仁何者僕私心自料亦已熟矣今朝野<pc n="lb"/>
之際文塲至廣掞藻飛聲森然林植必也扣精㣲於賞<pc n="lb"/>
鑒之府稽折中於序述之科如僕料得足下門而入者<pc n="lb"/>
寡矣僕不敏竊嘗自以為升足下堂而未入於室也但<pc n="lb"/>
                    <pb n="42b"/>
足下未深知耳僕與足下無世業通家之舊屈伸之際<pc n="lb"/>
僕輒預舒慘焉聲同氣感不知其所以然也夫司業古<pc n="lb"/>
成均之貳學政是循國風伊始先哲王之所以導人敏<pc n="lb"/>
德謀猷長世者曷嘗不就學校而奔風化耶梁代劉嗣<pc n="lb"/>
芳自尚書左丞除國子博士於時物議以為妙選近髙<pc n="lb"/>
宗朝樂安孫公以宰臣之重再轉此官朝廷素望初不<pc n="lb"/>
㸃缺斯尚學尊儒之道也今来擢用此塗稍革必當由<pc n="lb"/>
憲臺而遷㑹府典綸誥而掌銓衡一履學官便為屏棄<pc n="lb"/>
                    <pb n="43a"/>
雖不足以㫁賢才通塞之路而常情積習可不謂然乎<pc n="lb"/>
頃在洛中聞足下初出南宫僕惕然不樂尋知足下載<pc n="lb"/>
司東觀又翻然以喜王綏有言國寳雖不我知我自知<pc n="lb"/>
國寳此之謂也夫人生相知亦有運命在僕素誠乃命<pc n="lb"/>
爾足下果惠而訪之豈人事也以足下陵戾青㝠漸漬<pc n="lb"/>
恩渥雍容璧沼之觀耀映石渠之府而屈伸小數僕尚<pc n="lb"/>
預其慘舒况乎淪厭盛時悲凉壯嵗宿心有在得不為<pc n="lb"/>
先達論乎臨書耿歎不知自已惟足下實深諒之今請<pc n="lb"/>
                    <pb n="43b"/>
以一世浮沉之端一身能否之効從始至末仰訴知音<pc n="lb"/>
言而不應命之極也僕南遷士族有梁支孫系祖司徒<pc n="lb"/>
鄱陽忠烈王追蹤二南邁德荆郢有子四十人俾侯錫<pc n="lb"/>
社入卿出牧且忠且賢終始梁代第三子侍中懿惠侯<pc n="lb"/>
大同中以信武將軍都督北兖州緣淮南軍遺愛在人<pc n="lb"/>
詔學士謝蘭撰德政碑文長子山隂侯儒術精博世有<pc n="lb"/>
盛名隋代山隂第十一弟常侍君才標清峻見崔子發<pc n="lb"/>
齊糺陽玠著談藪亦稱俊爽而有才辨隋開皇中徴為<pc n="lb"/>
                    <pb n="44a"/>
東宫學士謝病免少子零陵通守以再從姪齊王諮議<pc n="lb"/>
府君為後則小人曾王父本則惠侯第十七弟太尉宜<pc n="lb"/>
豐侯之後太子太保梁安公之孫宜豐有忠孝大節見<pc n="lb"/>
稱梁季迹光五史分載南北安公以前代宿德再綰台<pc n="lb"/>
傅於義寧武德之間同堂兄弟百有數十自梁涉唐多<pc n="lb"/>
著名迹終古蕃盛莫之與比貞觀之後羣從凋零垂拱<pc n="lb"/>
以来無復大位越敬王之圖匡復也王父實預其謀擯<pc n="lb"/>
身江海不臣武氏舊業邠岐一朝瓦解内弟琅琊王仁<pc n="lb"/>
                    <pb n="44b"/>
簡標列傳賛備昭事迹家君子少丁家難辛苦百罹事<pc n="lb"/>
繼親長異母弟育孤姪以孝友聞於姻族僕生於汝潁<pc n="lb"/>
幼而苦貧孜孜强學業成冠嵗射䇿甲科見稱朝右當<pc n="lb"/>
此之時謂奮筆飛鸞鳯摛論吐雲煙明主可正議而干<pc n="lb"/>
羣公可長揖而見何意日損一日年貶一年蹉跎半紀<pc n="lb"/>
乃朱方一下吏耳興言念此不覺氣之交胷從来事業<pc n="lb"/>
復何所用未可為不知已者論也僕平生屬文格不近<pc n="lb"/>
俗凡所擬議必希古人魏晉以来未嘗留意又况區區<pc n="lb"/>
                    <pb n="45a"/>
咫尺之判曷足牽丈夫壯志哉而時議喧喧輒復見數<pc n="lb"/>
亦嘗標奨恩於銓庭振塵聲於輦下而今拙句尚在人<pc n="lb"/>
口已云再矣復何補於淪棄耶嗟乎以苗侍郎之至公<pc n="lb"/>
待物以僕之直道干時取捨之端理關於一試由来賞<pc n="lb"/>
待亦云乎不薄而壯年志氣盡此一行時耶命耶若此<pc n="lb"/>
之甚也又溺志著書放心前史乍窺律令無殊桎梏使<pc n="lb"/>
終身學此未知得時用兹措足寧逃罪戾髪膚不毁豈<pc n="lb"/>
若是也惟疾之憂寧逃罪乎僕從来宦情素自落薄撫<pc n="lb"/>
                    <pb n="45b"/>
躬量力棲心有限假使因縁㑹遇躬歴康衢正應陪待<pc n="lb"/>
從近臣之列以箴規諷譎為事進足以獻替明君退足<pc n="lb"/>
以潤色鴻業決不能作擒奸摘伏以吏能自達耳况乎<pc n="lb"/>
累土之漸升天無階自經窘蹙千端萬緒方欲議一官<pc n="lb"/>
之資勤歴政之効信兹課最跂彼京畿不二十年未免<pc n="lb"/>
斯厄舉足踏坑穽揮手挂網羅摧折庭臣之威諠呶卒<pc n="lb"/>
伍之役捨長用短雖智何為安得鼓鐘可樂便将饗爰<pc n="lb"/>
居以愁也近日得苗侍郎乃云以子文章非文章才所<pc n="lb"/>
                    <pb n="46a"/>
及異時大用不繫於此得㑹當再發方成一舉嗟夫以<pc n="lb"/>
文體為言則爾而一身自卜且又不然何者僕向時之<pc n="lb"/>
試非不工也苗公之言非不知也以得便之試逢見知<pc n="lb"/>
之言詞殫理極卒孤始望自兹以外更安可料哉僕有<pc n="lb"/>
識以来寡於嗜好經術之外畧不攖心幼年方小學時<pc n="lb"/>
受論語尚書雖未能究解精㣲而依説與今不異由是<pc n="lb"/>
心開意適日誦千有餘言夏楚之威不曾及體有時疲<pc n="lb"/>
頓即聊自止息不過臨池水視逰魚耳頃来志若轉不<pc n="lb"/>
                    <pb n="46b"/>
耐煩觀圍碁讀八分書亦憤悶除經史老莊之翫所未<pc n="lb"/>
忘者有碧天秋霽風琴夜彈良朋合坐茶茗間進評古<pc n="lb"/>
賢論釋典已又酒性不多涓滴輒醉適情緩飲則樂在<pc n="lb"/>
終席雖體氣薫薫實加困憊而中心醒悟了無惑焉常<pc n="lb"/>
時知故以此見寡三杯之餘則任意縱誕就閑窓或屏<pc n="lb"/>
風間曲肱岸幘怡然自處或經過廣座稠人之中綺筵<pc n="lb"/>
四匝珍羞盈品爽心翻然有時閣著若乃筝歌亂奏繼<pc n="lb"/>
以舉白博奕摴蒱呼梟争道優姬艷妓羅列左右易貌<pc n="lb"/>
                    <pb n="47a"/>
變聲千態萬曲即嗒然氣盡無所覺知心識低徊魂動<pc n="lb"/>
神撓但思臨長風一大呌耳雖復郤昭子之驚楚奏夏<pc n="lb"/>
仲御之逃越巫何以加之一行郡邑志尚都沮事與好<pc n="lb"/>
相背責與悶相成察列不諳悉異之又以為務恃文辭<pc n="lb"/>
傲弄當世同聲悉疾何地自容可歎息也直性褊中少<pc n="lb"/>
所容忍於心不惬未曾勉强昔常話文章得失論姓氏<pc n="lb"/>
臧否忤人雅意累悔無及友生邵軫深以為言四五年<pc n="lb"/>
来絶無此過終朝杜口不復發端偶然見問則率意便<pc n="lb"/>
                    <pb n="47b"/>
答必不能矯情飾理雷同取合而今世風流見異者衆<pc n="lb"/>
雖三五至交才名乆著一參名理俄然楚越而州縣之<pc n="lb"/>
禮捨義重權小人跨躡便成簡倨卑身下氣巳自不堪<pc n="lb"/>
詞色之端更求附㑹守初心則嫌猜頓起將任節則操<pc n="lb"/>
履全乖丈夫行已三十年讀書數千巻尚不能揣摩捭<pc n="lb"/>
闔取權豪意㫖况復終年怏怏折腰於掾吏之下哉古<pc n="lb"/>
者右史記事左史記言記事者春秋經記言者尚書是<pc n="lb"/>
也周德既衰史官失守孔聖斷唐虞以下刪帝王之書<pc n="lb"/>
                    <pb n="48a"/>
因魯史記而作春秋託辭以示褒貶全身逺害之道博<pc n="lb"/>
懲惡勸善之功大韓宣子見之曰周禮盡在魯矣吾乃<pc n="lb"/>
今知周公之徳與周之所以王也有漢之興舊章頓革<pc n="lb"/>
馬遷唱其始班固揚其風紀傳平分表志區别其文複<pc n="lb"/>
而雜其體漫而疎事同舉措言殊巻帙首末不足以振<pc n="lb"/>
綱維支條適足以助繁亂於是聖明之筆削褒貶之文<pc n="lb"/>
廢矣後進因循學猶不及竟憎泛博彌敦簡要其迷固<pc n="lb"/>
乆非可一二言也僕不揆顧嘗有志焉思欲依魯史編<pc n="lb"/>
                    <pb n="48b"/>
年著歴代通典起於漢元十月終於義寧二年約而刪<pc n="lb"/>
之勒成百巻應正數者舉年以繫代分土宇者附月以<pc n="lb"/>
表年於左氏取其文榖梁師其簡公羊得其覈綜三傳<pc n="lb"/>
之能事標一字以舉凡扶孔左而中興黜遷固為放命<pc n="lb"/>
昔荀仲豫袁彦伯二賢亦嘗筆削紀年裁成兩漢晉代<pc n="lb"/>
則孫安國編次南北迄穆帝之終其道鸞鑿齒㡬原叔<pc n="lb"/>
庠繼踵於宋齊之間矣梁武烈太子以弱冠之年早事<pc n="lb"/>
刪録雜諸家之説著三十家春秋泰清之季金陵板蕩<pc n="lb"/>
                    <pb n="49a"/>
元帝嗣興乗輿不復東臺典籍悉上荆州及郢都淪喪<pc n="lb"/>
焚燒畧盡史䇿遺逸散在人間同源異流十家俱起而<pc n="lb"/>
究終始一氏則何劉二典存焉陳紀裁於野王齊志創<pc n="lb"/>
於君樊蔡學士集江陵故事撰後梁春秋隋季有後畧<pc n="lb"/>
一家亦行於世秦趙涼諸國亦有得而稱元魏及周無<pc n="lb"/>
聞焉邇自漢元卒於大業期運驟遷史籍填委編年之<pc n="lb"/>
作亦往往而聞其間體裁非無優劣終未能摧漢臣僣<pc n="lb"/>
偽之鋒接魯論之緒附庸班范曾何足云雄鋩獨斷抑<pc n="lb"/>
                    <pb n="49b"/>
非諸君子之事也誠智小謀大綆短汲深加之數年可<pc n="lb"/>
以集事嘗願得秘書省一官登蓬莱閲典籍冀三四年<pc n="lb"/>
内絶筆之秋使孟浪之談一朝見信寧不知立身有百<pc n="lb"/>
行立名非一途豈必繫心翰墨為將来不朽之事也夫<pc n="lb"/>
太上立徳其次立功其次立言立言者乃不朽之末耳<pc n="lb"/>
然則古之終年著述者亦已知之心有所存正爾不能<pc n="lb"/>
自已也豈求見重於千載耶校理是司於今絶望刋削<pc n="lb"/>
之志事即都損矣聖朝官人宜求稱職使道皆適務時<pc n="lb"/>
                    <pb n="50a"/>
無棄能何須銓衡枉分如此僕以三月二十六日拜謝<pc n="lb"/>
闕庭邇来凡四十餘日正以足下之故未便東行久不<pc n="lb"/>
能斷夫人與不見於胷中由此致淹泊耳幸足下勿謂<pc n="lb"/>
僕為後輩一生聞其小有所知但欲輕一召来試觀其<pc n="lb"/>
談説也僕遇於足下豈徒伯喈王粲之嘉㑹子産延陵<pc n="lb"/>
之脗合耶雖數百年外邈爾相望亦不為遼濶也况契<pc n="lb"/>
心期於俛仰之間得不重哉僕從来綴文畧不苦思惟<pc n="lb"/>
專心舊史企望有成不復能以他人手筆冀流傳於人<pc n="lb"/>
                    <pb n="50b"/>
世所以援毫襞紙見推疾速自今月五日始作書首末<pc n="lb"/>
千餘言經半旬乃就加之筆札斯亦勤矣誠如殊剪截<pc n="lb"/>
之清詞長謬悠之曼說然茍非足下安能有此課之善<pc n="lb"/>
士之託於知已恨欝悒而無所申非必求利也計足下<pc n="lb"/>
之年應長僕二十許嵗亦已懸矣而才名位望之隔則<pc n="lb"/>
又可知所不聞於夙期者道耳足下本以道垂訪小人<pc n="lb"/>
亦以道自謀故此書之禮過於慢易成足下之髙耳茍<pc n="lb"/>
道之不著而名位是務足下之趨風者多豈惟一蕭茂<pc n="lb"/>
                    <pb n="51a"/>
挺小人之受侮亦衆豈獨一韋夫子乎足下必不以為<pc n="lb"/>
狂而亮其志越絆拘之常禮頓風流之雅躅乗躡履之<pc n="lb"/>
遇展傾葢之歡則重賜一書猥答誠貺既奔足下不暇<pc n="lb"/>
豈敢差池若文不足徴道未相借請見還此本謹俟燒<pc n="lb"/>
焚無為輕置盖瓿使識者一窺齊楚得失非古之君子<pc n="lb"/>
退人有禮之道也雜詩五首謹以奉投聊用代情不近<pc n="lb"/>
文律耳名再拜<pc n="lb"/>
<pc n="　"/>
                    <pc n="　"/>重答李清河書<pc n="lb"/>
                    <pb n="51b"/>
頴士白臨清傳馬子逺至昌樂奉問及亦既披緘慰慘交<pc n="lb"/>
集幸甚幸甚亡友存日側聞緒言以其先門在殯舊塋<pc n="lb"/>
未祔將事啟卜指用早秋見託不才俾述銘誌手草行<pc n="lb"/>
状遺本猶存豈期逺日未臨長夜俄遘埋追逺之純心<pc n="lb"/>
受終天之永酷幽㝠憤歎豈其可言南陽王公聞而傷<pc n="lb"/>
之近賚錢二萬以濟所欲兄又不以人廢言克申後意<pc n="lb"/>
則不腆之作刋就有期既往之魂瞑目無悔存歿所荷<pc n="lb"/>
非二公而誰然後知燕王無以矜其弔骨魏妾不獨申<pc n="lb"/>
                    <pb n="52a"/>
其結草矣辭奉日逺係積難任帷珍重因還騎不宣名<pc n="lb"/>
再拜<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>蕭茂挺文集<pc n="lb"/>
<pb n="52b"/>
                </p>
<p>
</p>
  </div>
        </body>
</text>
</TEI>