<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
    <p>
<pc n="lb"/>
                    
龍川詞跋<pc n="lb"/>
同甫一名同永康人光宗策進士羣臣奏其巻第三御<pc n="lb"/>
筆擢第一既知為同甫大喜又有天留遺朕之詔其恩<pc n="lb"/>
遇如此據葉水心序其集云四十巻今行本止三十巻<pc n="lb"/>
想尚多佚遺其最著者莫如上皇帝四書及酌古論自<pc n="lb"/>
贊云人中之龍文中之虎真無忝矣第本集載詞選三<pc n="lb"/>
十闋無甚詮次如寄辛幼安賀新郎三首錯見前後予<pc n="lb"/>
家蔵龍川詞一巻又每調類分未知孰是讀至巻終不<pc n="lb"/>
                    <pb n="1a"/>
作一妖語媚語殆所稱不受人憐者歟湖南毛晉識<pc n="lb"/>
<pb n="1b"/>
                </p>
<p>
</p>
  </div>
<div>
    <p>
<pc n="lb"/>
                    
龍川詞補遺<pc n="lb"/>
<pc n="　"/>
                    <pc n="　"/>水龍吟<hi>春恨</hi>
                    <pc n="lb"/>
閙花深處層樓畫簾半捲東風軟春歸翠陌平莎茸嫩<pc n="lb"/>
垂楊金淺遲日催花淡雲閣雨輕寒輕煗恨芳菲世界<pc n="lb"/>
游人未嘗都付與鸎和燕<pc n="　"/>寂莫憑髙念逺向南樓一<pc n="lb"/>
聲歸雁金釵鬭草青絲勒馬風流雲散羅綬分香翠綃<pc n="lb"/>
封淚幾多幽怨正銷魂又是疎煙淡月子規聲斷<pc n="lb"/>
<pc n="　"/>
                    <pc n="　"/>洞仙歌<hi>雨</hi>
                    <pc n="lb"/>
                    <pb n="1a"/>
瑣窗秋莫夢髙唐人困獨立西風萬千恨又檐花落處<pc n="lb"/>
滴碎空堦芙容院無限秋容老盡<pc n="　"/>枯荷摧欲折多少<pc n="lb"/>
離聲鎖斷天涯訴幽悶似蓬山去後方士來時揮粉淚<pc n="lb"/>
㸃㸃梨花香潤斷送得人間夜霖鈴更葉落梧桐孤燈<pc n="lb"/>
成暈<pc n="lb"/>
<pc n="　"/>
                    <pc n="　"/>虞美人<hi>春愁</hi>
                    <pc n="lb"/>
東風蕩颺輕雲縷時送蕭蕭雨水邊臺榭燕新歸一口<pc n="lb"/>
香泥濕帶落花飛<pc n="　"/>海棠糝徑鋪香繡依舊成春痩黄<pc n="lb"/>
                    <pb n="1b"/>
昏庭院栁啼鴉記得那人和月折梨花<pc n="lb"/>
<pc n="　"/>
                    <pc n="　"/>眼兒媚<hi>春愁</hi>
                    <pc n="lb"/>
試燈天氣又春來難說是情懐寂寥聊似揚州何遜不<pc n="lb"/>
為江梅<pc n="　"/>扶頭酒醒爐香灺心緒未全灰愁人最是黄<pc n="lb"/>
昏前後煙雨樓臺<pc n="lb"/>
<pc n="　"/>
                    <pc n="　"/>思佳客<hi>春感</hi>
                    <pc n="lb"/>
花拂闌干栁拂空花枝綽約栁鬟鬆蝶翻淡碧低邊影<pc n="lb"/>
鶯囀濃香杪處風<pc n="　"/>深院落小簾櫳尋芳猶憶舊相逢<pc n="lb"/>
                    <pb n="2a"/>
橋邊攜手歸來路踏皺殘花幾片紅<pc n="lb"/>
<pc n="　"/>
                    <pc n="　"/>清平樂<hi>秋晚伯成兄徃龍興山中意其登山臨水不無閨房之思作此詞惱之</hi>
                    <pc n="lb"/>
銀屏繡閣不道鮫綃薄嘶騎囱囱塵漠漠還過夕陽村<pc n="lb"/>
落<pc n="　"/>亂山千叠無情今宵遮斷愁人兩處香消夢覺一<pc n="lb"/>
般曉月秋聲<pc n="lb"/>
<pc n="　"/>
                    <pc n="　"/>滴滴金<pc n="lb"/>
斷橋雪霽聞啼鳥對林花弄晴曉畫角吹香客愁醒見<pc n="lb"/>
梢頭紅小<pc n="　"/>團酥剪蠟知多少向風前壓春倒江嶂人<pc n="lb"/>
                    <pb n="2b"/>
煙畫圖中有短篷香繞<pc n="lb"/>
<pb n="3a"/>
                </p>
<p>
</p>
  </div>
<div>
    <p>
<pc n="lb"/>
                    
龍川詞補遺䟦<pc n="lb"/>
余正喜同甫不作妖語媚語偶閲中興詞選得水龍吟<pc n="lb"/>
以後七闋亦未能超然但無一調合本集者或云贋作<pc n="lb"/>
葢花菴與同甫俱南渡後人何至誤謬若此或花菴專<pc n="lb"/>
選綺艷一種而同甫子沈所編本集特表阿翁磊落骨<pc n="lb"/>
幹故若出二手况本集云詞選則知同甫之詞不止於<pc n="lb"/>
三十闋即補此花菴所選亦安得云全豹耶姑梓之以<pc n="lb"/>
俟博雅君子湖南毛晉又識<pc n="lb"/>
<pb n="1a"/>
                </p>
<p>
</p>
  </div>
        </body>
</text>
</TEI>