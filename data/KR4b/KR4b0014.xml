<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>何水部集</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>何水部集<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>梁<pc n="　"/>何遜<pc n="　"/>撰<pc n="lb"/>
<pc n="　"/>
                    <pc n="　"/>行經孫氏陵<pc n="lb"/>
昔在零陵厭神器若無依逐兔爭先㨗掎鹿競因機呼<pc n="lb"/>
噏開伯道叱咤掩江畿豹變分竒略虎視肅戎威長虵<pc n="lb"/>
衂巴漢驥馬絶淮淝交戰無内禦重門豈外扉成功舉<pc n="lb"/>
已棄凶徳愎而違水龍忽東騖青葢乃西歸朅來已永<pc n="lb"/>
                    <pb n="1a"/>
久年代曖㣲㣲苔石疑文字荆墳失是非山鶯空曙響<pc n="lb"/>
隴月自秋暉銀海終無浪金鳬㑹不飛閴寂今如此望<pc n="lb"/>
望沾人衣<pc n="lb"/>
<pc n="　"/>
                    <pc n="　"/>登石頭城<pc n="lb"/>
關城乃形勢地險差非一馬嶺逐紆回犬牙傍隆窣百<pc n="lb"/>
雉極襟帶億庾兼量出至理歸無為善守竟何恤眺聽<pc n="lb"/>
窮耳目逺近備幽悉擾擾見行人暉暉視落日連檣入<pc n="lb"/>
廻浦飛葢交長術天暮逺山青潮去遥沙出薄宦恧師<pc n="lb"/>
                    <pb n="1b"/>
表屬辭慙愈疾願乗觳觫牛還隱䝉蘢室<pc n="lb"/>
<pc n="　"/>
                    <pc n="　"/>九日侍宴<pc n="lb"/>
皇徳無餘譲重規入帝勛垂衣封比屋睠顧慎為君翾<pc n="lb"/>
飛悅有道卉木荷平分宸襟動時豫嵗序屬凉氛城霞<pc n="lb"/>
旦晃朗槐靄晩絪緼鸞輿和六龍鳳駕啓千羣羽觴懽<pc n="lb"/>
湛露佾舞奏承雲禁林終宴晩華池物色曛疎樹翻髙<pc n="lb"/>
葉寒流聚細紋晴軒連瑞氣同惹御香芬日斜迢逓宇<pc n="lb"/>
風起嵯峨雲運偶參侯服恩洽厠朝文於焉藉多幸嵗<pc n="lb"/>
                    <pb n="2a"/>
莫仰遊汾<pc n="lb"/>
<pc n="　"/>
                    <pc n="　"/>哭呉興柳惲<pc n="lb"/>
南荆擅荆梓上國稱羽儀伊人以戴徳李公傷在期逺<pc n="lb"/>
識内無愠深衷外有窺清文窮麗則𢎞論盡髙竒多能<pc n="lb"/>
誠所貴小善聊復為百步均射葉八體妙臨池曲悟仝<pc n="lb"/>
神解龜謀信有知入朝耿長劍出牧盛層麾納言信加<pc n="lb"/>
首豐貂亦在移霞區兩借冦貪泉一舉巵翰飛矯未極<pc n="lb"/>
朝露溘先危以兹舊館想况乃西日垂蔓草生車轍枯<pc n="lb"/>
                    <pb n="2b"/>
木臥崩坻樽酒誰為滿靈衣空自披眷言尋惠好慟哭<pc n="lb"/>
悲路岐含毫徒有屬搦管竟無摛<pc n="lb"/>
<pc n="　"/>
                    <pc n="　"/>贈族人秣陵兄弟<pc n="lb"/>
吾宗昔多士文雅高縉紳小子無學術丁寧困負薪傍<pc n="lb"/>
枝實紛亂領袖寄親姻名價齊兩許閨門比三陳風力<pc n="lb"/>
咸通邁藝業並紛綸元方振高羽落令初解巾自爾典<pc n="lb"/>
名郡所在號清淳齊兒敢為俗蜀物豈隨身禄俸不妻<pc n="lb"/>
子謳吟乃吏民孰云穢明徳惟在中聖人若能遺酌我<pc n="lb"/>
                    <pb n="3a"/>
稱首當屬仁仲將本特達坎壈猶賤貧方成天下士豈<pc n="lb"/>
伊席上珍外情或簡易内鑒甚人倫時然臨下邑摘伏<pc n="lb"/>
信如神顧余晩脫略懐抱日湮淪游宦疲年事來往厭<pc n="lb"/>
江濵十載猶先職一官乃任真土牛竟不進芻狗空重<pc n="lb"/>
陳覊旅無儔匹形影自相親蕭索高秋暮砧杵鳴四鄰<pc n="lb"/>
霏霏入窗雨漠漠暗牀塵所思不可見邈若胡與秦願<pc n="lb"/>
子加餐飯良㑹在何辰<pc n="lb"/>
<pc n="　"/>
                    <pc n="　"/>贈江長史别<pc n="lb"/>
                    <pb n="3b"/>
二紀歴兹辰投分敦遊處况事兼年徳宴交無爾汝中<pc n="lb"/>
嵗多乖違由來難具叙及吾相藩牧伊子客梁楚出國<pc n="lb"/>
乃參差㑹歸同處所以兹篤惠好可用忘覊旅重得申<pc n="lb"/>
平生何年更暌阻籠禽恨跼促逸翮超容與餞道出郊<pc n="lb"/>
坰把袂臨洲渚長飈落江樹秋月照沙溆逺送子應歸<pc n="lb"/>
棹開帆欲舉離舟懽未極别至悲無語安得生羽毛從<pc n="lb"/>
君入宛許<pc n="lb"/>
<pc n="　"/>
                    <pc n="　"/>落日前墟望贈范廣州雲<pc n="lb"/>
                    <pb n="4a"/>
縁溝緑草蔓扶援樵華舒輕烟澹柳色重霞映日餘遥<pc n="lb"/>
遥長路逺寂寂行人踈我心懐碩徳思欲命輕車高門<pc n="lb"/>
盛遊侣誰肯進畋魚<pc n="lb"/>
<pc n="　"/>
                    <pc n="　"/>胡興安夜别<pc n="lb"/>
居人行轉軾客子暫維舟念此一筵笑分為兩地愁露<pc n="lb"/>
濕寒塘草月映清淮流方抱新離恨獨守故園秋<pc n="lb"/>
<pc n="　"/>
                    <pc n="　"/>行經范僕射故宅<pc n="lb"/>
旅葵應蔓井荒藤已上扉寂寂空郊莫無復車馬歸㶑<pc n="lb"/>
                    <pb n="4b"/>
灧故池水蒼茫落日暉遺愛終何極行路獨沾衣<pc n="lb"/>
<pc n="　"/>
                    <pc n="　"/>入東經諸暨縣下淛江作<pc n="lb"/>
疲身不自量温腹無恒擬未能守封植何能固廉恥一<pc n="lb"/>
經可人言三冬徒戲爾虚信蒼蒼色未究㝠㝠理得彼<pc n="lb"/>
既宜然失之良有以常言厭四壁自覺輕千里日夕聊<pc n="lb"/>
望逺山川空信美歸飛天際没雲霧江旁起安邑乏主<pc n="lb"/>
人臨卭多客子鄉鄉自風俗處處皆城市所見無故人<pc n="lb"/>
含意終何已<pc n="lb"/>
                    <pb n="5a"/>
<pc n="　"/>
                    <pc n="　"/>日夕出富陽浦口和朗公<pc n="lb"/>
客心愁日莫徙倚空望歸山烟涵樹色江水映霞暉獨<pc n="lb"/>
鶴凌空逝雙鳬出浪飛故鄉千餘里兹夕寒無衣<pc n="lb"/>
<pc n="　"/>
                    <pc n="　"/>塘邊見古塜<pc n="lb"/>
行墳塘一孤路成墳欲毁空疑年代積不知陵谷徙幾<pc n="lb"/>
逢秋葉黄驟見春流瀰金蠶不可織玉樹何時蕊陌上<pc n="lb"/>
驅馳人笑歌自侈靡今日非明日所念誰憐此<pc n="lb"/>
<pc n="　"/>
                    <pc n="　"/>下方山<pc n="lb"/>
                    <pb n="5b"/>
寒鳥樹間響落星川際浮繁霜白曉㟁苦霧黒晨流鱗<pc n="lb"/>
鱗逆去水瀰瀰急還舟望鄉行復立瞻途更近修誰能<pc n="lb"/>
百里地縈繞千端愁<pc n="lb"/>
<pc n="　"/>
                    <pc n="　"/>秋夕仰贈從兄寘南<pc n="lb"/>
堦蕙漸翻葉池蓮稍罷花高樹北風響空庭秋月華寸<pc n="lb"/>
心懐是夜寂寂漏方賖撫絃乏歡娱臨觴獨歎嗟悽愴<pc n="lb"/>
戸凉入徘徊櫩影斜無為淹戚里見就還田家<pc n="lb"/>
<pc n="　"/>
                    <pc n="　"/>酬范記室雲<pc n="lb"/>
                    <pb n="6a"/>
林密户稍隂草滋堦欲暗風光蕊上輕日色花中亂相<pc n="lb"/>
思不獨懽佇立空為嘆清談莫共理繁文徒可玩高唱<pc n="lb"/>
子自輕繼音予可憚<pc n="lb"/>
<pc n="　"/>
                    <pc n="　"/>仰贈從兄興寧寘南<pc n="lb"/>
家世傳儒雅真白仰餘徽宗派已孤狹財産又貧㣲栖<pc n="lb"/>
息同蝸舍出入共荆扉松筆時臨沼蒲簡得垂帷幸逢<pc n="lb"/>
四海泰日月耀増輝相顧無羽翮何由總奮飛一朝異<pc n="lb"/>
言宴萬里就暌違逺江飄素沫高山鬱翠㣲相思對淼<pc n="lb"/>
                    <pb n="6b"/>
淼相望隔巍巍死灰終不然長岑且未歸當憐此分袂<pc n="lb"/>
脉脉淚沾衣<pc n="lb"/>
<pc n="　"/>
                    <pc n="　"/>見征人分别<pc n="lb"/>
凄凄日暮時親賔俱竚立征人㧞劍起兒女牽衣泣候<pc n="lb"/>
騎出蕭闗追兵赴馬邑且當横行去誰論裹屍入<pc n="lb"/>
<pc n="　"/>
                    <pc n="　"/>劉愽士江丞朱從事同顧不值作詩云爾<pc n="lb"/>
故人篤久要新知從暮室﨑嶇枉道過邂逅幽人出心<pc n="lb"/>
期不㑹面懐之成首疾向夕敞山扉臨窓玩餘帙蜘蛛<pc n="lb"/>
                    <pb n="7a"/>
正網户落花紛入膝浸滛水上風蔽虧霞中日良辰一<pc n="lb"/>
擕手住坐無儔匹劉侯務屬書江生勤下筆朱君博辭<pc n="lb"/>
理去去追名實是顧一參差何能更蓬蓽吾人少拘礙<pc n="lb"/>
得性便遊逸方欲俟褰裳相從懽道術<pc n="lb"/>
<pc n="　"/>
                    <pc n="　"/>贈王左丞僧儒<pc n="lb"/>
櫩外鶯啼罷園裏日光斜遊魚亂水葉輕燕逐風花長<pc n="lb"/>
墟上寒靄曉樹没歸霞九華暮已隱抱鬱徒交加<pc n="lb"/>
<pc n="　"/>
                    <pc n="　"/>七夕<pc n="lb"/>
                    <pb n="7b"/>
仙車駐七㐮鳳駕出天潢月映九㣲火風吹百和香來<pc n="lb"/>
懽暫巧笑還淚已沾粧依稀如洛汭倐忽似高唐别離<pc n="lb"/>
未得語河漢漸湯湯<pc n="lb"/>
<pc n="　"/>
                    <pc n="　"/>與蘇九徳别<pc n="lb"/>
宿昔夢顔色咫尺思言偃何况杳來期各在天一面踟<pc n="lb"/>
躇暫舉酒倐忽不相見春草似青袍秋月如團扇三五<pc n="lb"/>
出重雲當知我憶君萋萋若被逕懐抱不相聞<pc n="lb"/>
<pc n="　"/>
                    <pc n="　"/>答高博士<pc n="lb"/>
                    <pb n="8a"/>
北窓凉夏首幽居多卉木飛蜨弄晩花清池映疎竹為<pc n="lb"/>
宴得快性安閒聊鼓腹將子厭囂塵就予開耳目<pc n="lb"/>
<pc n="　"/>
                    <pc n="　"/>學古贈丘永嘉征還<pc n="lb"/>
龍馬魚膓劍躞蹀起風塵結客蔥河返喧喧動四鄰入<pc n="lb"/>
墟猶憶舊徳巻復疑新窺見應門出遥識下機人相悲<pc n="lb"/>
淚欲下離别方自陳<pc n="lb"/>
<pc n="　"/>
                    <pc n="　"/>送韋司馬别<pc n="lb"/>
送别臨曲渚征人慕前侣離言雖欲繁離思終無緒憫<pc n="lb"/>
                    <pb n="8b"/>
憫分手畢蕭蕭行帆舉舉舉越中流望别上高樓予起<pc n="lb"/>
南枝怨子結北風愁邐邐山蔽日洶洶浪隱舟隱舟邈<pc n="lb"/>
已逺徘徊落日晩歸衢並駕奔别館空筵巻相子斂眉<pc n="lb"/>
去知予銜淚返銜淚心依依薄暮征人稀曖曖入塘港<pc n="lb"/>
蓬門已掩扉簾中㸔月影竹裡見螢飛螢飛飛不息獨<pc n="lb"/>
愁空轉側北窓倒長簟南鄰夜聞織棄置勿復陳重陳<pc n="lb"/>
長嘆息<pc n="lb"/>
<pc n="　"/>
                    <pc n="　"/>學古三首<pc n="lb"/>
                    <pb n="9a"/>
長安美少年羽騎暮連翩玉覊碼碯勒金絡珊瑚鞭陣<pc n="lb"/>
雲横塞起赤日下城圓追兵待都䕶烽火望祁連虎落<pc n="lb"/>
夜方寢魚麗晩復前平生不可念空信蒼浪天<pc n="lb"/>
<pc n="　"/>
                    <pc n="　"/>又<pc n="lb"/>
鞏落上東門薄暮川流側渾渾車馬道行人不相識日<pc n="lb"/>
夕棲鳥逺浮雲起新色寸心空延竚對面何由即飛輪<pc n="lb"/>
倘易去易去因風力<pc n="lb"/>
<pc n="　"/>
                    <pc n="　"/>又<pc n="lb"/>
                    <pb n="9b"/>
昔隨張博望辭帝長楊宫獨好西山勇思為北地雄十<pc n="lb"/>
年事河外雪鬢别闗中季月邊秋重嚴野散寒蓬日隱<pc n="lb"/>
龍城霧塵起玉闗風全狐君已復半菽我猶空欲因上<pc n="lb"/>
林鴈一見平陵桐<pc n="lb"/>
<pc n="　"/>
                    <pc n="　"/>王尚書瞻祖日<pc n="lb"/>
昱昱丹旐振亭亭素葢立金鐸懽已鳴龍輀將復入華<pc n="lb"/>
臺日未徙荒墳路行濕已矣將何如賔馭皆洒泣<pc n="lb"/>
<pc n="　"/>
                    <pc n="　"/>詠舞<pc n="lb"/>
                    <pb n="10a"/>
管清羅薦合絃歌雪袖遲逐唱回纎手聽曲動蛾眉凝<pc n="lb"/>
情盼墮珥㣲睇託含辭日暮留嘉客相㸔愛此時<pc n="lb"/>
<pc n="　"/>
                    <pc n="　"/>從主移西州寓直齋内霖雨不晴懐郡中遊聚<pc n="lb"/>
寓直慚虎賁沉迷豈職事祈祈寒枝動濛濛秋雨駛不<pc n="lb"/>
見眼中人空想山南寺雙桐傍櫩上長楊夾門植夙昔<pc n="lb"/>
搆良遊接膝同懽志東西忽為阻向隅懐獨思颯颯履<pc n="lb"/>
聲喧擾擾郡分異臥聞復雷響坐視重扃秘欲寄一行<pc n="lb"/>
書何解三秋意<pc n="lb"/>
                    <pb n="10b"/>
<pc n="　"/>
                    <pc n="　"/>苦熱<pc n="lb"/>
昔聞草木焦今窺沙石爛曀曀風逾靜曈曈日漸旰習<pc n="lb"/>
靜閟衣巾讀書煩几案臥思清露浥坐待高星燦蝙蝠<pc n="lb"/>
户中飛蠛蠓窓間亂實無河朔飲空有臨淄汗遺金不<pc n="lb"/>
自拾惡木寧無幹願以三伏晨催促九秋換<pc n="lb"/>
<pc n="　"/>
                    <pc n="　"/>西州直示同員<pc n="lb"/>
日長禁戸倦即事思短晨漏盡唱聲急此理復傷人矛<pc n="lb"/>
盾交為論光璧帶成珍誓將收飲啄得得任心神<pc n="lb"/>
                    <pb n="11a"/>
<pc n="　"/>
                    <pc n="　"/>擬輕薄篇<pc n="lb"/>
城東美少年重身輕萬億柘彈隋珠丸白馬黄金飾長<pc n="lb"/>
安九逵上青槐䕃道植轂擊晨已喧肩排暝不息走狗<pc n="lb"/>
通西望牽牛亘南直相期百戲傍去來三市側象牀沓<pc n="lb"/>
繡被玉盤傳綺食倡女掩歌扇小婦開簾織相看獨隱<pc n="lb"/>
笑見人還斂色黄鵠悲故羣山川詠新識鳥飛過客盡<pc n="lb"/>
雀聚行龍匿酌羽方厭厭此時懽未極<pc n="lb"/>
<pc n="　"/>
                    <pc n="　"/>聊作百一體<pc n="lb"/>
                    <pb n="11b"/>
靈轍困桑下於陵拾李螬歴齒方嗟賤炙背豈知豪傭<pc n="lb"/>
耕乏膂力倚市憚劬勞曠日無豆飯方冬缺緼袍清旦<pc n="lb"/>
開蓬蓽舉目想煎熬樞機慎僕𨽻媒蘖畏朋曹萬途皆<pc n="lb"/>
自僻一事豈他褒匆匆昨不定負杖出蓬蒿逢施同溝<pc n="lb"/>
壑值設乃糠糟生途稍冉冉逝水日淊淊咸言等木石<pc n="lb"/>
誰當出羽毛<pc n="lb"/>
<pc n="　"/>
                    <pc n="　"/>㸔伏郎新婚<pc n="lb"/>
霧夕蓮出水霞朝日照梁何如花燭夜輕扇掩紅粧良<pc n="lb"/>
                    <pb n="12a"/>
人復灼灼席上自生光所悲高駕動環珮出長廊<pc n="lb"/>
<pc n="　"/>
                    <pc n="　"/>野夕答孫擢郎<pc n="lb"/>
山中氣色滿墟上孤烟露杳杳星出雲啾啾雀隱樹虚<pc n="lb"/>
館無賔客幽居乏懽趣思君意不窮長如流水注<pc n="lb"/>
<pc n="　"/>
                    <pc n="　"/>下直出谿邊望答虞丹徒敬<pc n="lb"/>
夫君美章句席丈珍梁楚伊余忝攝官含毫亦禁阻直<pc n="lb"/>
廬去咫尺心期得宴語休沐乃幽栖别離未幾許佇立<pc n="lb"/>
日將暮相思忽無緒谿比映初星橋南望行炬九重不<pc n="lb"/>
                    <pb n="12b"/>
可越三爵何由舉<pc n="lb"/>
<pc n="　"/>
                    <pc n="　"/>和司馬博士詠雪<pc n="lb"/>
凝堦夜似月拂樹晩疑春蕭散忽如晝徘徊已復新暫<pc n="lb"/>
蔽巻紈質復慚施粉人若逐㣲風起誰言非玉塵<pc n="lb"/>
<pc n="　"/>
                    <pc n="　"/>石頭答庾郎丹<pc n="lb"/>
高樹䕃樓密細草緑成被黄鸝隱葉飛蛺蝶縈空戲隂<pc n="lb"/>
岑日爾悅寂寥予罕寄相如阻禁闈何由從簡易<pc n="lb"/>
<pc n="　"/>
                    <pc n="　"/>詠娼婦<pc n="lb"/>
                    <pb n="13a"/>
曖曖高樓暮華燭帳前明羅帷雀釵影寳瑟鳳雛聲庭<pc n="lb"/>
花枝上發新月霧中生誰念當窓牖相望獨盈盈<pc n="lb"/>
<pc n="　"/>
                    <pc n="　"/>登禪岡寺望和虞記室<pc n="lb"/>
南望南郭門拱樹梢雲密北窓北凑道重樓霧中出接<pc n="lb"/>
樹隱高蟬交枝承落日光隂不可捨懐抱何由悉<pc n="lb"/>
<pc n="　"/>
                    <pc n="　"/>車中見新林分别甚盛<pc n="lb"/>
金谷寳遊盛青門冠葢多隔林望行幰下阪聽鳴珂於<pc n="lb"/>
時春未歇麥氣始清和還入平原逕窮巷可張羅<pc n="lb"/>
                    <pb n="13b"/>
<pc n="　"/>
                    <pc n="　"/>同虞記室諸人詠扇<pc n="lb"/>
如珪信非㸃學月但為輪機杼蘼蕪妾裁縫篋笥人揺<pc n="lb"/>
風入素手占曲掩朱唇羅袖幸拂拭㣲芳聊可因<pc n="lb"/>
<pc n="　"/>
                    <pc n="　"/>同虞記室登樓逺歸<pc n="lb"/>
登樓欲望逺遥遥見白衣白衣猶逺逺言是稍知非對<pc n="lb"/>
窓看寳瑟入戸弄鳴機無令日光晚門閣掩重扉<pc n="lb"/>
<pc n="　"/>
                    <pc n="　"/>臨行與故㳺夜别<pc n="lb"/>
歴稔共追隨一旦辭羣匹復如東注水未有西歸日夜<pc n="lb"/>
                    <pb n="14a"/>
雨滴空堦曉燈暗離室相悲各罷酒何時同促膝<pc n="lb"/>
<pc n="　"/>
                    <pc n="　"/>照鏡<pc n="lb"/>
朱簾旦初巻綺機晨未織玉匣開鑑影寳臺靜臨飾對<pc n="lb"/>
影獨含笑看花時轉側聊為半蠒眉試染夭桃色寳釵<pc n="lb"/>
若何間金鈿長相逼蕩子行未歸啼粧坐沾臆<pc n="lb"/>
<pc n="　"/>
                    <pc n="　"/>初發新林<pc n="lb"/>
伊昔負薪暇慕義游梁楚短翮忘連翩追飛羡容與優<pc n="lb"/>
遊沐道教漸漬淹寒暑大徳本無酬輕生竊自許舟歸<pc n="lb"/>
                    <pb n="14b"/>
屬海運風積如鵬舉浮水暗舟艫合㟁喧徒侣凜凛窮<pc n="lb"/>
秋暮初寒入洲渚鐃吹響清江懸旗出長嶼危檣逈不<pc n="lb"/>
進沓浪高難拒回首泣親賔中天望宛許帝城猶隠約<pc n="lb"/>
家園無處所去矣方悠悠含意將何語<pc n="lb"/>
<pc n="　"/>
                    <pc n="　"/>夜夢故人<pc n="lb"/>
客心驚夜魂言與故人同開簾覺水動映竹見牀空浦<pc n="lb"/>
口望斜月洲外聞長風九秋時未晩千里路難窮已如<pc n="lb"/>
擁腫木復似飄颻蓬相思不可寄直在寸心中<pc n="lb"/>
                    <pb n="15a"/>
<pc n="　"/>
                    <pc n="　"/>别沈助教<pc n="lb"/>
可憐玉匣劍復此飛鳬舄未覺愛生憎忽見雙成隻一<pc n="lb"/>
朝别笑語萬事成疇昔道遒若波瀾人生異金石願君<pc n="lb"/>
深自愛共念悲無益<pc n="lb"/>
<pc n="　"/>
                    <pc n="　"/>渡連圻<pc n="lb"/>
北山多靈異峻岨實非恒洑流自回糾激瀨視奔騰懸<pc n="lb"/>
崖抱竒崛絶壁駕崚嶒硣磟上爭險岞崿下相崩百年<pc n="lb"/>
積死樹千尺掛寒藤詭怪終不測廻沈意難登願欲書<pc n="lb"/>
                    <pb n="15b"/>
聞見聊以寄親朋<pc n="lb"/>
<pc n="　"/>
                    <pc n="　"/>宿南洲浦<pc n="lb"/>
幽棲多暇豫從役知辛苦解纜及朝風落帆依暝浦違<pc n="lb"/>
鄉已信次江月初三五沈沈夜㸔流淵淵朝聽鼓霜洲<pc n="lb"/>
度旅鴈朔飈吹宿莽夜淚坐滛滛是夕偏懐土<pc n="lb"/>
<pc n="　"/>
                    <pc n="　"/>望星月示同覊<pc n="lb"/>
初宿長淮上破鏡出雲明今夕千餘里雙蛾映水生的<pc n="lb"/>
的與沙靜灧灧逐波輕望鄉皆下淚非我獨傷情<pc n="lb"/>
                    <pb n="16a"/>
<pc n="　"/>
                    <pc n="　"/>望廨前水竹答崔録事<pc n="lb"/>
蕭蕭藂竹映澹澹平湖凈葉倒漣漪文水漾檀欒影相<pc n="lb"/>
思不會面相望空延頸逺天去浮雲長墟斜落景幽痾<pc n="lb"/>
與嵗積賞心隨事屏鄉念一邅廻白髪生俄頃<pc n="lb"/>
<pc n="　"/>
                    <pc n="　"/>與沈助教同宿湓口夜别<pc n="lb"/>
我為潯陽客戒旦乃西遊君隨春水駛鷄鳴亦動舟共<pc n="lb"/>
泛湓之浦旅泊次城樓華燭已消半更人吹唱籌行人<pc n="lb"/>
從此别去去不淹留<pc n="lb"/>
                    <pb n="16b"/>
<pc n="　"/>
                    <pc n="　"/>入西塞示南府同僚<pc n="lb"/>
霜清曉風冷天曙江晃爽薄雲巖際出初月波中上黯<pc n="lb"/>
黯連嶂隂騷騷急沫響廻楂急礙浪羣飛爭戲廣伊余<pc n="lb"/>
本覊客重暌復心賞望鄉惟一路懐歸成二想在昔愛<pc n="lb"/>
名山自知懽獨往情遊乃落魄得性隨怡飬年事已蹉<pc n="lb"/>
跎生平任浩蕩方還譲夷路誰知羡魚網<pc n="lb"/>
<pc n="　"/>
                    <pc n="　"/>答丘長史<pc n="lb"/>
宿昔敦逺遊名分乃異路千里泝波潮一朝披雲霧從<pc n="lb"/>
                    <pb n="17a"/>
容捨密勿繾綣論禁趣披文極詆訶析理窮章句明鍾<pc n="lb"/>
信有待巨海誰能喻奔景驟西傾還途忽東騖黄花發<pc n="lb"/>
㟁草赤葉翻高樹漁舟乍廻歸沙禽時獨赴宴年時未<pc n="lb"/>
幾離歌倐成賦伊我念幽闗夫君思賛務短翮方息飛<pc n="lb"/>
長轡日先驅曝鰓<hi>原闕</hi>走逸翮康時務握手異沈浮佳<pc n="lb"/>
期安可屢<pc n="lb"/>
<pc n="　"/>
                    <pc n="　"/>還杜五洲<pc n="lb"/>
我行朔已晦泝水復沿流戎傷初不辦動黙自相求睠<pc n="lb"/>
                    <pb n="17b"/>
言還九派廻艫出五洲蕭散煙霧晩凄清江漢秋沙汀<pc n="lb"/>
暮寂寂蘆㟁晩修修以兹南浦夜重此北門愁方圓既<pc n="lb"/>
齟齬貧賤豈怨尤<pc n="lb"/>
<pc n="　"/>
                    <pc n="　"/>日夕望江山贈魚司馬<pc n="lb"/>
湓城帶湓水湓水縈如帶日夕望高城耿耿青雲外城<pc n="lb"/>
中多宴賞絲竹常繁㑹筦聲已流悅弦聲復凄切矜黛<pc n="lb"/>
慘如愁舞腰凝欲絶仲秋黄葉下長風正騷屑早鴈出<pc n="lb"/>
雲歸故燕辭檐别晝悲在異縣夜夢還洛汭洛汭何悠<pc n="lb"/>
                    <pb n="18a"/>
悠起望西南樓的的帆向浦團團月映洲誰能一羽化<pc n="lb"/>
輕舉逐飛浮<pc n="lb"/>
<pc n="　"/>
                    <pc n="　"/>與崔録事别兼叙擕手<pc n="lb"/>
去夏予回首言乃重行行今春遊𣲖澨訪子猶武城暫<pc n="lb"/>
别年逾半同歸月未盈復道中寒食彌留曠不平道術<pc n="lb"/>
既為務懽悰苦未并及爾沈痾愈值兹秋序明石磧沿<pc n="lb"/>
江靜沙流繞㟁清川平看鳥逺水淺見魚驚逝將窮履<pc n="lb"/>
歴方欲恣逢迎何言聚易散鄉棹爾孤征我本倦遊客<pc n="lb"/>
                    <pb n="18b"/>
心念似懸旌聞離常屑涕是别盡凄情况此忘懐地相<pc n="lb"/>
愛猶弟兄脉脉留南浦悠悠返上京欲鑷星星鬢因君<pc n="lb"/>
示友生<pc n="lb"/>
<pc n="　"/>
                    <pc n="　"/>銅雀妓<pc n="lb"/>
秋風木葉落蕭瑟管絃清望陵歌對酒向帳舞空城寂<pc n="lb"/>
寂簾宇曠飄飄帳幔輕曲中相顧起日暮松栢聲<pc n="lb"/>
<pc n="　"/>
                    <pc n="　"/>詠白漚兼嘲别者<pc n="lb"/>
可憐雙白漚朝夕水上遊何言異棲息雌住雄不留孤<pc n="lb"/>
                    <pb n="19a"/>
飛出岫浦獨宿下滄洲東西從此别影響絶無由<pc n="lb"/>
<pc n="　"/>
                    <pc n="　"/>擬青青河畔草轉韻體為人作其人識節工歌<pc n="lb"/>
春蘭日應好折花望逺道秋夜苦復長抱枕向空牀吹<pc n="lb"/>
臺下促節不言於此别歌筵掩團扇何時一相見絃絶<pc n="lb"/>
猶依軫葉落纔下枝即此雖云别方我未成離<pc n="lb"/>
<pc n="　"/>
                    <pc n="　"/>南還道中送贈劉諮議别<pc n="lb"/>
一官從府役五稔去京華遽逐春流返歸帆得望家天<pc n="lb"/>
末靜波浪日際歛烟霞岸薺生寒葉村梅落早花遊魚<pc n="lb"/>
                    <pb n="19b"/>
上急水獨鳥赴行楂目想平陵柏心意青門𤓰曲陌背<pc n="lb"/>
通垣長墟底狹斜善鄰談穀稼故老述桑麻寢興從閒<pc n="lb"/>
逸視聽絶喧譁夫君日高興為樂坐驕奢室墮傾城佩<pc n="lb"/>
門交接限車入塞長雲雨出國暫泥沙握手分岐路臨<pc n="lb"/>
川何怨嗟<pc n="lb"/>
<pc n="　"/>
                    <pc n="　"/>和劉諮議守風<pc n="lb"/>
彌旬苦凌亂揆景候阡陌晝想汝陽津夜夢邯鄲驛憤<pc n="lb"/>
風急驚㟁屯雲仍觸石蕭條疾帆流碨礧衝波白息榜<pc n="lb"/>
                    <pb n="20a"/>
易云久維梢晨已積蒼蒼極浦潮杳杳長洲夕本慙佽<pc n="lb"/>
飛劍寧慕澹臺璧纎羅若不御跂予中上澤<pc n="lb"/>
<pc n="　"/>
                    <pc n="　"/>春夕早泊和諮議落日望水<pc n="lb"/>
旅人嗟倦遊結纜坐春洲日暮江風靜中川聞棹謳草<pc n="lb"/>
光天際合霞影水中浮單艫時向浦獨檝乍乗流孌童<pc n="lb"/>
泣垂釣妖姬哭蕩舟客心自有緒對此空復愁<pc n="lb"/>
<pc n="　"/>
                    <pc n="　"/>早朝車中聽望<pc n="lb"/>
詰旦鐘聲罷隠隠禁門通蘧車響北闕鄭履入南宫宿<pc n="lb"/>
                    <pb n="20b"/>
霧開馳道初日照暄風胥徒紛絡繹騶御各西東暫喧<pc n="lb"/>
耳目外還保性靈中方驗遊朝市此說不為空<pc n="lb"/>
<pc n="　"/>
                    <pc n="　"/>秋夕嘆白髪<pc n="lb"/>
絲白不難染蓬生直易扶唯見星星鬢猶與衆中殊昔<pc n="lb"/>
年十四五率性頗㢘隅直是安被褐非敢慕懐珠何言<pc n="lb"/>
志事晩疲拙嬰殊軀逢時乃倐忽失路亦斯須郊郭勤<pc n="lb"/>
二項形體憩一廡涸蚌困魚目籠禽觸四隅宵長壁立<pc n="lb"/>
靜廓處謝懽愉月色臨窓樹蟲聲當户樞飛蛾拂夜火<pc n="lb"/>
                    <pb n="21a"/>
墜葉舞秋株逐物均乗鶴違俗等雙鳬故人倘未棄求<pc n="lb"/>
我谷之嵎<pc n="lb"/>
<pc n="　"/>
                    <pc n="　"/>寄江州禇諮議<pc n="lb"/>
自與君别離四序紛廻薄分手清江上念别猶如昨追<pc n="lb"/>
憶邊城遊奚尋平生樂俱登巃嵸嶺共坐逶迤閣清吹<pc n="lb"/>
或忘歸繁文時間作連鑣戲淺草遊幰遵長薄五載同<pc n="lb"/>
衣裘一朝異暌索夫君頗留滯驂騑未沃若伊家從入<pc n="lb"/>
闕終是填溝壑早秋正悽愴餘暉晩銷鑠林葉下仍飛<pc n="lb"/>
                    <pb n="21b"/>
水花披未落如何隔千里無由舉三爵因君奏采蓮為<pc n="lb"/>
余吟别鶴<pc n="lb"/>
<pc n="　"/>
                    <pc n="　"/>嘲劉郎<pc n="lb"/>
房櫳滅夜火窓外映朝光姹女褰帷去躞蹀初下床雀<pc n="lb"/>
釵横曉鬢蛾眉艷宿粧稍聞玉釧逺猶憐翠被香寧知<pc n="lb"/>
早朝客差池已鴈行<pc n="lb"/>
<pc n="　"/>
                    <pc n="　"/>臨行公車<pc n="lb"/>
擾擾排曙扉鱗鱗驅早駕禁門儼猶閉嚴城方警夜道<pc n="lb"/>
                    <pb n="22a"/>
勝即増榮拙薄終難化以兹畎澮質重與滄溟舍纚舟<pc n="lb"/>
去濁河揆景辭清灞平生多意緒懐抱皆徂謝對此將<pc n="lb"/>
如何撫心獨悲咤<pc n="lb"/>
<pc n="　"/>
                    <pc n="　"/>贈韋記室黯别<pc n="lb"/>
故人儻送别停車一水東去帆若不見試望白雲中促<pc n="lb"/>
膝今何在銜盃誰復同水夜看初月江晩泝歸風無因<pc n="lb"/>
生羽翰千里暫排空<pc n="lb"/>
<pc n="　"/>
                    <pc n="　"/>敬酬王明府<pc n="lb"/>
                    <pb n="22b"/>
星稀初可見月出未成光澄江照逺火夕霞隠連檣賤<pc n="lb"/>
軀臨不測玉體畏垂堂念别已零淚况乃思故鄉<pc n="lb"/>
<pc n="　"/>
                    <pc n="　"/>詠春雪寄族人治書思澄<pc n="lb"/>
可憐江上雪廻風起復滅本欲映梅花翻悲似玉屑朝<pc n="lb"/>
鶯日弄響暮條行可結咸言不適時安知非矯節<pc n="lb"/>
<pc n="　"/>
                    <pc n="　"/>渡連圻<pc n="lb"/>
連圻連不極極望在雲霞絶壁無走獸窮㟁有盤楂糾<pc n="lb"/>
紛上巃嵸穿壑下嵓牙魚遊若擁劍猿掛似懸𤓰隂㟁<pc n="lb"/>
                    <pb n="23a"/>
生駮蘚伏水拂澄沙客子行行倦年光處處華石蒲生<pc n="lb"/>
促節嵓樹落高花暮潮還入浦夕鳥飛向家寓目皆鄉<pc n="lb"/>
思何時見狹斜<pc n="lb"/>
<pc n="　"/>
                    <pc n="　"/>曉發<pc n="lb"/>
早霞麗初日清風消薄霧水底見行雲天邊看逺樹且<pc n="lb"/>
望沿泝劇暫有江山趣疾兔聊復起爽池豈能賦<pc n="lb"/>
<pc n="　"/>
                    <pc n="　"/>贈諸逰舊<pc n="lb"/>
弱操不能植薄技竟無依淺智終已矣令名安可希擾<pc n="lb"/>
                    <pb n="23b"/>
擾從役倦屑屑身事㣲少壯輕年月遲暮惜光輝一塗<pc n="lb"/>
今未是萬緒昨如非新枝雖已樂舊愛盡暌違望鄉空<pc n="lb"/>
引領極目淚沾衣旅客長憔悴春物自芳菲㟁花臨水<pc n="lb"/>
發江燕繞檣飛無由下征帆獨與暮潮歸<pc n="lb"/>
<pc n="　"/>
                    <pc n="　"/>道中贈桓司馬季珪<pc n="lb"/>
晨纜雖同解晩洲阻共入猶如征鳥飛差池不可及本<pc n="lb"/>
願申覊旅何言異翔集君渡北江時詎今南浦泣<pc n="lb"/>
<pc n="　"/>
                    <pc n="　"/>春暮喜晴酬袁戸曹苦雨<pc n="lb"/>
                    <pb n="24a"/>
振衣喜初霽褰裳對晩晴落花猶未倦時鳥故餘聲春<pc n="lb"/>
芳空悅目游客反傷情鄉園不可見江水徒自清願得<pc n="lb"/>
同擕手歸望對都城<pc n="lb"/>
<pc n="　"/>
                    <pc n="　"/>和蕭諮議岑離閨怨<pc n="lb"/>
曉河没高棟斜月半空庭窗中度落葉簾外隔飛螢含<pc n="lb"/>
悲下翠帳掩泣閉金屏昔期今未返春草寒復青思君<pc n="lb"/>
無轉易何異北辰星<pc n="lb"/>
<pc n="　"/>
                    <pc n="　"/>暮秋答朱記室<pc n="lb"/>
                    <pb n="24b"/>
游揚日色淺騷屑風音勁寒潭見底清風色極天淨寸<pc n="lb"/>
隂坐銷鑠千里長遼逈桃李爾繁華松栢余本性故心<pc n="lb"/>
不存此高文徒可詠<pc n="lb"/>
<pc n="　"/>
                    <pc n="　"/>夕望江橋示蕭諮議楊建康江主簿<pc n="lb"/>
夕鳥已西渡殘霞亦半銷風聲動密竹水影漾長橋旅<pc n="lb"/>
人多憂思寒江復寂寥爾情深鞏洛予念返漁樵何因<pc n="lb"/>
適歸願分路一揚鑣<pc n="lb"/>
<pc n="　"/>
                    <pc n="　"/>詠早梅<pc n="lb"/>
                    <pb n="25a"/>
兔園標物序驚時最是梅銜霜當路發映雪擬寒開枝<pc n="lb"/>
横却月觀花繞凌風臺朝洒長門泣夕駐臨卭杯應知<pc n="lb"/>
早飄落故逐上春來<pc n="lb"/>
<pc n="　"/>
                    <pc n="　"/>門有車馬客<pc n="lb"/>
門有車馬客言是故鄉來故鄉有書信縱横印檢開開<pc n="lb"/>
書看未極行客屢相識借問故鄉來潺湲淚不息上言<pc n="lb"/>
離别久下言望應歸寸心將夜鵠相逐向南飛<pc n="lb"/>
<pc n="　"/>
                    <pc n="　"/>離夜聽琴<pc n="lb"/>
                    <pb n="25b"/>
别離既有緒琴瑟返成悲美人多怨態亦復慘長眉<pc n="lb"/>
<pc n="　"/>
                    <pc n="　"/>詠春風<pc n="lb"/>
可聞不可見能重復能輕鏡前飄落粉琴上響餘聲<pc n="lb"/>
<pc n="　"/>
                    <pc n="　"/>邊城思<pc n="lb"/>
柳黄未吐葉水緑半含苔春色邊城動客思故鄉來<pc n="lb"/>
<pc n="　"/>
                    <pc n="　"/>昭君怨<pc n="lb"/>
昔聞白鶴弄已自軫離情今來昭君曲還悲秋草生<pc n="lb"/>
<pc n="　"/>
                    <pc n="　"/>為人妾怨絶句<pc n="lb"/>
                    <pb n="26a"/>
燕戲還檐際花飛落枕前寸心悲不見拭淚坐調絃<pc n="lb"/>
<pc n="　"/>
                    <pc n="　"/>為人妾思二絶句<pc n="lb"/>
魂銷形已去釵落猶依枕欲去淚無眥不㸔悲復甚<pc n="lb"/>
<pc n="　"/>
                    <pc n="　"/>又<pc n="lb"/>
機中刺繡所窗下朝粧處未憶神已傷欲忘悲不去<pc n="lb"/>
<pc n="　"/>
                    <pc n="　"/>相送絶句<pc n="lb"/>
客心已百念孤遊重千里江暗雨欲來浪白風初起<pc n="lb"/>
<pc n="　"/>
                    <pc n="　"/>閨怨絶句二首<pc n="lb"/>
                    <pb n="26b"/>
竹葉響南窓月光照東壁誰知夜獨覺枕前雙淚滴<pc n="lb"/>
<pc n="　"/>
                    <pc n="　"/>又<pc n="lb"/>
閨閣行人斷房櫳月影斜誰知北窓下猶對後庭花<pc n="lb"/>
<pc n="　"/>
                    <pc n="　"/>苑中絶句<pc n="lb"/>
苑門閉千扇苑户開萬扉樓殿聞珠履竹樹隔羅衣<pc n="lb"/>
<pc n="　"/>
                    <pc n="　"/>擬古三首<pc n="lb"/>
家本青山下好上青山上青山不可上一上一惆悵<pc n="lb"/>
<pc n="　"/>
                    <pc n="　"/>
                    <pc n="　"/>右遜<pc n="lb"/>
                    <pb n="27a"/>
匣中一明鏡好鑒明鏡光明鏡不可鑒一鑒一情傷<pc n="lb"/>
<pc n="　"/>
                    <pc n="　"/>
                    <pc n="　"/>右雲<pc n="lb"/>
少知雅琴曲好聽雅琴聲雅琴不可聽一聽一沾纓<pc n="lb"/>
<pc n="　"/>
                    <pc n="　"/>
                    <pc n="　"/>右孝綽<pc n="lb"/>
<pc n="　"/>
                    <pc n="　"/>往晉陵聯句<pc n="lb"/>
臨别我傷悲送歸子自適劉金不可散卜葢何由惜<hi>遜</hi>
                    <pc n="lb"/>
從來重分隂未曽輕尺璧故任情一異於是望三益<hi>髙</hi>
                    <pc n="lb"/>
<hi>爽</hi>爾自高樓寢予返東臯陌寄語落毛人非復平原客<pc n="lb"/>
                    <pb n="27b"/>
<hi>遜</hi>問舍且求田音亂無可擇勝門成好事盤紆欲何索<pc n="lb"/>
<hi>爽</hi>
                    <pc n="lb"/>
<pc n="　"/>
                    <pc n="　"/>范廣州宅聯句<pc n="lb"/>
洛陽城東西郤作經年别昔去雪如花今來花似雪<hi>雲</hi>
                    <pc n="lb"/>
濛濛夕烟起奄奄殘暉滅非君愛滿堂寧我安車轍<hi>遜</hi>
                    <pc n="lb"/>
<pc n="　"/>
                    <pc n="　"/>相送聯句<pc n="lb"/>
寸隂常可惜别至倍傷神予瞻天際水子望路中塵<hi>韋</hi>
                    <pc n="lb"/>
<hi>黯</hi>憫憫岐路側去去平生親一朝事千里流涕向三春<pc n="lb"/>
                    <pb n="28a"/>
<hi>遜</hi>
                    <pc n="lb"/>
<pc n="　"/>
                    <pc n="　"/>又<pc n="lb"/>
昔共入門笑今成送别悲君還舊聚處為我一嚬眉<hi>王</hi>
                    <pc n="lb"/>
<hi>江乗</hi>於今還促膝自此客江湄願子俱停駕看我獨解<pc n="lb"/>
維<hi>遜</hi>
                    <pc n="lb"/>
<pc n="　"/>
                    <pc n="　"/>慈母磯<pc n="lb"/>
暮烟起遥㟁斜日照安流一同心賞夕暫解去鄉憂野<pc n="lb"/>
㟁平沙合連山逺霧浮客悲不自已江上望歸舟<pc n="lb"/>
                    <pb n="28b"/>
<pc n="　"/>
                    <pc n="　"/>至大雷聯句<pc n="lb"/>
高談良㑹夕滿酒對覊情閔閔風烟動蕭蕭江雨聲<hi>遜</hi>
                    <pc n="lb"/>
密雲窮浦暗飛電逺洲明若非今宴適詎使客愁輕<hi>劉</hi>
                    <pc n="lb"/>
<hi>孺</hi>遥舟似連鴈逺火若廻星江潭望如此銜巵共君傾<pc n="lb"/>
<hi>桓季珪</hi>
                    <pc n="lb"/>
<pc n="　"/>
                    <pc n="　"/>賦咏聯句<pc n="lb"/>
弊履常决踵眉高起半額曼倩爾何為獨嘆長安索<hi>遜</hi>
                    <pc n="lb"/>
工商既慚巧農仕聊相易蝘腹有餘資鴻肩方可拍<hi>江</hi>
                    <pc n="lb"/>
                    <pb n="29a"/>
<hi>革</hi>攝職愧握蘭濫官悲執㦸連章既不敏高談豈能劇<pc n="lb"/>
<hi>孺</hi>逸翮任奮飛窘步事覊勒還鳥余能繫流言爾無惑<pc n="lb"/>
<hi>革</hi>憂懐乃千載永懽常數刻直是悲别離非闗念通塞<pc n="lb"/>
遜日照汀沙素山影波浪黒爾限大江南余歸茂陵北<hi>孺</hi>
                    <pc n="lb"/>
<pc n="　"/>
                    <pc n="　"/>臨别聨句<pc n="lb"/>
臨别情多緒送歸涕如霰君望長安城予悲獨不見<hi>遜</hi>
                    <pc n="lb"/>
爾來同去國予歸方異縣懐别心獨憂手淚方濺濺<hi>孺</hi>
                    <pc n="lb"/>
<pc n="　"/>
                    <pc n="　"/>贈新曲相對聯句<pc n="lb"/>
                    <pb n="29b"/>
酒闌日隠樹上客請調絃嬌人挾瑟至逶迤未肯前<hi>劉</hi>
                    <pc n="lb"/>
<hi>孝勝</hi>舊愛今何在新聲徒自憐有曲無人聽徙倚高樓<pc n="lb"/>
前<hi>何澄</hi>徘徊映日照轉側被風吹徒為相思響傷春君<pc n="lb"/>
不知<hi>劉綺</hi>月昏樓上坐含悲望别離已切空牀怨復看<pc n="lb"/>
花柳枝<hi>遜</hi>
                    <pc n="lb"/>
<pc n="　"/>
                    <pc n="　"/>照水聯句<pc n="lb"/>
揷花行理鬢遷延去復歸雖憐水上影復恐濕羅衣<hi>遜</hi>
                    <pc n="lb"/>
臨橋看黛色映渚媚鉛暉不顧春荷動彌畏小禽飛<hi>綺</hi>
                    <pc n="lb"/>
                    <pb n="30a"/>
<pc n="　"/>
                    <pc n="　"/>折花聯句<pc n="lb"/>
笑出春園裏望花聯褰纈欲以間珠鈿非為相思折<hi>遜</hi>
                    <pc n="lb"/>
日照爛成綺風來聚疑雪試采一枝歸願持因逺别<hi>綺</hi>
                    <pc n="lb"/>
<pc n="　"/>
                    <pc n="　"/>揺扇聯句<pc n="lb"/>
紈扇已新製蕩婦復新粧欲掩羞中笑還飄袖裏香<hi>遜</hi>
                    <pc n="lb"/>
在握時揺動當歌掩抑揚誰云减羅袂影日聊自障<hi>綺</hi>
                    <pc n="lb"/>
<pc n="　"/>
                    <pc n="　"/>正釵聯句<pc n="lb"/>
竹臺歸欲礙花林出未通度簮先分影轉珥忽瞻風<hi>遜</hi>
                    <pc n="lb"/>
                    <pb n="30b"/>
雙橋耀寳鈿闐闐密復叢羞令桂纓闕整揷補餘空<hi>綺</hi>
                    <pc n="lb"/>
<pc n="　"/>右春明宋氏遜集舊本八巻特完因借録之遜秀句<pc n="lb"/>
<pc n="　"/>殊多如九日侍宴云疎樹翻高葉寒流聚細文日斜<pc n="lb"/>
<pc n="　"/>迢逓宇風起嵯峨雲答高博士云幽蝶弄晩花清池<pc n="lb"/>
<pc n="　"/>映疎竹還渡五洲云蕭散烟霞晩凄清江漢秋答庾<pc n="lb"/>
<pc n="　"/>郎云蛺蝶縈空戲日暮望江云水影漾長橋贈崔録<pc n="lb"/>
<pc n="　"/>事云河流繞㟁清川平看鳥逺送行云江暗雨欲來<pc n="lb"/>
<pc n="　"/>浪白風初起庾子山輩有所不逮如早梅云枝横却<pc n="lb"/>
                    <pb n="31a"/>
<pc n="　"/>月觀花遶凌風臺銅雀妓云曲中相顧起日暮松栢<pc n="lb"/>
<pc n="　"/>聲句殊雄古而顔黄門謂其毎病辛苦饒貧寒氣無<pc n="lb"/>
<pc n="　"/>乃太貶乎少陵嘗引昏鴉接翅歸金粟裹搔頭等語<pc n="lb"/>
<pc n="　"/>而此集無有猶當有軼者集中若團團月隠洲輕燕<pc n="lb"/>
<pc n="　"/>逐風花野㟁平沙合連山逺霧浮㟁花臨水發江燕<pc n="lb"/>
<pc n="　"/>遶檣飛遊魚上急瀨薄雲巖際宿等語子美皆采為<pc n="lb"/>
<pc n="　"/>己句但小異耳故曰能詩何水曹信非虚賞武陽黄<pc n="lb"/>
<pc n="　"/>伯思長睿䟦<pc n="lb"/>
                    <pb n="31b"/>
<pc n="　"/>
                    <pc n="　"/>七召八首<pc n="lb"/>
假氏先生負兹勁挺狀羣飛之喪侣似獨行之㨗徑神<pc n="lb"/>
忽忽而若忘意衝衝而不定監丹綠其無主聞鐘鼓以<pc n="lb"/>
失聽至乃冬霰積庭室靡人聲春花滿野地無行者圜<pc n="lb"/>
堵常閉曲突無烟同生芻之有束共死灰之曀然篤論<pc n="lb"/>
公子聞而崛起雖道術之可忘亦切磋之可恥命徒御<pc n="lb"/>
以絡繹將有事乎巖中車焴爚而流水馬泮渙以追風<pc n="lb"/>
乃踰汗漫入朦朧至深潭之澳溟有洞室之穹崇居隠<pc n="lb"/>
                    <pb n="32a"/>
磷而出没望嶔岑而下上竹鉅石以袤通水韻松而合<pc n="lb"/>
響地不寒而蕭瑟月無雲而曭朗於是整容投刺屣履<pc n="lb"/>
排門揚眉就席舉袂而言曰若五秀禀其生靈六情通<pc n="lb"/>
其愛惡憎共集於鄙老嗜同歸於美樂今足下羣鳥獸<pc n="lb"/>
以為娯處貧賤而不怍欲賔實於孤介乃貽譏於隕穫<pc n="lb"/>
至乃<graphic n="KR3429" url="https://raw.githubusercontent.com/kanripo/KR-Gaiji/master/images/KR3429.png" mimeType="image/png"/>
                    <graphic n="KR3429" url="https://raw.githubusercontent.com/kanripo/KR-Gaiji/master/images/KR3429.png" mimeType="image/png"/>死於道邊貿貿填於溝壑削松筆以畫虎鼓<pc n="lb"/>
鉛刀而刻鵠身既勞而不勌事可感而莫懲欲模名而<pc n="lb"/>
帶索豈知命於泥䋲何異走長衢而避影煎流水以求<pc n="lb"/>
                    <pb n="32b"/>
氷今欲導足下以衛生之祕術怡神之妙道譬愈我於<pc n="lb"/>
沉痾若起尸於仙草寧願聞乎先生曰有為之生已逼<pc n="lb"/>
無益之慮常勞若見明於凝滯幸求教於肓膏<pc n="lb"/>
<pc n="　"/>
                    <pc n="　"/>宫室<pc n="lb"/>
公子曰千門始構百洞常啟激渚開渠疏山抗址延袤<pc n="lb"/>
水陸廣望東西下臨江海上屬雲霓百丈杳㝠以飛跨<pc n="lb"/>
九層鬱律以階梯步三休而未半塗中宿而方迷雕牆<pc n="lb"/>
屈曲以交牙網户周流以重積既隂岑而影響亦呌嘯<pc n="lb"/>
                    <pb n="33a"/>
而迴易沙版金鋪紫柱玉舄煒煌熻赩硱磳摶敝圗雲<pc n="lb"/>
霧之蔽虧壯神仙之來往璧璫自耀珠綴嘗響蜉蝣動<pc n="lb"/>
而晝喧熠燿飛而夜朗既臨下以漻泬亦憑高而泱漭<pc n="lb"/>
聞疾雷於階枒弄奔星於帷幌亘以曲堂周以洞房北<pc n="lb"/>
負連闥南注長廊綺疏交映漏檻相望燕飛蓮井日照<pc n="lb"/>
杏梁陽烏騫其將動雲鳳矯而欲翔若乃凌沼開源延<pc n="lb"/>
石崇壌疑崐閬之鬱岪侔滄溟之瀇瀁其中别有桂宫<pc n="lb"/>
栢寢呉臺柘館複道耿介而連雲阿閣穹窿而仰漢望<pc n="lb"/>
                    <pb n="33b"/>
虬欄之映水見丹鶴之出㟁艷草竒色嘉樹珍名長生<pc n="lb"/>
靈壽男華女貞河柳垂葉山榴發英翫竒花之春滿摘<pc n="lb"/>
甘實於夏成此實宫苑之壯麗豈能從我而為榮先生<pc n="lb"/>
曰多言返道辨口傷實懼貽敝於蔀家且自求乎容膝<pc n="lb"/>
<pc n="　"/>
                    <pc n="　"/>餚饌<pc n="lb"/>
公子曰銅鉼玉井金釜桂薪六彞九鼎百果千珍熊蹯<pc n="lb"/>
虎掌鷄跖猩唇潛魚兩味立犀五肉拾卵鳳巢剖胎豹<pc n="lb"/>
腹三臠甘口七葅愜目蒸餅十字湯官五熟海椒魯豉<pc n="lb"/>
                    <pb n="34a"/>
河鹽蜀薑劑水火而和調糅蘇蔱以芬芳脯追復而不<pc n="lb"/>
盡犢稍割而無傷黿羮流歠蜒醬先嘗鱠温湖之美鮒<pc n="lb"/>
切丙穴之嘉魴落爼霞散逐刃雪揚輕同曵蠒白似飛<pc n="lb"/>
霜蔗有盈丈之名桃表兼斤之實杏積魏國之貢菱為<pc n="lb"/>
巨野所出衡曲黄梨汶垂蒼栗隴西白柰湘南朱橘荔<pc n="lb"/>
枝沙棠蒲萄石蜜𤓰稱素腕之美棗有細腰之質並抗<pc n="lb"/>
吻以除煩永咀牙而消疾於是三雅陳席百味開印玉<pc n="lb"/>
璣星稀蘭英縹潤既夷志於坎壈亦忘懐於鄙吝此葢<pc n="lb"/>
                    <pb n="34b"/>
滋旨之極珍豈從余而並進先生曰不貴媮食豈甘醇<pc n="lb"/>
酒既深悟於腐腸豈自迷於爽口<pc n="lb"/>
<pc n="　"/>
                    <pc n="　"/>聲色<pc n="lb"/>
公子曰秦氏獨立燕姬絶世如短如長不穠不細信耳<pc n="lb"/>
目之珍冶乃古今之佳麗妍姿艷逸淑性閒華效施朱<pc n="lb"/>
於宋里結墮馬於梁家相纎腰以㣲步呈皓腕於輕紗<pc n="lb"/>
臨池正領拂鏡看花觀堵墻以䬃沓傾城國以喧譁墨<pc n="lb"/>
欲歸而抽軫惠將返而廻車至乃鄭衛繁聲抑揚絶調<pc n="lb"/>
                    <pb n="35a"/>
定使風雲變動性靈感召擊哀響則春臺之人愴然而<pc n="lb"/>
雪泣起懽情則崩城之婦粲然而㣲笑嶰谷調鳳之管<pc n="lb"/>
龍門獨鵠之柯綠珠絳樹宋臈韓娥青春婉娩上客經<pc n="lb"/>
過開洞房以命賞召人才而合宴舉輕幔以徐來隔珠<pc n="lb"/>
簾而可見牀披象簟戸垂羅薦聽促柱之方遒聞度聲<pc n="lb"/>
之始囀郤想象以頓足腕蹁蹮而拂面託斜視於遺簮<pc n="lb"/>
寄含情而舉扇俄而夕鶩來返落日西懸綺霞映水蛾<pc n="lb"/>
月生天解鴛鴦之繡被拂蛩蚷之長氊燭中帷而動爛<pc n="lb"/>
                    <pb n="35b"/>
香出帳而㣲烟願横施以自昵脫斜領於君前此乃聲<pc n="lb"/>
色之妖蕩將不從我而流連先生曰淫聲非篤論之旨<pc n="lb"/>
麗色乃余情所棄伐國不問仁人此言何從而至<pc n="lb"/>
<pc n="　"/>
                    <pc n="　"/>佃遊<pc n="lb"/>
公子曰嵗晩農收時閒務隙山火已燎野霜初白聊效<pc n="lb"/>
殺於秋冬將從禽於草澤蜀地五丁齊都二子氣動山<pc n="lb"/>
漂汗揮雨起渥洼流頳䕶蘭泄血躡飛影於未形奔流星<pc n="lb"/>
於欲滅革車隱隱轂騎闐闐鼓噪喧而振地烝徒駭而<pc n="lb"/>
                    <pb n="36a"/>
䀨天割玉之刀飲石之箭罝羅布其一目罟網周其三<pc n="lb"/>
面犬號<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>螭鷹名奔電暫離已合忽隱仍見赴逈趨危<pc n="lb"/>
衝林䟦險草隨足起山從眼轉跨躡谿澗電舉陵阪鳥<pc n="lb"/>
不及飛獸不遑伏既前躙而後掎亦左排而右蹴跖實<pc n="lb"/>
駭而自救騰靈亂而相撲視灑血之丹地見飛毛之暗<pc n="lb"/>
目傍窮刧欹勢極捜求文皮坐裂膬尾生抽手覊鐡頂<pc n="lb"/>
足批銅頭象折齒而陵遽貊拉幽而夷猶擒高樓之度索<pc n="lb"/>
走大樹之神牛鴈聞弦而跕墮猿抱木而啾啁笑楚王<pc n="lb"/>
                    <pb n="36b"/>
之雲夢恥漢帝之中流此武才之趫猛豈能從我而佃<pc n="lb"/>
遊先生曰馳騁傷仁好殺非勇幸内教之豐樂何禽荒<pc n="lb"/>
之足重<pc n="lb"/>
<pc n="　"/>
                    <pc n="　"/>神仙<pc n="lb"/>
公子曰跋烏始照宫槐遽而欲舒顧兔裁滿庭英紛而<pc n="lb"/>
就落譬光景於飛浮比生靈於棲托擾擾摩肩轔轔方<pc n="lb"/>
駕空怵迫於毁譽獨殷勤於用捨嗟向有而今無歎後<pc n="lb"/>
榮而前謝清歌雅舞暫同於夢寐廣厦高堂俄成於幻<pc n="lb"/>
                    <pb n="37a"/>
化若夫洗精服食慕道遊仙尋玉塵於萬里守金竈於<pc n="lb"/>
千年三尸可度九轉難傳飛騰水陸咀嚼靈𤣥若乃壁<pc n="lb"/>
上真詞枕中祕要彈射鬼神吐納靈妙既變醜以成妍<pc n="lb"/>
亦反老而為少虬駕夭矯而出没霓裳颯沓而容與接<pc n="lb"/>
鶴馭於後乗追鳳簫於前侣雨散漂以沾服雲霏㣲而<pc n="lb"/>
襲予瞰芝闕以窈窕見玉臺之相拒葢排烟而漸滅旌<pc n="lb"/>
拖風而未舉值解珮於江濵逢弄珠於湘渚薄遊𤣥圃<pc n="lb"/>
弭節泰華列神童於羽帳倚玉女於仙車澗采兮危實<pc n="lb"/>
                    <pb n="37b"/>
苑㧞兮迴花聽弱水之晨浪望崑山之夕霞窮北辰而<pc n="lb"/>
比壽指中嶽以為家此神仙之恍惚豈從我而蠲邪先<pc n="lb"/>
生曰捕影之言莫測繫風之論難盡未嘗留意於死生<pc n="lb"/>
豈復稍論於椿菌<pc n="lb"/>
<pc n="　"/>
                    <pc n="　"/>儒學<pc n="lb"/>
公子曰洙泗遺文鄒魯餘烈其道未迷其風不絶方領<pc n="lb"/>
圜冠金口木舌談章句之逺㫖搆紛綸之雅說陳五禮<pc n="lb"/>
明六詩貫穿㣲妙辨析毫釐既待問於重席亦覃思而<pc n="lb"/>
                    <pb n="38a"/>
下帷醖藉豈弟和樂緝熙生徒肅肅賔友師師並接跡<pc n="lb"/>
以聞道俱援手而授辭心絶内戰事無外欲横經者比<pc n="lb"/>
肩擁篲者繼足醜申韓之法令陋桓文之風俗六郡凑<pc n="lb"/>
其衣冠五陵窮其軌躅信斯文其若水實斯人之如玉<pc n="lb"/>
若夫珠璣産於蚌蛤珪璧出於山淵未有玉不瑩而為<pc n="lb"/>
寳人不學而稱賢葢持身之筦籥進徳之舟船響如鐘<pc n="lb"/>
而待叩明似鏡以長懸此見重於經術寧降志於吾賢<pc n="lb"/>
先生曰誠此言之甚美此道之為曠恥見嘲於腐儒豈<pc n="lb"/>
                    <pb n="38b"/>
求珍於席上<pc n="lb"/>
<pc n="　"/>
                    <pc n="　"/>治化<pc n="lb"/>
公子曰我大梁之啓基方䆳古而無匹則先天定始比<pc n="lb"/>
殷商而餘裕揖譲受終考唐虞而不失道徳有序憲章<pc n="lb"/>
咸秩六府孔修百司盡畢搜求儒雅招拾遺逸昃食思<pc n="lb"/>
治雖聞之於昔談昧旦臨朝乃見之乎兹日蕩蕩薰風<pc n="lb"/>
泱泱大典道含洪而廣被澤汪濊而傍闡採輿人之片<pc n="lb"/>
言納匹夫之小善事在㣲而必照物無幽而不顯若夫<pc n="lb"/>
                    <pb n="39a"/>
下車布徳伐罪弔民風無偃稼雨不破塵覩勝殘於朞<pc n="lb"/>
月見成俗於浹辰含羣生兮若海養萬類兮猶春鄉無<pc n="lb"/>
豕食之𨽻野靡狼顧之民樵者目金以知恥耕者譲畔<pc n="lb"/>
以成仁何大庭之足競豈栗陸之能鄰璧水道庠序之<pc n="lb"/>
風石渠啟珪璋之盛竒士輻輳而騁足異人間出而效<pc n="lb"/>
命小大之獄無寃民翻飛之物無夭性故能睦之以九<pc n="lb"/>
世齊之以七政坦坦恢恢巍巍赫赫政徳被於霜風教<pc n="lb"/>
義窮於足跡望雲氣而款闗候海水而重譯所謂府不<pc n="lb"/>
                    <pb n="39b"/>
輟貢吏無虚帛天瑞磊砢而相尋地符氛氲而不少收<pc n="lb"/>
六穂於征賦玩九莖於池沼三足應感而來儀一角知<pc n="lb"/>
時而自擾映景星於初蓂聆鳳音於將曉若乃亭毒坱<pc n="lb"/>
圠合天地而並施陶鈞日月與造化而齊功故非言辭<pc n="lb"/>
之可盡筆札之能窮懐真獨往之夫奔走而從事滅跡<pc n="lb"/>
藏名之士顛倒而向風二漢有同於兒戲魏晋無礙於<pc n="lb"/>
胸中言未畢先生攝衣而起曰子前所說似玉巵之無<pc n="lb"/>
當徒費辭而難領譬猶背日而視秋毫卻行而求鄢郢<pc n="lb"/>
                    <pb n="40a"/>
一聞皇王之盛豁然神悟而理攄志無時而可巻邦有<pc n="lb"/>
道而宜舒敢以淺智請從後車<pc n="lb"/>
<pc n="　"/>此梁水部何仲言集也自仲言以詩名而張文昌輩<pc n="lb"/>
<pc n="　"/>繼起於是例作水曹遂為詩家故實然夷攷古詩自<pc n="lb"/>
<pc n="　"/>謝朓一變已有唐風延至于今近體歌行盈天下而<pc n="lb"/>
<pc n="　"/>五言幾廢矣間有作者類詆齊梁不知其又出齊梁<pc n="lb"/>
<pc n="　"/>下也齊梁舍文選外隂何徐庾最著余友臨江龔師<pc n="lb"/>
<pc n="　"/>顔嘗評四家以何為上庾次之徐隂又次之葢出雄<pc n="lb"/>
                    <pb n="40b"/>
<pc n="　"/>渾於婉麗仲言猶為近古也何詩舊與隂偕刻余謂<pc n="lb"/>
<pc n="　"/>二家體裁各出不當比而同之公暇獨取是集芟其<pc n="lb"/>
<pc n="　"/>繁蕪録藏焉同寅毘陵陸懋之永嘉李升之咸以為<pc n="lb"/>
<pc n="　"/>然因共捐俸刻寘郎署中有闕誤則因之而不敢益<pc n="lb"/>
<pc n="　"/>或者見雲林子亟稱仲言遂拈隂句若以抗之要之<pc n="lb"/>
<pc n="　"/>自有定價非狥獨見者所能了也正徳丁丑孟冬雲<pc n="lb"/>
<pc n="　"/>間張紘䟦<pc n="lb"/>
<pc n="　"/>
                    <pc n="lb"/>
                    <pb n="41a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>何水部集<pc n="lb"/>
<pb n="41b"/>
                </p>
<p>
</p>
  </div>
        </body>
</text>
</TEI>