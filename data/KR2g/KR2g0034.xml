<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>浦陽人物記卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>浦陽人物記卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>宋濓<pc n="　"/>撰<pc n="lb"/>
<pc n="　"/>
                    <pc n="　"/>忠義篇<pc n="lb"/>
濓嘗讀隋書見史臣所載張季珣事謂季珣家素忠烈<pc n="lb"/>
兄弟俱死國難未嘗不竊歎其難也葢自古忠臣能殺<pc n="lb"/>
身以狥義者何代無之求其一門而再見者曷其少哉<pc n="lb"/>
將父兄子弟之所志有不同耶抑一死為不易非大勇<pc n="lb"/>
者不能全其節也當宋宣和初睦州方臘反攻破六州<pc n="lb"/>
                    <pb n="1a"/>
五十二縣棄官守委城邑望風而遁者往往皆是梅溶<pc n="lb"/>
以單州助教攝松陽丞乃能挺身捍禦就死弗悔靖康<pc n="lb"/>
末金人大舉入侵京城失守輔翼大臣反面事讎至有<pc n="lb"/>
拔劍殺攀輅之人而逼上如青城者溶之從子執禮不<pc n="lb"/>
勝其憤復團結軍民十餘萬謀奪萬勝門夜搗敵營以<pc n="lb"/>
二帝歸謀洩被害自宣和至靖康七年之間而梅氏一<pc n="lb"/>
門殺身狥義者凡二人豈非難哉豈非難哉較之季珣<pc n="lb"/>
家其忠烈未必少減之也夫生者人之所甚樂而有家<pc n="lb"/>
                    <pb n="1b"/>
之私又人之不能遽忘彼豈甘於頸血濺地而自以為<pc n="lb"/>
得計哉第以君上决不可背名教决不可負綱常决不<pc n="lb"/>
可虧忠義一激雖泰山之髙不見其形雷霆之鳴不聞<pc n="lb"/>
其聲刀鋸在前不覺其利鼎鑊在後不知其酷必欲得<pc n="lb"/>
死然後為安也今去之雖數百載忠剛之氣充塞乎天<pc n="lb"/>
地之間凛然如生非烈丈夫能如是乎使當時縱能屈<pc n="lb"/>
膝受辱以保其首領受人唾罵受人賤惡雖生百年又<pc n="lb"/>
何益也賈誼有言曰守圉捍敵之臣誠死城郭封疆梅<pc n="lb"/>
                    <pb n="2a"/>
溶以之法度之臣誠死社稷執禮以之濓生也後慕其<pc n="lb"/>
氣節欲爲之執鞭而不可得輙書其事可以勸不忠者<pc n="lb"/>
作忠義篇第一<pc n="lb"/>
梅溶其先吳興人五代時有諱聳者始避地來遷浦陽<pc n="lb"/>
寖成大族在通化者為尤蕃溶以儒受薦為單州助教<pc n="lb"/>
年七十餘攝松陽丞宣和二年冬盗𤼵青溪據歙睦遂<pc n="lb"/>
破杭明年春婺衢處相繼陷兵及境溶勢不能敵死之<pc n="lb"/>
從子執禮言於朝官其二子敦時敦成敦時後為遂安<pc n="lb"/>
                    <pb n="2b"/>
令<pc n="lb"/>
執禮字和勝家故貧㓜又䘮父其母胡氏教以讀書中<pc n="lb"/>
崇寧五年進士第調常山尉未赴以薦為詳定三司勑<pc n="lb"/>
令刪定官俄遷九域志編修官秩滿除武學博士或謂<pc n="lb"/>
執禮文儒不宜處以武事執禮欣然就職陳説大義間<pc n="lb"/>
親挾弧矢為諸生率大司成強淵明賢之數為宰相言<pc n="lb"/>
相以未嘗識面為慊執禮聞之曰以人言而得必以人<pc n="lb"/>
言而失吾求在我而已卒不往謁轉重修政和勑令刪<pc n="lb"/>
                    <pb n="3a"/>
定官擢軍器監丞以親嫌辭改鴻臚遷比部員外郎比<pc n="lb"/>
部職勾稽財貨文牘山委率不暇經目苑吏有持茶劵<pc n="lb"/>
至為錢三百萬者以楊戬矯㫖迫取甚急執禮一閲知<pc n="lb"/>
其妄欲白之長貳疑不敢乃獨列上果詐也改度支吏<pc n="lb"/>
部進國子司業兼資善堂翊善歴左右二司員外郎召<pc n="lb"/>
試中書舍人移給事中林攄以前執政赴闕宿留冀復<pc n="lb"/>
用臺諫顧望莫敢言執禮論去之孟昌齡居鄆質人室<pc n="lb"/>
廬嘗贖不肯與而請中㫖奪之外郡卒留役都中者萬<pc n="lb"/>
                    <pb n="3b"/>
數肆不逞為奸詔悉令還楊戬占不遣内侍張佑董葺<pc n="lb"/>
太廟僣求賞皆駮奏不行拜禮部侍郎素與王黼善黼<pc n="lb"/>
嘗置酒其第夸示園觀女樂之盛有驕色執禮曰公爲<pc n="lb"/>
宰相當與天下同憂樂今方臘流毒吳地瘡痏未平豈<pc n="lb"/>
歌舞宴樂時耶退又以詩戒之黼愧怒執禮上䟽求去<pc n="lb"/>
有不能薦進人材之語黼曰是欲為宰相耶㑹孟享原<pc n="lb"/>
廟後至以顯謨閣待制知蘄州又奪職明年徙知滁州<pc n="lb"/>
復集英殿修撰西洛歳供縣官炭自元豐以來稱林木<pc n="lb"/>
                    <pb n="4a"/>
且盡令淮南代輸執禮曰滁之林木亦盡矣經四十年<pc n="lb"/>
久洛都當已復舊即奏免之賦鹽有定數而間者抑配<pc n="lb"/>
以補故額執禮曰郡不能當蘇杭一邑而食鹽倍於粟<pc n="lb"/>
數民何以堪請於朝詔損二十萬滁人徳之皆繪像祠<pc n="lb"/>
焉欽宗立徙知鎮江府召為翰林學士未上改吏部尚<pc n="lb"/>
書旋改户部方軍興調度不足執禮請以禁内錢𨽻有<pc n="lb"/>
司凡六宫廪給皆由度支乃得下嘗有小黄門持中批<pc n="lb"/>
詣部取錢而御封不用璽者既悟其失復取之執禮奏<pc n="lb"/>
                    <pb n="4b"/>
審詔責典寳夫人而杖黃門由是人不敢妄取月省浮<pc n="lb"/>
費三十萬金人抵闕執禮勸帝親征而請太上帝后皇<pc n="lb"/>
后太子皆出避用事者沮之洎失守金人質帝於營邀<pc n="lb"/>
金繒以數百千萬計曰和議已定所需滿數則奉天子<pc n="lb"/>
還闕執禮與同列陳知質程振安扶皆主根索四人哀<pc n="lb"/>
民力已囷相與謀曰金人所欲無藝極雖銅鐵亦不能<pc n="lb"/>
給盍以軍法結罪儻窒其求宦者挾宿怨語金帥曰城<pc n="lb"/>
中七百萬户所取未百一但許民持金銀易粟麥當有<pc n="lb"/>
                    <pb n="5a"/>
應者已而果然帥怒呼四人責之答曰天子䝉塵臣民<pc n="lb"/>
皆願致死雖肝腦不計於金繒何有哉顧以比屋枵空<pc n="lb"/>
無以塞命耳帥問官長何在振恐執禮獲罪遽前曰皆<pc n="lb"/>
官長也帥益怒先取其副胡舜陟胡唐老姚舜明王俁<pc n="lb"/>
各杖之百執禮等猶為之請俄遣還將及門呼下馬撾<pc n="lb"/>
殺之而梟其首時靖康二年二月也是日天宇晝㝠士<pc n="lb"/>
庶皆霣涕憤歎初二帝再出執禮力争不從遂大慟歸<pc n="lb"/>
見其母曰主辱臣死何以生為母曰忠孝難兩全汝受<pc n="lb"/>
                    <pb n="5b"/>
國厚恩如此宜刳心上報慎勿以老人為念執禮乃以<pc n="lb"/>
其母屬兄弟去與諸将謀奪萬勝門夜搗敵營以二帝<pc n="lb"/>
歸范瓊輩皆謂無益獨吳革從公議以振給為名與宗<pc n="lb"/>
室子昉宻團結軍民不旬日得十餘萬王時雍徐秉哲<pc n="lb"/>
聞之使瓊泄其謀故陽託根索事殺之秉哲即捕子昉<pc n="lb"/>
送營中革欲以一隊自奮瓊紿至帳下議事遂斬革執<pc n="lb"/>
禮通諸經尤深於周易所著有文集十五巻死時年四<pc n="lb"/>
十九髙宗即位詔贈通奉大夫端明殿學士議者以為<pc n="lb"/>
                    <pb n="6a"/>
薄復加資政殿學士諡曰節愍子忠恕承務郎監潭州<pc n="lb"/>
南嶽廟忠範承務郎<pc n="lb"/>
贊曰溶之死執禮嘗哭之曰吾從父一老儒生耳平日<pc n="lb"/>
恂恂似不能言者乃能慨然守百里之地以蕞爾之軀<pc n="lb"/>
膺虎狼之暴至於糜身弗顧執禮之言其真足信哉凡<pc n="lb"/>
人外柔者内未必柔但視其所存為何如耳世槩以白<pc n="lb"/>
面書生目之可乎哉可乎哉執禮之事尤光明俊偉是<pc n="lb"/>
葢無忝於溶者使狗䑕小臣不洩其謀則二帝未必北<pc n="lb"/>
                    <pb n="6b"/>
廵髙宗未必南渡悠悠蒼天此何人哉悲夫<pc n="lb"/>
<pc n="　"/>
                    <pc n="　"/>孝友篇<pc n="lb"/>
浦陽自唐天寳末置縣以來凡歴七代更五百餘年而<pc n="lb"/>
生齒之繁至一十二萬有竒歳月如是之久民人如是<pc n="lb"/>
之衆中間豈無豪傑者興效長才出秘計以自赴於功<pc n="lb"/>
名之㑹者哉又豈無握長鎗大劔䧟陣攻城以苟徼貴<pc n="lb"/>
富者哉計其當時雄視一方勇葢三軍自謂可以流芳<pc n="lb"/>
於無窮曾未百年聲消響絶雖其子孫亦有不能道其<pc n="lb"/>
                    <pb n="7a"/>
名若字者矣嗚呼是果何為者哉若夫閭巷布衣之家<pc n="lb"/>
雖其所為不足以驚世動俗有能修孝友之道者朝廷<pc n="lb"/>
必下詔以旌之史官必求其實而書之脫或史官失書<pc n="lb"/>
賢士大夫又必從而謹志之則其事往往反足以傳於<pc n="lb"/>
後世豈非天經地義不可磨滅有非區區功名貴富者<pc n="lb"/>
所可同也哉善乎魏徴之言曰雖或位登台輔爵列王<pc n="lb"/>
侯禄積萬鍾馬踰千駟死之日曾不得與斯人之徒𨽻<pc n="lb"/>
齒其言又豈不信然也哉嗚呼有志之士寜不於是重<pc n="lb"/>
                    <pb n="7b"/>
有感哉濓雖不敏未嘗不感激思奮因攷舊書及諸儒<pc n="lb"/>
之所記録以孝友著者得四人焉衰麻終身哀哭不輟<pc n="lb"/>
上通神明可感異類曰陳太竭四代聚居穆穆雍雍門<pc n="lb"/>
旌偉然映照閭井曰何千齡剔肝療母化感一門雖非<pc n="lb"/>
中道亦出至性曰鍾宅惇禮行義世濟厥美延於九葉<pc n="lb"/>
聲聞益著曰鄭綺作孝友篇第二<pc n="lb"/>
陳太竭縣人武鼎之子親併亡即墓手藝松柏終身衰<pc n="lb"/>
麻形質枯瘁哀哭弗輟毎奠果肴烏鳥不啄<pc n="lb"/>
                    <pb n="8a"/>
何千齡縣人四世同居梁貞明六年表旌門閭<pc n="lb"/>
鍾宅縣之興賢人淳熈中母病宅剔肝和藥以進病尋<pc n="lb"/>
愈從子明亦刲股療母及明有疾明弟滿又刲股療明<pc n="lb"/>
皆瘳知縣李知退義其事為代輸稅賦三年宅家嘗三<pc n="lb"/>
世同居宅之子文厚文廣尤極友愛文廣妻求分文廣<pc n="lb"/>
恐傷兄之心即出之宅有至行其事親出於天性而非<pc n="lb"/>
矯揉所致當時有金智深者母得危疾亦剔肝為餌方<pc n="lb"/>
安議者謂宅化之<pc n="lb"/>
                    <pb n="8b"/>
贊曰太竭衰麻終身雖過乎禮其純孝有足稱焉千齡<pc n="lb"/>
當唐季人倫廢壞之時孝行推於友睦而禮遜之風數<pc n="lb"/>
世不衰真所謂豪傑之士矣鍾宅一家剔肝刲股者三<pc n="lb"/>
人亦皆出於迫切之誠或舉韓愈氏所論鄠人者非之<pc n="lb"/>
非之誠是也較於親病不嘗藥者豈不有間歟書而列<pc n="lb"/>
之非嘉宅也<pc n="lb"/>
鄭綺字宗文白麟二十一世孫也其先居滎陽凝道遷<pc n="lb"/>
歙自牖遷睦淮遷浦陽今為浦陽感徳人淮綺之祖也<pc n="lb"/>
                    <pb n="9a"/>
綺通春秋榖梁學撰合經論數萬言事父母孝父照以<pc n="lb"/>
非罪繫獄當入死綺上䟽郡守錢端禮請以身代端禮<pc n="lb"/>
察之白其誣母張病風攣綺保持若嬰兒但適厠必抱<pc n="lb"/>
就之三十年不懈綺生聞聞生運運生政政生徳珪徳<pc n="lb"/>
璋至元中仇家傾徳璋以死罪将械送揚州徳珪毅然<pc n="lb"/>
代其行徳璋泣隨之争欲赴吏徳珪竟以詭計先死之<pc n="lb"/>
徳珪生文嗣自綺至文嗣凡同居六世歴二百年咸如<pc n="lb"/>
綺在時至大二年秋九月鄉老黄汝霖等言於縣縣上<pc n="lb"/>
                    <pb n="9b"/>
其事亷訪使加審按焉文逹中書禮部四年春二月准<pc n="lb"/>
式旌表門閭文嗣生鑑鑑生渭渭生梴皆善守合數千<pc n="lb"/>
指無異心者重紀至元元年冬十二月太常博士栁貫<pc n="lb"/>
與鄉校羣士又上狀請如故事復其家從之初文嗣既<pc n="lb"/>
沒徳璋子太和司家事嚴而有恩雖家庭中凛如公府<pc n="lb"/>
子弟小有過頒白者猶鞭之毎遇歳時太和坐堂上羣<pc n="lb"/>
從子皆盛衣冠鴈行立左序下以次進拜跪奉觴上壽<pc n="lb"/>
畢皆肅容拱手自右趨出足武相銜無敢參差者見者<pc n="lb"/>
                    <pb n="10a"/>
唶唶嗟嘆謂有三代遺風雖石奮家亦有所不及名聞<pc n="lb"/>
天下自大丞相及臺院名公卿多賦詩美其行部使者<pc n="lb"/>
行縣以其孝友七郡或莫之先復書浙東第一家以襃<pc n="lb"/>
寵之太和喜學禮不奉老子浮屠經像冠昏䘮祭必稽<pc n="lb"/>
古乃行子孫從化馴行孝謹不識㕓市嬉戱事執親䘮<pc n="lb"/>
哀戚甚三年不御酒肉食貨田賦之屬各有所司無敢<pc n="lb"/>
私凡出納雖絲毫事咸有文可覆挾日則會不公則監<pc n="lb"/>
視𤼵之諸子晝趨功入夜輙聚坐一室温温語笑至更<pc n="lb"/>
                    <pb n="10b"/>
餘始休雖多列顯仕不敢挾此有一毫自驕意諸婦惟<pc n="lb"/>
事女紅不使預家政宗族里閭以恩懷之各有差内外<pc n="lb"/>
極嚴輿臺通傳不敢越堂限家畜兩馬一出則一爲之<pc n="lb"/>
不食人以為行義所感有家範二巻傳於世<pc n="lb"/>
贊曰史氏之言多有不足取信者濓少時嘗讀唐書世<pc n="lb"/>
系表謂鄭白麟之後不傳私竊信之及觀司空圖滎陽<pc n="lb"/>
記則曰白麟生師慎師慎生懐芬懐芬生鄑鄑生斌卿<pc n="lb"/>
斌卿生唐青州刺史庶庶生侍中徽徽生大理卿鄘鄘<pc n="lb"/>
                    <pb n="11a"/>
生鱐鱐生給事中謩謩生宣州觀察使回又觀鄭燮生<pc n="lb"/>
遂安譜則曰回生𢎞𢎞生垣垣生倕倕生子襲子襲生<pc n="lb"/>
扈扈生宋歙縣令凝道凝道生殿中侍御史自牖自牖<pc n="lb"/>
生秘閣校理安仁安仁生淮淮生照照生綺綺即傳之<pc n="lb"/>
所書者也其承傳次第灼灼可信如此惡覩其所謂不<pc n="lb"/>
傳者哉考徴不廣而欲以一人之見聞定百載之是非<pc n="lb"/>
難矣<pc n="lb"/>
<pc n="　"/>
                    <pc n="　"/>政事篇<pc n="lb"/>
                    <pb n="11b"/>
嗚呼紀載之文其可少乎使數百年之間赫赫焉若前<pc n="lb"/>
日事者非記之於文乎其有政事可書而不書遂至冺<pc n="lb"/>
冺無聞者又非當時執筆者之過乎濓嘗從薦紳先生<pc n="lb"/>
游頗知浦陽事聞五代時其人多仕吳越錢氏有劉英<pc n="lb"/>
黄子先者或為其國尚書或為其國統軍使錢氏納土<pc n="lb"/>
之後又多仕於宋嘉祐元祐之間方資及其子揚逺連<pc n="lb"/>
中進士第揚逺之事語在方鳯傳揚逺之子鑄字世範<pc n="lb"/>
通判秀州贈奉直大夫鑄之子洙字宗魯歴知梅新二<pc n="lb"/>
                    <pb n="12a"/>
州洙之族子果字叔毅中龍興元年進士第通判臨安<pc n="lb"/>
府果之弟梁字叔材亦舉進士不第以恩補官為山陽<pc n="lb"/>
尉趙不玷自睦來遷之後孫曾以文科奮者八人或為<pc n="lb"/>
令丞或為簿若尉其名皆班班見於登科記中他如鄭<pc n="lb"/>
端禮之知英徳府吳大同之為清逺軍節度推官則又<pc n="lb"/>
在所不論凡此十餘人豈無以治能名者閲世未久雖<pc n="lb"/>
或僅知其名氏而已不聞其行業之詳可勝歎哉其知<pc n="lb"/>
名氏者尚若是則其所不知者從可知矣自五代以來<pc n="lb"/>
                    <pb n="12b"/>
且若是則夫五代之前又可知已嗚呼政事於人大矣<pc n="lb"/>
操厚倫惇俗之具執舒陽慘陰之柄御賞善罰惡之權<pc n="lb"/>
任出生入死之寄其在朝廷則四海被其澤其在一郡<pc n="lb"/>
則一郡仰其賜其在一縣則一縣受其福茍得其人則<pc n="lb"/>
上明下淳歌謡太平一或反是則流毒四境神怒民怨<pc n="lb"/>
至有激成他變者其所繫甚重且難也葢如此人能以<pc n="lb"/>
一善自效于官者豈可使之冺冺無聞乎縱曰往者之<pc n="lb"/>
不可作寧不使來者之知勸乎嗚呼紀載之文其可少<pc n="lb"/>
                    <pb n="13a"/>
乎濓竊拳拳於此不可知者固已無如之何幸猶可以<pc n="lb"/>
攷見者輙不敢不書自楊琁至趙大訥凡十一人雖官<pc n="lb"/>
有崇卑治有優劣其利吾民一也因盡録之作政事篇<pc n="lb"/>
第三<pc n="lb"/>
楊琁字機平髙祖父茂本河東人從光武征伐為威冦<pc n="lb"/>
將軍封烏傷新陽鄉侯建武中就國傳封三世有罪國<pc n="lb"/>
除因而家焉父扶字聖儀為武源令遷交趾刺史有理<pc n="lb"/>
能名兄喬為尚書容儀偉麗數上言政事桓帝愛其才<pc n="lb"/>
                    <pb n="13b"/>
貎詔妻以公主喬固辭不聽遂閉口不食七日而死琁<pc n="lb"/>
初舉孝亷靈帝時為零陵太守是時蒼梧桂陽猾賊相<pc n="lb"/>
聚攻郡縣賊衆多而琁力弱吏人憂恐琁乃特制馬車<pc n="lb"/>
數十乗以排<hi>去聲</hi>囊盛石灰於車上繫布索於馬尾又為<pc n="lb"/>
兵車專彀弓弩尅期會戰乃令馬車居前順風鼓灰賊<pc n="lb"/>
不得視因以火燒布然馬驚奔突賊陣因使後車弓弩<pc n="lb"/>
亂𤼵鉦鼓鳴震羣盗波駭破散追逐傷斬無數梟其渠<pc n="lb"/>
帥郡境以清荆州刺史趙凱誣奏琁實非身破賊而妄<pc n="lb"/>
                    <pb n="14a"/>
有其功琁與相章奏凱有黨助遂檻車徴琁防禁嚴宻<pc n="lb"/>
無由自訟乃噬臂出血書衣為章具陳破賊形勢又言<pc n="lb"/>
凱所誣狀潛令親屬詣闕通之詔書原琁拜議郎凱反<pc n="lb"/>
受誣人之罪琁三遷為渤海太守所在有異政以事免<pc n="lb"/>
後尚書令張温特表薦之徴拜尚書僕射以病乞骸骨<pc n="lb"/>
卒於家<pc n="lb"/>
張敦字伯仁縣人為諸暨令海㓂二百餘人剽鹵為患<pc n="lb"/>
悉平之轉重泉令民悅其化遷車騎大将軍<pc n="lb"/>
                    <pb n="14b"/>
蔣邵字景倩縣人為益陽令遷洪撫二州刺史攘虎却<pc n="lb"/>
蝗民䝉其惠轉交州刺史<pc n="lb"/>
傳柔字仲席縣人為宣城令無為而治謳謡載路遷鄂<pc n="lb"/>
州刺史<pc n="lb"/>
贊曰洪遵撰東陽志書揚扶在蒋邵張敦傅柔之後且<pc n="lb"/>
言邵歴洪撫二州刺史轉交州敦遷車騎大将軍柔亦<pc n="lb"/>
刺鄂州扶東漢中人也遵既如此書則邵等又在扶之<pc n="lb"/>
前無疑矣濓不謂然漢嘗置車騎將軍衛將軍左右前<pc n="lb"/>
                    <pb n="15a"/>
後皆位次上卿典京師兵衛則車騎固漢官也敦為扶<pc n="lb"/>
前人亦未可知若洪在兩漢時名為章郡而撫之地𨽻<pc n="lb"/>
焉鄂亦名為江夏郡並無稱洪撫鄂三州者及隋平陳<pc n="lb"/>
始皆置之而冠以今號則邵柔疑隋以後之人也遵曾<pc n="lb"/>
不考之是果何耶浦陽未置縣時地屬烏傷扶自曾祖<pc n="lb"/>
茂來遷攷其所居處實今縣地故扶之墓猶在縣西北<pc n="lb"/>
十五里扶之子孫不見有别居之文遵獨據舊經以扶<pc n="lb"/>
𨽻浦陽以扶之子喬琁𨽻烏傷其又何耶濓皆不得不<pc n="lb"/>
                    <pb n="15b"/>
正之<pc n="lb"/>
傅雱其先世居汴父大理評事瑄始遷浦陽之感徳雱<pc n="lb"/>
多膽畧遇事奮發有為與李綱宗澤游建炎元年金兵<pc n="lb"/>
始退黄濳善力主和議白上遣雱為祈請使雱時階宣<pc n="lb"/>
義郎乃特遷宣教郎以優異之未行朝論遣重臣以取<pc n="lb"/>
信改命周望為通問使李綱為上言今日之事正當枕<pc n="lb"/>
戈嘗膽内修外攘使刑政修而中國强則二帝不俟迎<pc n="lb"/>
請而自歸不然雖冠葢相望卑辭厚禮終恐無益今所<pc n="lb"/>
                    <pb n="16a"/>
遣使但當奉表兩宫致思慕之意而已上乃命綱草二<pc n="lb"/>
帝表付雱以行獻二帝衣各一襲且致書於尼堪雱與<pc n="lb"/>
王倫俱留軍中久之乃歸官至工部侍郎弟光字子温<pc n="lb"/>
為諸王宫教授未幾退歸田里方臘反縣民多托之為<pc n="lb"/>
亂任士安統兵至怒甚欲盡屠之光適與任厚往諫之<pc n="lb"/>
曰亂者唯通化一鄉餘皆良民将軍奉朝廷命殺賊爾<pc n="lb"/>
奈何延及無辜耶任悟如光言光之孫如松如川皆從<pc n="lb"/>
太史吕祖謙學知名於時<pc n="lb"/>
                    <pb n="16b"/>
黄仁環縣之上洛人以武悍為閭里雄方臘起睦州往<pc n="lb"/>
往曹聚從賊仁環以能自歸得官受沿邊差遣建炎元<pc n="lb"/>
年山賊何三五作亂仁環呼諸子謂曰吾受國恩恨無<pc n="lb"/>
以為報誓當以計禽賊乃與唐子容謀偽與賊合賊信<pc n="lb"/>
不疑仁環謂其酋曰今欲破縣兩主首俱行誰守洞汝<pc n="lb"/>
等留此吾先破陣於是引衆鼓而東行十餘里至朱村<pc n="lb"/>
分路口将覆賊乃詭分兩道出攻虚整部伍宻令子容<pc n="lb"/>
等各揷竹葉為標識與賊兩兩相夾部分既定仁環大<pc n="lb"/>
                    <pb n="17a"/>
呼曰轉陣殺賊子容奮兵夾擊賊千餘人得脫者無數<pc n="lb"/>
輩諸酋留者仁環令諸子享於家酒酣用斧自後斫殺<pc n="lb"/>
之初仁環有女嫁賊黨中或曰公報國固善如愛女何<pc n="lb"/>
仁環曰吾恐事不就一女何惜至是竟為所戮仁環官<pc n="lb"/>
至訓武郎縣人感其徳立祠祀之<pc n="lb"/>
吳傅字清叟縣之通化人傅自少無所好唯嗜讀書中<pc n="lb"/>
宣和三年進士第歴官至監察御史四持憲節亷明之<pc n="lb"/>
聲甚著初州縣官遇賜燕有飲至夜分者傅奏不許見<pc n="lb"/>
                    <pb n="17b"/>
燭上從之<pc n="lb"/>
石範字宗卿其先由青社來徙浦陽家素貴盛其大母<pc n="lb"/>
杜氏有賢行以女歸寒士鄭剛中剛中後為名臣人服<pc n="lb"/>
其先見範天資頴茂從吕祖謙㳺講索殊精切中紹熙<pc n="lb"/>
元年進士第調奉化尉歳飢貧民将為變範振之不誅<pc n="lb"/>
一夫而定海㓂為害範設計捕殺之改知麗水縣以丁<pc n="lb"/>
繼母憂去遷知婺源縣縣有月樁錢二萬皆取之民民<pc n="lb"/>
患之範建請蠲其十之二俄權通判袁州峒獠弄兵衡<pc n="lb"/>
                    <pb n="18a"/>
潭贑吉四州被禍尤酷袁當其衝人情凛凛範攝州事<pc n="lb"/>
練軍旅閱民兵廣儲蓄博訪守禦之策威聲甚震峒獠<pc n="lb"/>
不敢近轉通判泉州兼南外宗正丞卒年六十六範守<pc n="lb"/>
正不撓或勸其謁權貴人美官可立至範謝曰吾儒者<pc n="lb"/>
改官為縣亦固當爾何以僥倖為卒不詣士論多之弟<pc n="lb"/>
籌亦能文中嘉定十三年進士第官至吉州司理子武<pc n="lb"/>
戩戡<pc n="lb"/>
贊曰古語有之人才必臨事乃見豈非然哉雱之使金<pc n="lb"/>
                    <pb n="18b"/>
也制詞甚褒之至有庶爾一言之合為吾兩國之成之<pc n="lb"/>
語則當時任寄之重可見矣雱亦竒男子哉傅以亷肅<pc n="lb"/>
自將範以振凶禦㓂自效要之皆良吏若仁環者區區<pc n="lb"/>
一劍之雄耳其初未必不鈔掠為人患亦復進之士君<pc n="lb"/>
子之列何哉宥過録善春秋之義也録之斯進之雖然<pc n="lb"/>
當賊氣正銳之時使仁環不急挫其鋒則數萬生靈血<pc n="lb"/>
汙荒原矣<pc n="lb"/>
王萬字處一其先出於會稽唐之中世始遷烏傷之鳯<pc n="lb"/>
                    <pb n="19a"/>
林萬之祖起又自鳯林遷浦陽父約之遊淮間萬因生<pc n="lb"/>
長濠州家甚貧而厲志於學凡三舉始中嘉定十六年<pc n="lb"/>
進士第調和州教授遷浙西提舉司主管文字未閱月<pc n="lb"/>
遭父䘮端平元年除主管尚書户部架閣文字轉國子<pc n="lb"/>
學録明年添差通判揚州以母老辭改鎮江萬自少忠<pc n="lb"/>
伉有大志究心當世急務極知邊防要害嘗為書歴吿<pc n="lb"/>
重臣大官論沿邊事宜則謂長淮千里中間無大山澤<pc n="lb"/>
為限擊首尾應正如常山蛇勢首當并兩淮惟一制閫<pc n="lb"/>
                    <pb n="19b"/>
之命是聽兩淮惟濠州居中濠之東為盱眙為楚以逹<pc n="lb"/>
鹽城淮流深廣敵所難度濠之西為安豐為光以逹信<pc n="lb"/>
陽淮流淺澀敵每掲厲以渉之法當調揚州北軍三千<pc n="lb"/>
人自淮東擣虚常往來宿亳間使敵無意於東而我併<pc n="lb"/>
力淮西淮西則又惟合肥居江淮南北之中法當建制<pc n="lb"/>
置司合肥而以濠梁安豐光州為臂以黄岡為肘後緩<pc n="lb"/>
急之助又必令荆襄毎候西兵東來輙尾之使淮襄之<pc n="lb"/>
勢亦合而後規模可立也論用兵則謂當以五千人為<pc n="lb"/>
                    <pb n="20a"/>
屯毎屯一將二長一大將一路又合一大將而并合於<pc n="lb"/>
制置為縂統淮東可精兵三萬光黄可二萬東西夾擊<pc n="lb"/>
而沿江制司㑹合肥兵共二萬以牽制其中行則結營<pc n="lb"/>
陣止則依城壘行則賫乾糧止則就食州縣論屯田則<pc n="lb"/>
謂當於新復州軍東則海邳所依者水之險西則唐鄧<pc n="lb"/>
所依者山之險畫此則無地無田不耕而歸附新軍流<pc n="lb"/>
落餘民亦有固志論守戍則謂戎司舊分地戍守殿歩<pc n="lb"/>
兵戍真揚六合鎮江兵戍揚楚盱眙建康馬司兵戍滁<pc n="lb"/>
                    <pb n="20b"/>
濠定逺都統司兵戍廬和安豐以至池司兵戍舒蘄巢<pc n="lb"/>
縣江司兵戍蘄黄浮光地勢皆順皆以統制部之出外<pc n="lb"/>
而皆常有帥臣居内以本軍財賦葺營棚撫士卒備器<pc n="lb"/>
械以故軍事常整辦遇警急則帥臣親統重兵以行比<pc n="lb"/>
乃有以建康馬帥而知黄州者都統而知光州者以池<pc n="lb"/>
司都統而在楚州以鎮江都統而在應天者將不知兵<pc n="lb"/>
兵不屬將往往以本軍之財資他處之用以致營栅壊<pc n="lb"/>
而莫修士卒貧而莫給器械鈍而莫繕宜與盡還舊制<pc n="lb"/>
                    <pb n="21a"/>
其他敷陳皆類此多者或累數千言文多不載三年授<pc n="lb"/>
樞宻院編修官嘉熈元年兼權屯田郎官萬因輪對又<pc n="lb"/>
言於上曰天命去留原於君心陛下一一而思之凡惻<pc n="lb"/>
然有觸於心而不安者皆心之未能同乎天者也天不<pc n="lb"/>
在天而在陛下之心苟能天人合一永永勿替則天命<pc n="lb"/>
在我矣其言尤為精白未幾差知台州萬至郡惟䟽食<pc n="lb"/>
弊衣終日坐公署事至立斷吏無所售多改業散去民<pc n="lb"/>
亦化之不復訟上下肅然丁歳祲萬盡力拯之民無饑<pc n="lb"/>
                    <pb n="21b"/>
死者往往感之但言萬名莫不舉手加額曰吾父母也<pc n="lb"/>
才五月乞祠去三年遷屯田員外郎兼編修官轉尚右<pc n="lb"/>
郎官尋兼崇政殿説書四年擢監察御史首論刑部尚<pc n="lb"/>
書史宅之故相之子昔嘗弄權不當復玷從班上命丞<pc n="lb"/>
相再三諭㫖迄不奉詔上不得已出宅之知平江府史<pc n="lb"/>
嵩之自江上董師入相氣象迫遽人心傾摇衆莫敢言<pc n="lb"/>
萬又首論之㑹議相之事已决䟽入除大理少卿萬即<pc n="lb"/>
日還常熟寓舍拜太常少卿辭差知寜國府辭召赴行<pc n="lb"/>
                    <pb n="22a"/>
在奏事出為福建提㸃刑獄加直焕章閣四川宣諭司<pc n="lb"/>
參議官皆辭俄乞休致詔特轉朝奉郎守太常少卿致<pc n="lb"/>
仕卒年四十八及嵩之罷相人方交論其非上思萬先<pc n="lb"/>
見親賜御札謂萬立朝謇諤古之遺直為郡亷平古之<pc n="lb"/>
遺愛特贈集英殿修撰予錢五千緡田五百畆以贍給<pc n="lb"/>
其家萬遇事敢言衆知其人豪毎咨問之當金初滅鄭<pc n="lb"/>
清之欲謀乗虚取河洛萬曰今朝廷勇於復境而怯於<pc n="lb"/>
備邊莫若移勇於怯為自治之規不然非萬所知也已<pc n="lb"/>
                    <pb n="22b"/>
而北兵壓境三邊震動其言果騐理宗下罪已之詔命<pc n="lb"/>
中書舍人吳泳視草萬謂泳曰用兵固失矣亦豈可遽<pc n="lb"/>
示怯哉今邊民生意如髮宜振厲奮發以興感人心泳<pc n="lb"/>
如其言萬初與季衍遇衍勉萬從事朱熹四書之説久<pc n="lb"/>
之有得於時習之語謂學莫先於言顧行言是而行違<pc n="lb"/>
非言之偽也習未熟耳熟則言行一矣故終身言行相<pc n="lb"/>
顧發於設施論諫忠懇剴切無所顧忌初官不受人薦<pc n="lb"/>
生平不交權貴人絲毫不妄取或饋藥材甚豐萬力却<pc n="lb"/>
                    <pb n="23a"/>
之至使人謝過萬不得已受一附子守台時有故人來<pc n="lb"/>
謁欲售錦裀贈之入白其母母曰不可此固汝當得終<pc n="lb"/>
官物也或以萬之介潔其母教之有素云初諡議節惠<pc n="lb"/>
後更忠惠所著書名時習編有易書詩論語孟子中庸<pc n="lb"/>
太極圖説及其他奏劄論天下事者凡十巻子庭字徳<pc n="lb"/>
揚受知賈似道官終大理寺丞<pc n="lb"/>
贊曰人之欲猶夫疾也聖賢之書猶夫藥也以藥治疾<pc n="lb"/>
則疾瘳而體順以聖賢之書克欲則欲去而理明自然<pc n="lb"/>
                    <pb n="23b"/>
之勢也世顧玩之以為辭章之助雖日誦五車亦何補<pc n="lb"/>
身心哉萬自聞季衍讀四書之一言潛思精索反以自<pc n="lb"/>
治故其律己則義利截然表裏不欺牧小民則忠厚粹<pc n="lb"/>
和不事威斷人自感服居言官則不畏權奸擊之愈力<pc n="lb"/>
言或弗行掛冠徑去嗚呼是可謂善讀者矣當時賢士<pc n="lb"/>
交口稱譽或謂其如白圭振鷺玉尺氷壺或謂其振荒<pc n="lb"/>
如朱熹先見如蘇洵吕獻可無實功者能之乎嗚呼是<pc n="lb"/>
足以貽不朽矣視彼抽秘思騁妍辭而與庸人孺子同<pc n="lb"/>
                    <pb n="24a"/>
一澌盡者竟何為哉竟何為哉<pc n="lb"/>
吳直方字行可其先毗陵人一遷於鄱再遷於睦三遷<pc n="lb"/>
浦陽之新田唐乾寧初有名公養者又遷縣西吳溪上<pc n="lb"/>
至直方十五世直方年七歳母亡十歳大父蕃又亡獨<pc n="lb"/>
與其父寳居豪家利其弱時侵苦之直方雖在童子中<pc n="lb"/>
常𤼵憤自厲必欲伸己志乃已稍長出㳺浙東西習刑<pc n="lb"/>
法於帥府及行中書復北走京師無他親朋童御一身<pc n="lb"/>
在逆旅中凡三十六年困苦艱難無不備歴或勸其南<pc n="lb"/>
                    <pb n="24b"/>
歸直方曰生為寄死為棄等一死耳何分冀北與江南<pc n="lb"/>
乎其志愈壯不少折後用薦者以説書事明宗於潛邸<pc n="lb"/>
會明宗出鎮北藩復罷去尋為上都路學正欲上又為<pc n="lb"/>
代者所先遂主留守曼濟台家教其子托克托及額森<pc n="lb"/>
特穆爾元統二年托克托為御史中丞以直方嘗事先朝<pc n="lb"/>
奏為江浙等處儒學提舉中書改授副提舉未上御史<pc n="lb"/>
臺又改授廣東亷訪司承發架閣兼照磨轉中政院架<pc n="lb"/>
閣管勾俄陞長史重紀至元末廟堂用事者專權肆虐<pc n="lb"/>
                    <pb n="25a"/>
人情震栗上與近臣謀罷其政柄更新庶務直方實恊<pc n="lb"/>
贊之上念其功召至便殿賜以黄金繫帶超授集賢直<pc n="lb"/>
學士轉侍講學士尋又陞學士時托克托為右丞相國有<pc n="lb"/>
大政令多咨直方然後行直方毎引古義告之民被其<pc n="lb"/>
賜者甚衆未幾上章乞骸骨以大學士榮禄大夫致仕<pc n="lb"/>
食俸賜終身至正中監察御史劾直方躐進官階奪其<pc n="lb"/>
誥命除名為民他御史辨其誣復之直方深沉有謀人<pc n="lb"/>
莫測其喜愠夷險一致可屬以天下大事縱群言沸騰<pc n="lb"/>
                    <pb n="25b"/>
不少動為人謙下待人恒如布衣時受一飯之恩必思<pc n="lb"/>
報之人以是稱焉子萊志道萊别有傳<pc n="lb"/>
趙大訥一名良勝字敬叔縣人周㳟肅王元儼之十世<pc n="lb"/>
孫也起家譯曹掾調泉州録事大盗起寧都泉之無賴<pc n="lb"/>
男子嘯衆應之遂謀來攻城大訥作柵以禦其衝盗為<pc n="lb"/>
引去遷興化録事轉龍溪尹俗尚鬼壘石作祠以奉紫<pc n="lb"/>
衣神黠民將為奸利必牲犬以祭大訥投神江中移石<pc n="lb"/>
以修孔子廟庭縣多山畬洞獠官稍侵之輙弄兵暴掠<pc n="lb"/>
                    <pb n="26a"/>
至煩大將出屯經年不解大訥調御得其術服從如良<pc n="lb"/>
民邑大姓怙勢殺人郡守受其財出之大訥抱案詣府<pc n="lb"/>
歴指其奸守怒陰中以他罪大訥畧無所懾改永春以<pc n="lb"/>
丁父憂去復改侯官未終䘮不赴俄遷永嘉永嘉計口<pc n="lb"/>
賦鹽民以為病大訥建請令富商轉售之瑞安猾吏偽<pc n="lb"/>
爲官書誣平民盗販民自殺者三人府下大訥訊之大<pc n="lb"/>
訥徙之臨汀州城枕大江水暴岸善崩大訥列植巨木<pc n="lb"/>
先以萁芒殺浪勢然後實土以石甃之岸凡數千尺得<pc n="lb"/>
                    <pb n="26b"/>
不壊除溫台等處海運千户遭母䘮改知永新州州民<pc n="lb"/>
素豪勢出守吏上聞大訥至皆畏服不敢吐氣民以死<pc n="lb"/>
狀聞官去按之卒史千餘人從行民皆逃匿數里無烟<pc n="lb"/>
火大訥與一二吏出田里晏然鵠湖羅陂皆群盗淵藪<pc n="lb"/>
時出為過客患大訥用竒計剪其渠魁餘黨奔散鄉飲<pc n="lb"/>
酒之禮久廢大訥講而行之賔主就位獻酬有節揖拜<pc n="lb"/>
有容觀者歎恱在官二年告老解印綬而歸時至正八<pc n="lb"/>
年夏六月也大訥性剛直不憚大吏屢典劇縣皆有能<pc n="lb"/>
                    <pb n="27a"/>
聲卒胥無敢出鄉宿猾元豪亦相告逺遁數平反寃獄<pc n="lb"/>
民為立生祠或以事如逺鄉父老擕子弟聚觀曰此趙<pc n="lb"/>
侯也其為人愛慕如此大訥同時有金徳潤君澤者亦<pc n="lb"/>
縣人由湖南亷訪司掾歴官至嘉興推官亦以政事稱<pc n="lb"/>
其果毅有為議者謂不如大訥云<pc n="lb"/>
贊曰丈夫之以功名自見者豈必藉祖父之勢哉藉祖<pc n="lb"/>
父之勢而成者世豈無之終不足謂之丈夫必也奮自<pc n="lb"/>
布衣卓然有立小或作州牧大或聞國政使徳澤簡在<pc n="lb"/>
                    <pb n="27b"/>
人心聲聞流於後世然後始無媿於斯名善矣哉吳趙<pc n="lb"/>
之為何其近是耶雖然均名為人均生是邦均食粟衣<pc n="lb"/>
帛而有能有不能焉稍知自厲者可以惕然而省矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="28a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浦陽人物記卷上<pc n="lb"/>
<pb n="28b"/>
                </p>
<p>
</p>
  </div>
<div>
                <head>浦陽人物記巻下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>浦陽人物記巻下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>明<pc n="　"/>宋濂<pc n="　"/>撰<pc n="lb"/>
<pc n="　"/>
                    <pc n="　"/>文學篇<pc n="lb"/>
文學之事自古及今以之自任者衆矣然當以聖人之<pc n="lb"/>
文為宗文之立言簡竒莫如易又莫如春秋序事精嚴<pc n="lb"/>
莫如儀禮又莫如檀弓又莫如書書之中又莫如禹貢<pc n="lb"/>
又莫如顧命論議浩浩而不見其涯又莫如易之大傳<pc n="lb"/>
陳情托物莫如詩詩之中反覆咏歎又莫如國風鋪張<pc n="lb"/>
                    <pb n="1a"/>
王政又莫如二雅推美盛徳又莫如三頌有闔有開有<pc n="lb"/>
變有化脈絡之流通首尾之相應莫如中庸又莫如孟<pc n="lb"/>
子孟子之中又莫如養氣好辨等章嗚呼濂之所言者<pc n="lb"/>
略爾以其所言推其所不言葢可知矣人能致力於斯<pc n="lb"/>
得之深者固與天地相始終得其淺者亦能震盪翕張<pc n="lb"/>
與諸子較所長於一世雖然此特論為文之體然耳若<pc n="lb"/>
原其本則未也其本者何也天地之間至大至剛而吾<pc n="lb"/>
藉之以生者非氣也耶必能養之而後道明道明而後<pc n="lb"/>
                    <pb n="1b"/>
氣充氣充而後文雄文雄而後追配乎聖經不若是不<pc n="lb"/>
足謂之文也何也文之所存道之所存也文不繫道不<pc n="lb"/>
作焉可也苟繫於道則萬世在前不謂其乆吾不言焉<pc n="lb"/>
言則與之合也萬世在後不謂其逺吾不言焉言則與<pc n="lb"/>
之合也是故無小無大無外無内無古無今非文不足<pc n="lb"/>
以宣非文不足以行非文不足以傳其可以無本而致<pc n="lb"/>
之哉浦陽雖小邑自宋以來以文知名者甚衆大抵據<pc n="lb"/>
經為本有足貴者故濓悉傳其人而僭誦所聞於其首<pc n="lb"/>
                    <pb n="2a"/>
作文學篇第四<pc n="lb"/>
于房縣人其先自河内來遷父暠有學行尤長於文辭<pc n="lb"/>
㑹五季之亂抗志不仕以布衣終後以房貴贈大理寺<pc n="lb"/>
丞房為文有父風而精簡過之逺邇學徒咸從之游中<pc n="lb"/>
嘉祐四年進士第官至尚書屯田貟外郎通判應天府<pc n="lb"/>
南京留守司兄立壁皆舉進士於鄉弟清穆去為浮屠<pc n="lb"/>
亦以文鳴諸子世封正封亦舉進士世封能暗記六經<pc n="lb"/>
三史正封尤以愽洽自負每兄弟論辨旁引曲證各厯<pc n="lb"/>
                    <pb n="2b"/>
誦全文一字不遺人號為雙璧初世封善屬文項刻數<pc n="lb"/>
千言縱横變通無不如意自以為所向無敵及同正封<pc n="lb"/>
見歐陽修修不然之世封慚修因授以為文之道世封<pc n="lb"/>
之學於是益進晚乃著易書詩傳四十巻正封著春秋<pc n="lb"/>
三傳是非說二十巻正封善正書酷類顔真卿世多傳<pc n="lb"/>
之有方蒙者嘗受學世封輯其家三世能文者七人號<pc n="lb"/>
七星集云<pc n="lb"/>
賛曰于房論文有曰陽開陰闔俯仰變化出無入有其<pc n="lb"/>
                    <pb n="3a"/>
妙若神何其言之善也葢文主於變變而無迹之可尋<pc n="lb"/>
則神矣司馬遷班固韓愈之徒號為文章家其果能易<pc n="lb"/>
此言哉宜其三世以文名也濓竊慕之厯求其文而不<pc n="lb"/>
可多得近過左溪山見房之子正封所書碑字勢雄拔<pc n="lb"/>
如蛟螭虎豹盤拏後先慨然想見其為人登髙遐望精<pc n="lb"/>
神為之飛動嗚呼數百載之下能令人思之不置者必<pc n="lb"/>
有以也夫<pc n="lb"/>
朱臨其先家吳興五季避亂遷浦陽臨少頴悟從安定<pc n="lb"/>
                    <pb n="3b"/>
胡瑗游瑗以明體適用之學教東南人士或治經或治<pc n="lb"/>
事各有條法長樂劉彛授周禮又兼習水利臨乃授春<pc n="lb"/>
秋瑗嘗著春秋辨要唯臨得之為精臨晚年好唐陸淳<pc n="lb"/>
學淳之師啖助趙匡嘗㑹三傳而取舎之淳遂總其說<pc n="lb"/>
為纂例辨疑二書臨謂孔子沒千有餘年說春秋者皆<pc n="lb"/>
膠於偏見無有出淳書之右者雖董仲舒為兩漢通經<pc n="lb"/>
第一然猶拘於穀梁不克别白餘可知也其所學葢卓<pc n="lb"/>
卓有所見如此臨初以丞相吕公著薦入官厯宣徳郎<pc n="lb"/>
                    <pb n="4a"/>
守光禄寺丞以著作佐郎致仕後以子貴贈正議大夫<pc n="lb"/>
所著春秋說二百餘萹他詩文又别有集藏於家<pc n="lb"/>
贊曰天聖慶厯間縣之能文章者唯于房父子為盛優<pc n="lb"/>
於經學則臨一人而已臨之所傳有淵源意其所著必有<pc n="lb"/>
大異人者今皆亡之惜哉濂幼時尚見臨所受嘉祐告<pc n="lb"/>
身於吳明孫家明孫葢朱氏外孫其亡亦已乆今又不<pc n="lb"/>
知何如也斯文存亡尚往往類是豈沉酣聲利者為可<pc n="lb"/>
恒也哉<pc n="lb"/>
                    <pb n="4b"/>
錢遹字徳循縣之通化人世隱於農遹自少彊敏記問<pc n="lb"/>
過人中熈寕九年進士第調洪州推官守將王詔由樞<pc n="lb"/>
府出威重異常他僚屬不敢仰視㑹有疑獄遹正色争<pc n="lb"/>
辨至怒罵不少奪後卒如遹議轉信州厯常真二州燕<pc n="lb"/>
衛王宫三教授通判越州吏挾守為奸留難訟者常百<pc n="lb"/>
數遹攝府事纔二日獄為一空及後為守奸吏望風遁<pc n="lb"/>
去除校書郎徽宗立擢殿中侍御史中丞豐稷論其囬<pc n="lb"/>
邪不可以任風憲不報稷復言必用遹則願罷臣乃改<pc n="lb"/>
                    <pb n="5a"/>
提舉湖北常平夔峽轉運判官遹興利除害發擿姦伏<pc n="lb"/>
風采凛然人畏之如神明崇寧元年召為都官員外郎<pc n="lb"/>
復執法殿中劾曾布援元祐奸黨擠紹聖忠賢布去遷<pc n="lb"/>
侍御史閲兩月進中丞首乞治元符末大臣乞復孟后<pc n="lb"/>
而廢劉后事韓忠彦曾布李清臣黄履及議者曾肇豐<pc n="lb"/>
稷陳瓘龔夬皆坐貶遂與殿中侍御史石豫左膚言元<pc n="lb"/>
祐皇后得罪先朝昭告宗廟天下莫不知哲宗上賔太<pc n="lb"/>
母聽政當國大臣盡變亂紹聖之事以逞私欲因一布<pc n="lb"/>
                    <pb n="5b"/>
衣何大正狂言復還廢后位號當時物議固已洶洶乃<pc n="lb"/>
至踈逖小臣詣闕上書忠義激切則天下公議從可知<pc n="lb"/>
矣今朝廷既已貶削忠彦等及追禠大正誤恩則元祐<pc n="lb"/>
皇后義非所安孔子曰必也正名乎名不正則言不順<pc n="lb"/>
夫在先朝則曰廢后今日則謂之元祐皇后於名為不<pc n="lb"/>
正先朝廢而陛下復於事為不順考之典禮則古昔所<pc n="lb"/>
無稽之本朝則故實未有詢之師言則大以為不然况<pc n="lb"/>
既為先朝所廢則宗廟祭告嵗時薦饗人事有嫌疑之<pc n="lb"/>
                    <pb n="6a"/>
跡神靈萌厭斁之心萬世之後配祔將安所施宜蚤正<pc n="lb"/>
厥事斷以大義無牽於流俗非正之論以累聖朝明日<pc n="lb"/>
又言典禮所在實朝廷治亂之所係雖人主之尊不得<pc n="lb"/>
而擅又况區區臣下敢輕變易者哉元祐皇后得罪先<pc n="lb"/>
朝廢處瑶華制詔一頒天下無間然者矣並后匹嫡春<pc n="lb"/>
秋譏之豈宜明盛之朝而循衰世非禮之事於是尚書<pc n="lb"/>
右僕射京門下侍郎將中書侍郎益尚書左丞挺之右<pc n="lb"/>
丞商英言元祐皇后再復位號考之典禮將来宗廟不<pc n="lb"/>
                    <pb n="6b"/>
可從享陵寢不可配祔揆諸禮制皆所未安請如紹聖<pc n="lb"/>
三年九月詔㫖后由是復廢豫遹遂言元符皇后名位<pc n="lb"/>
未正乃册為崇恩太后遹章所言小臣上書者昌州推<pc n="lb"/>
官馮澥也其書以為先帝既終則后無單立之義稽之<pc n="lb"/>
逆順陛下無立嫂之禮要之始終皇太后亦不得伸慈<pc n="lb"/>
婦之恩雖已遂之事難復之失然感悟追正何有不可<pc n="lb"/>
澥由是得召對除鴻臚主簿蔡京謀取青唐遹助成其<pc n="lb"/>
議㑹籍元祐黨遹以為多漏略給事中劉逵駮之左轉<pc n="lb"/>
                    <pb n="7a"/>
户部侍郎二年遷工部尚書兼侍讀三年以樞宻直學<pc n="lb"/>
士知潁昌府未行言者䟽其罪黜知滁州四年徙宣州<pc n="lb"/>
五年稍復直學士召還工部舉馮澥自代謂澥趣操端<pc n="lb"/>
勁古人與稽嘗建眀典禮忠義凛凛薦紳歎服言者又<pc n="lb"/>
䟽其罪以待制知秀州中書舎人侯綬封還之又奪待<pc n="lb"/>
制乆之除集賢殿修撰知越州即提舉江州太平觀大<pc n="lb"/>
觀二年㑹行八寳赦復修撰俄除顯謨閣待制以疾請<pc n="lb"/>
致仕四年起為顯謨閣直學士政和三年改述古殿皆<pc n="lb"/>
                    <pb n="7b"/>
領宫祠遹家居十餘年無益之事不為惟築三大湖以<pc n="lb"/>
利鄉民民深徳之宣和二年方臘陷婺遹走蘭溪靈泉<pc n="lb"/>
寺為盗所刺年七十二盗平州以聞有㫖贈五官至太<pc n="lb"/>
中大夫與遺表致仕恩澤賜銀絹三百匹兩遹無所不<pc n="lb"/>
學晚尤深於厯書為文章眀白簡切自成一家學者從<pc n="lb"/>
之多為名儒所著有遺文八十巻藏於家子楚材楚翁<pc n="lb"/>
皆承務郎孫億年字伯壽宣和七年以祖廕入官乾道<pc n="lb"/>
二年以右朝請大夫致仕五年落致仕除利州路提㸃刑<pc n="lb"/>
                    <pb n="8a"/>
獄不果上淳熈十一年轉朝議大夫卒有詩號雲巢集<pc n="lb"/>
云<pc n="lb"/>
賛曰四朝史有云瑶華失位而復也太母實詔之姑有<pc n="lb"/>
還婦之文母有改子之道播之天下合於至公誠哉是<pc n="lb"/>
言也遹在當時孰謂其不知此理耶其意葢有所循焉<pc n="lb"/>
爾執禮銘遹之墓嘆其剛方少圓死生負謗其厚於揚<pc n="lb"/>
善者哉<pc n="lb"/>
何敏中字元功世家太末其逺祖延夀始來遷浦陽敏<pc n="lb"/>
                    <pb n="8b"/>
中自少學易恐飲酒廢事終其身弗御與梅執禮交甚<pc n="lb"/>
洽每有疑難相與論定之郡縣察其賢將以八行為遺<pc n="lb"/>
逸薦辭敏中素仁厚游太學時同舎生方立卒敏中鬻<pc n="lb"/>
行槖持其䘮歸鄰州冦起將壓境敏中攜家避山中比<pc n="lb"/>
鄰從者以百數道遇擁刃來者衆相頋泣且死敏中出<pc n="lb"/>
告其酋酋大呼曰此浦江何公也吾昔為尉所縳藉公<pc n="lb"/>
一言而免是嘗有恩於我者不可害不可害即命兵護<pc n="lb"/>
出之<pc n="lb"/>
                    <pb n="9a"/>
朱有聞字子益縣人㓜孤長能刻苦為學夏不避蚊冬<pc n="lb"/>
不擁爐乆之悉通諸家書作文尚質實有理致好飲酒<pc n="lb"/>
視富貴無所屈縣令丞而下欲見之不能得同郡吕祖<pc n="lb"/>
謙名重一時知其有守而多聞訪之逆旅中再以書速<pc n="lb"/>
之止修報謝亦竟不行祖謙愈重焉淳熈十六年卒年<pc n="lb"/>
六十五子羣字穎叔游太學有聲中紹熈四年進士第<pc n="lb"/>
賛曰揚雄有言曰君子純終領聞蠢迪撿押如敏中有<pc n="lb"/>
聞二人是已議者以立傳之法必闗大勸懲則書若二<pc n="lb"/>
                    <pb n="9b"/>
人者陸陸爾庸庸爾何必累簡編哉濂曰不然世之人<pc n="lb"/>
掊克自恣剥膚及髓苟臨患難人將甘心焉如盗感敏<pc n="lb"/>
中之恩庇百人而不殺者有之乎奔走州邑奴事上官<pc n="lb"/>
望塵亟拜掃門求通唯恐不能一見如縣令丞欲謁有<pc n="lb"/>
聞而不可得者又有之乎時非三代人有小善必取曽<pc n="lb"/>
謂二人之行而可遺之乎激而書之知者當識之也<pc n="lb"/>
倪樸字文卿唐户部侍郎若水之後也若水居恒州唐<pc n="lb"/>
末之亂子孫南遷江浙間五代時有名盈者又自吳興<pc n="lb"/>
                    <pb n="10a"/>
遷浦陽之石陵世為農至樸曽祖展始以貲雄於鄉初<pc n="lb"/>
衢婺嘗輸丁身錢相傳仁宗時永康胡則為奏免崇寧<pc n="lb"/>
間欲復筭之適部使者行郡展持則像拜使者于馬前<pc n="lb"/>
厯訴其非便使者上其事復獲免祖子從性好施田旱<pc n="lb"/>
及半悉捐與種家然又多奇謀建炎初山賊作亂逺近<pc n="lb"/>
震動縣令丞揖子從問計子從為之籌畫使其子統民<pc n="lb"/>
兵為前導賊皆敗走民兵别部有貪功擒至百餘人者<pc n="lb"/>
縣令例縛之將斬以徇子從聞之急白令曰此輩豈皆<pc n="lb"/>
                    <pb n="10b"/>
賊哉不如勿殺使自新賊不足定也令悟頓足曰㣲公<pc n="lb"/>
言幾敗吾事悉縱之事果帖帖樸豪雋不覊喜舞劍談<pc n="lb"/>
兵棄其無用之學必欲見之於事功紹興間聞廟堂謀<pc n="lb"/>
遣將掃清河洛喜曰依日月乗風雲以佐天誅此其時<pc n="lb"/>
矣乃草書數千言厯陳征討大計精忠感激有古作者<pc n="lb"/>
風鄭伯熊見之連吐舌曰男子男子雖以無階不得上<pc n="lb"/>
進而樸志益堅且以天下山川險阻戶口多寡用兵者<pc n="lb"/>
所當知乃遍考群書成輿地㑹元志四十巻又合古今<pc n="lb"/>
                    <pb n="11a"/>
夷夏繪為一圖張之屋壁手指心計何地可戰何城可<pc n="lb"/>
守猶幸一用其能晚雖知不用復著鑑轍録五巻以痛<pc n="lb"/>
國家禦侮用䇿之失惓惓猶前志也樸好使氣與人多<pc n="lb"/>
不合年四十七尚未娶當時人亦鮮有知樸者獨永康<pc n="lb"/>
陳亮敬焉淳熈中與知縣趙汝鉞有隙鄉人樓益恭遂<pc n="lb"/>
以豪俠中之徙家筠州㑹赦東歸樸於書過眼不再覽<pc n="lb"/>
辨駮甚精嘗言吳越受梁封爵未嘗稱帝其改元寳大<pc n="lb"/>
實當梁亡之後且取觀音院鐘刻為證以破五代史之<pc n="lb"/>
                    <pb n="11b"/>
疑論者服之樸之友吳克己字復之縣之鶴塘人窮經<pc n="lb"/>
愽古尤邃於易旁通釋氏書多有著述樸嘗評其文汪<pc n="lb"/>
洋恢怪如崩崖翻浪使人畏且驚又翫之而不忍去竟<pc n="lb"/>
不知為何等語葢克己多談内典故樸頗譏之<pc n="lb"/>
賛曰宋自宣和之後國勢不振金人乗釁長驅而入破<pc n="lb"/>
陷太原侵軼真定攻𢷬汴京以致天子䝉塵生民暴骨<pc n="lb"/>
當時臣僚謂宜枕戈待旦不共戴天以洗刷國恥以剋<pc n="lb"/>
復土疆乃復割地議和頓首請命忠義之士雖欲有為<pc n="lb"/>
                    <pb n="12a"/>
每擯斥不用卒致淪亡而莫之救哀哉樸以一布衣之<pc n="lb"/>
㣲非有爵號之榮禄賜之厚乃能赤心憂國吐其耿耿<pc n="lb"/>
直欲叩帝閽上之雖其書不能進其視賈廷佐之二䟽<pc n="lb"/>
陳亮之三書俊快朗烈照燿後先如樸者豈非人傑也<pc n="lb"/>
哉使朝廷用之未必不能立竒勲奈何奸惡秉軸有志<pc n="lb"/>
之士不獲洩其忠憤之氣推是言之亦不獨人謀之不<pc n="lb"/>
臧也嗚呼王業終至偏安父讎終至不報必當有任是<pc n="lb"/>
責者幸樸書猶存百世之下非惟使英雄灑淚肉食者<pc n="lb"/>
                    <pb n="12b"/>
聞之亦或知勸哉<pc n="lb"/>
方鳳一名景山字韶父其先出唐𤣥英處士干干曾孫<pc n="lb"/>
傅字輔卿始自睦来遷浦陽仙華山傅生招招生文遇<pc n="lb"/>
文遇生資字逢原中嘉祐八年進士第厯官知真州未<pc n="lb"/>
上卒贈金紫光禄大夫資生揚逺字遐舉䟽雋慷慨以<pc n="lb"/>
文章震耀一時亦中元祐三年進士第以吏部侍郎出<pc n="lb"/>
為河北轉運使有能名上屢降詔寵諭之歿贈太中大<pc n="lb"/>
夫揚逺至鳳凡七世鳳有異材常出游杭都盡交海内<pc n="lb"/>
                    <pb n="13a"/>
知名士將作監丞方洪竒其文以族子任試國子監舉<pc n="lb"/>
上禮部不中第主閤門舎人王斌家教其二子大小登<pc n="lb"/>
斌與丞相陳宜中為親晜弟鳳因得見宜中三以䇿告<pc n="lb"/>
宜中雖不能聽將奏補為初品官既而宜中走海南事<pc n="lb"/>
遂寢後以特恩授容州文學未幾宋亡鳳自是無仕志<pc n="lb"/>
益肆為汗澷游北出金陵京口南過東甌海上類皆悼<pc n="lb"/>
天塹不守翠華無從顧盻徘徊老淚如霰一日復游杭<pc n="lb"/>
有人自海上来見鳳伏地泣起相抱持鳳問故則曰予<pc n="lb"/>
                    <pb n="13b"/>
大登也自從陳丞相乞師南海不得還遂為暹國臣暹<pc n="lb"/>
葢古者文單盤越屬國泛大海至泉南始達岸今為其<pc n="lb"/>
奉使上國重過丞相故府無一人一馬可識不意復得<pc n="lb"/>
見先生也言訖泣下鳳亦泣因欲俱行人勸止之鳳善<pc n="lb"/>
詩通毛鄭二家言晚遂一發於咏歌音調淒涼深於古<pc n="lb"/>
今之感臨沒猶屬其子樗題其旌曰容州示不忘也宋<pc n="lb"/>
季文弊鳳頗厭之嘗謂學者曰文章必真實中正方可<pc n="lb"/>
傳他則腐爛漫漶當與東華塵土俱盡已而言果驗性<pc n="lb"/>
                    <pb n="14a"/>
不喜佛老讀唐傅奕傳壯其為人自摭奕後闢異教者<pc n="lb"/>
數十事以擬髙識篇題之曰正人心書尚未完他所著<pc n="lb"/>
詩三千餘篇曰存雅堂槀樗字夀父亦精於詩無愧於<pc n="lb"/>
鳳云<pc n="lb"/>
賛曰世言杜甫一飯不忘君今考其詩信然鳳雖至老<pc n="lb"/>
但語及勝國事必仰視霄漢凄然泣下故其詩亦危苦<pc n="lb"/>
悲傷其殆有得於甫者非耶鳳嘗與閩人謝翶括人吳<pc n="lb"/>
思齊為友思齊則陳亮外曽孫翶則文天祥客也皆工<pc n="lb"/>
                    <pb n="14b"/>
詩皆客浦陽浦陽之詩為之一變思齊以父任入官為<pc n="lb"/>
嘉興丞宋亡麻衣繩屨退隱深山中翶雖布衣尤忠憤<pc n="lb"/>
欝欝或披髪徉狂行嘯於野或登釣䑓慟哭以酹天祥<pc n="lb"/>
酹已復作楚歌以招其魂皆可謂氣節不羣之士而獨<pc n="lb"/>
與鳳善豈易所謂同聲相應者耶<pc n="lb"/>
黄景昌字清逺一字明逺縣之靈泉人其先與太史公<pc n="lb"/>
庭堅同所自出四歲入小學十二歲能屬文長從方鳳<pc n="lb"/>
吳思齊謝翶遊益通五經諸子詩賦百家之言尤篤意<pc n="lb"/>
                    <pb n="15a"/>
書春秋學之四十年不倦三傳異說學者不知所從景<pc n="lb"/>
昌據經為斷各采其長有不合者痛辭闢之不少恕作<pc n="lb"/>
春秋舉傳論巴川陽恪著夏時考正言三代悉用夏時<pc n="lb"/>
不改月數景昌以左氏縱不與孔子同時亦當近在孔<pc n="lb"/>
子後其言當不誣作周正如傳考建安蔡沉集衆說為<pc n="lb"/>
書傳世無敢議其非景昌獨䟽其倍師說者數十百條<pc n="lb"/>
作蔡氏傳正誤古今詩體製雖相襲而音節則殊近代<pc n="lb"/>
以此名家者亦罕知其說景昌以古人論詩主於聲今<pc n="lb"/>
                    <pb n="15b"/>
人論詩主於辭聲則動合律吕可以被之金石管絃辭<pc n="lb"/>
則文而已矣乃集漢魏以来諸詩各論其時代而甄别<pc n="lb"/>
之作古詩考景昌善持論出入經史衮衮不窮如議法<pc n="lb"/>
之吏反覆推鞫其人辭不服不止故其所言皆綽有理<pc n="lb"/>
致他著述尚多不能備陳景昌年既耄猶執筆刪述不<pc n="lb"/>
已或勸其休景昌曰吾豈不知老之宜佚哉恐一旦即<pc n="lb"/>
死無以藉手見古人耳晚自號田居子述田間古調辭<pc n="lb"/>
九章賔客至輙揭甕取酒共飲酒酣取辭歌之以筴擊<pc n="lb"/>
                    <pb n="16a"/>
几為節音韵激烈聞者自失不知世上有貴富也景昌<pc n="lb"/>
事親孝親沒哀泣至終䘮遇孤姊甚戀戀懐鄉人有恩<pc n="lb"/>
重紀至元二年卒年七十六<pc n="lb"/>
賛曰縣之立言之士名不著者三人宋元祐紹聖間有<pc n="lb"/>
朱恮者師黄山薛大觀大觀得平陽孫復春秋之學恮<pc n="lb"/>
悉傳之嘗著春秋群疑辨若干巻宋季有蔡慶宋光逺<pc n="lb"/>
者以春秋舉於鄉後以恩補官至武進丞亦著春秋集<pc n="lb"/>
解若干巻有陳訥升之者通周易得先儒未𤼵之秘亦<pc n="lb"/>
                    <pb n="16b"/>
著河圖易象本義八巻今皆散佚無存或僅存人亦鮮<pc n="lb"/>
知之者竊意事功之實行難亡語言之空文易泯故致<pc n="lb"/>
是爾然則世之傳者亦何往而非空文哉必繫其學之<pc n="lb"/>
醇疵醇則習之者多疵則傳之者少也嗚呼信如是說<pc n="lb"/>
古之荒誕不經之文縱横捭闔之術可謂極疵矣至今<pc n="lb"/>
熟在人口者又何其多耶是葢有不可曉者意亦有幸<pc n="lb"/>
不幸存焉幸不幸天也天則非人之所知矣雖然人衆<pc n="lb"/>
者勝天文之得傳與否實繫乎後之人天何預哉今觀<pc n="lb"/>
                    <pb n="17a"/>
景昌所著之書亦將散佚無存矣濂為此懼故得而備<pc n="lb"/>
論之<pc n="lb"/>
栁貫字道傳其先居河東宋建炎中七世祖鑄始從趙<pc n="lb"/>
鼎自解遷杭鑄子森又自杭遷浦陽烏蜀山父金字時<pc n="lb"/>
聲擢咸淳三年右科進士第為髙郵令宋季城竇山民<pc n="lb"/>
倡亂火金所居官同金捕斬之金惻然曰此豈其本心<pc n="lb"/>
哉第為飢寒所驅爾乃白戮其魁餘悉縱不問衆感金<pc n="lb"/>
造室廬還之道傳㓜有異質頴悟過人受經於蘭溪金<pc n="lb"/>
                    <pb n="17b"/>
履祥學文於方鳳吳思齊謝翶自經史百氏兵刑律厯<pc n="lb"/>
數術方技異教外書靡所不通作為文章涵肆演迤舂<pc n="lb"/>
容紆餘人多傳誦之大德四年道傳年三十一始用察<pc n="lb"/>
舉為江山縣學敎諭遷昌國州學正轉湖廣等處儒學<pc n="lb"/>
副提舉未上延祐六年改國子助教陞博士前後在弟<pc n="lb"/>
子列者千餘人業成而仕後多知名擢太常愽士時方<pc n="lb"/>
承平稽古禮文之事次第並舉遇有所設施必俟道傳<pc n="lb"/>
論定柄國大臣欲以其祖配食孔子廟衆莫敢忤道傳<pc n="lb"/>
                    <pb n="18a"/>
毅然却之有神降於洺長吏列上禮部乞加封號道傳<pc n="lb"/>
謂神奸鼓民不治將亂宜下所部禁之禮部如其言沅<pc n="lb"/>
州貢包茅茅輕舟易溺道傳請附他貢物以輸監察御<pc n="lb"/>
史馬祖常薦其材可任風憲章再上不報泰定三年出<pc n="lb"/>
提舉江西等處儒學新龍興郡庠復東湖書院侵田聘<pc n="lb"/>
名儒為學者師士風大振他書院未籍於官者亡慮數<pc n="lb"/>
十舊設主領以司出内多行貨求檄至則乾沒為奸道<pc n="lb"/>
傳禁勿設分𨽻學官吏循舊比以例巻進歲為米八十<pc n="lb"/>
                    <pb n="18b"/>
石道傳斥去之南康倉吏坐飛糧株連逮繫者百餘人<pc n="lb"/>
省憲二府檄道傳訊其獄鈎擿隠伏所平反甚衆至正<pc n="lb"/>
元年召為翰林待制兼國史院編修官到官僅七閲月以<pc n="lb"/>
疾卒年七十三館閣之士多至灑泣者道傳局度凝定<pc n="lb"/>
燕居黙坐端嚴若神即之如入春風中乆與之處未嘗見<pc n="lb"/>
疾言遽色雖有桀驁者瞻其徳容莫不氣奪而意消孝<pc n="lb"/>
友本乎天性弟實出為人後遇之有恩不翅在家者生平<pc n="lb"/>
以奬進人材為巳任人有一善諄諄稱舉唯恐不聞天<pc n="lb"/>
                    <pb n="19a"/>
歴以來與崇仁虞集豐城揭徯斯義烏黄溍齊名天下<pc n="lb"/>
人髙之號之曰四先生善楷法工篆籕妙處不讓李陽氷<pc n="lb"/>
兼能鑒定古彛器書畫而别其真贗所著書有文集二<pc n="lb"/>
十巻别集二十巻字系二巻近思錄廣輯三巻金石竹<pc n="lb"/>
帛遺文若干巻子卣同因孫頴穆頴以廕入官調永豐尉<pc n="lb"/>
贊曰浦江壤地雖不越一百里仙華山拔地而起竒<pc n="lb"/>
形佹觀如旌旗如寳蓮華如鐵馬臨闗而大江之<pc n="lb"/>
水又如白虹蜿蜒斜絡乎其前實天地間秀絶之地<pc n="lb"/>
                    <pb n="19b"/>
也故人生其中多以文學知名雖去家他縣者子孫亦<pc n="lb"/>
以文顯如黄侍講晋卿其先亦縣人至名琳者始遷烏<pc n="lb"/>
傷琳之先墓今猶在仙華山南豈堪輿家風氣之說實<pc n="lb"/>
有所憑耶抑適然也<pc n="lb"/>
吳萊字立夫年四歳其母盛氏口授孝經論語及穀梁<pc n="lb"/>
傳隨能成誦七歲能賦詩族父㓜敏家素多書立夫每<pc n="lb"/>
私取讀之㓜敏從傍竊窺乃班固漢書也乃指谷永杜<pc n="lb"/>
鄴傳謂曰汝竊觀吾家書能誦此當貸汝罸立夫琅然<pc n="lb"/>
                    <pb n="20a"/>
誦之至終篇不遺一字㓜敏以為偶熟此第三易他編<pc n="lb"/>
皆如初因盡出所有書使讀之方鳳時寓㓜敏家見而<pc n="lb"/>
嘆曰明敏如吳菜雖汝南應世叔不是過也悉以其學<pc n="lb"/>
授焉立夫自是該貫古今無所不考年未冠撰論倭千<pc n="lb"/>
七百言論議俊爽識者謂有秦漢風延祐七年立夫年<pc n="lb"/>
二十四以春秋舉上禮部尋以所言不合於有司退歸<pc n="lb"/>
松山中益窮諸經之說用功既深所造愈精間有論著<pc n="lb"/>
絶出於庸常數等飜閱子書百餘家辨其正邪駮其偽<pc n="lb"/>
                    <pb n="20b"/>
真援據皆的切可傳四方學者一時多師之重紀至元<pc n="lb"/>
三年監察御史許紹祖以茂材薦調長薌書院山長未<pc n="lb"/>
上卒年四十四初立夫好遊嘗東出齊魯北抵燕趙每<pc n="lb"/>
遇中原奇絶處及昔人歌舞戰鬬之地輙慷慨髙歌呼<pc n="lb"/>
酒自慰頗謂有司馬子長遺風及還江南復遊海東洲<pc n="lb"/>
厯蛟門峽過小白華山登盤陀石見曉日初出海波盡<pc n="lb"/>
紅瞪然長視思欲起安期羡門而與之游由是襟懷益<pc n="lb"/>
踈朗文章益雄宕有奇氣嘗謂人曰胷中無三萬巻書<pc n="lb"/>
                    <pb n="21a"/>
眼中無天下竒山川未必能文縱能亦兒女語耳立夫<pc n="lb"/>
精識絶倫自秦漢至於近代但舉隻簡片削必能别其為<pc n="lb"/>
何代人所作或怪而問之立夫曰辭氣音調世有不同人<pc n="lb"/>
自不深察耳工詩賦尤善論文嘗言作文如用兵兵法有<pc n="lb"/>
正有竒正是法度要部伍分明竒是不為法度所縛舉眼<pc n="lb"/>
之頃千變萬化坐作進退擊刺一時俱起及其欲止什自<pc n="lb"/>
歸什伍自歸伍元不曾亂聞者服之晚自號曰深<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
山道人人因稱之曰深<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>先生所著書有尚書標說六<pc n="lb"/>
                    <pb n="21b"/>
巻春秋世變圖二巻春秋傳授譜一巻古職方録八巻<pc n="lb"/>
孟子弟子列傳二巻楚漢正聲二巻樂府類編若干巻<pc n="lb"/>
唐律刪要若干巻詩文六十巻他如詩傳科條春秋經<pc n="lb"/>
説胡氏傳攷誤未完子士諤士謐士諤金華縣學教諭<pc n="lb"/>
賛曰濓嘗受學於立夫問其作文之法則謂有篇聫欲<pc n="lb"/>
其脈絡貫通有叚聫欲其竒耦迭生有句聨欲其長短<pc n="lb"/>
合節有字聨欲其賔主對待又問其作賦之法則謂有<pc n="lb"/>
音法欲其倡和闔闢有韻法欲其清濁諧協有辭法欲<pc n="lb"/>
                    <pb n="22a"/>
其呼吸相應有章法欲其布置謹嚴總而言之皆不越<pc n="lb"/>
生承還三者而已然而字有不齊體亦不一須必隨其<pc n="lb"/>
類而附之不使玉瓉與瓦缶並陳斯為得之此又在乎<pc n="lb"/>
三者之外而非精擇不能到也顧言猶在耳而恨學之<pc n="lb"/>
未能因志諸傳末以謹其傳焉<pc n="lb"/>
<pc n="　"/>
                    <pc n="　"/>貞節篇<pc n="lb"/>
詩曰無非無儀惟酒食是議釋之者曰有非非婦人也<pc n="lb"/>
有善亦非婦人也唯議夫酒食而已葢婦人之行不出<pc n="lb"/>
                    <pb n="22b"/>
閨門在無事之時尚不欲以善自聞况當哀苦之餘稱<pc n="lb"/>
之曰未亡人而頋以是自衒歟君子之論每欲先之而<pc n="lb"/>
不敢後者豈非憫其志之確而不少變歟抑將假是以<pc n="lb"/>
勵其不能者歟世之材士大夫習爼豆攻詩書坐而堯<pc n="lb"/>
言行而舜趨其自負誠不在古人後一旦受人家國之<pc n="lb"/>
寄輙懷二心者有之矣况區區一女子所事不過織紝<pc n="lb"/>
中饋之間反能守死自誓如秋霜烈日不可狎玩又可<pc n="lb"/>
得而少之歟是故楚之貞姬梁之髙行漢之桓嫠皆登<pc n="lb"/>
                    <pb n="23a"/>
於彤管之書者殆以是歟雖然貞節之昭風俗之偷也<pc n="lb"/>
使當比屋可封之時果孰名其為貞婦貞婦之得名葢<pc n="lb"/>
以世之不貞者衆也濓又豈得不為衰俗一嘅也歟浦<pc n="lb"/>
陽舊志無及貞節之事者濂今得二人焉作貞節篇第<pc n="lb"/>
五<pc n="lb"/>
何道融字處和紹興諸暨人善讀書鼓琴年十九歸縣<pc n="lb"/>
人凌楠歸一年而楠亡遺腹産一子曰堅道融誓不再<pc n="lb"/>
適唯晝夜教堅以學俾從陳亮游及堅能與薦書以姓<pc n="lb"/>
                    <pb n="23b"/>
名自見於諸君子間喜曰吾之不死待汝者欲持以見<pc n="lb"/>
汝父於地下耳汝益勉之堅後以學聞紹熈元年卒年<pc n="lb"/>
五十一<pc n="lb"/>
倪宜弟縣之興賢人年二十為同里戴銘妻三十而銘<pc n="lb"/>
亡生二子泳洽甚㓜銘家故貧宜弟上無所依下無所<pc n="lb"/>
托米鹽日以不給乃飲泣就絲枲夜分燈屢涸猶㷀㷀<pc n="lb"/>
在機杼間厯三十年始能𦵏舅姑父母及夫之喪教其<pc n="lb"/>
子成人又二十一年乃終至治中部使者行縣鄉老白<pc n="lb"/>
                    <pb n="24a"/>
宜弟之行當得旌門閭使者命縣上其事㑹有沮之者<pc n="lb"/>
不行<pc n="lb"/>
賛曰婦人以貞節名謂之不幸而尚欲邀旌寵乎旌寵<pc n="lb"/>
朝廷事也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浦陽人物記巻下<pc n="lb"/>
<pb n="24b"/>
                </p>
<p>
</p>
  </div>
<div>
<head>浦陽人物記附録</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>浦陽人物記附録<pc n="lb"/>
<pc n="　"/>
                    <pc n="　"/>宋進士題名<pc n="lb"/>
嘉祐四年劉煇榜<pc n="lb"/>
<pc n="　"/>
                    <pc n="　"/>
                    <pc n="　"/>于房<pc n="lb"/>
嘉祐八年許將榜<pc n="lb"/>
<pc n="　"/>
                    <pc n="　"/>
                    <pc n="　"/>方資<pc n="lb"/>
熙寧九年徐鐸榜<pc n="lb"/>
                    <pb n="1a"/>
<pc n="　"/>
                    <pc n="　"/>
                    <pc n="　"/>錢遹<pc n="lb"/>
元祐三年李常寧榜<pc n="lb"/>
<pc n="　"/>
                    <pc n="　"/>
                    <pc n="　"/>方揚逺<pc n="lb"/>
崇寧五年蔡薿榜<pc n="lb"/>
<pc n="　"/>
                    <pc n="　"/>
                    <pc n="　"/>嚴裕<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>梅執禮<pc n="lb"/>
大觀三年賈安宅榜<pc n="lb"/>
<pc n="　"/>
                    <pc n="　"/>
                    <pc n="　"/>吳徳輿<pc n="lb"/>
宣和三年何涣榜<pc n="lb"/>
                    <pb n="1b"/>
<pc n="　"/>
                    <pc n="　"/>
                    <pc n="　"/>吳傳<pc n="lb"/>
紹興二十一年趙逵榜<pc n="lb"/>
<pc n="　"/>
                    <pc n="　"/>
                    <pc n="　"/>朱紱<pc n="lb"/>
隆興元年木待問榜<pc n="lb"/>
<pc n="　"/>
                    <pc n="　"/>
                    <pc n="　"/>方果<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>黄度<pc n="lb"/>
淳熙二年詹騤榜<pc n="lb"/>
<pc n="　"/>
                    <pc n="　"/>
                    <pc n="　"/>繆友臯<pc n="lb"/>
紹熙元年余復榜<pc n="lb"/>
                    <pb n="2a"/>
<pc n="　"/>
                    <pc n="　"/>
                    <pc n="　"/>石範<pc n="lb"/>
紹熙四年陳亮榜<pc n="lb"/>
<pc n="　"/>
                    <pc n="　"/>
                    <pc n="　"/>朱羣<pc n="lb"/>
嘉定元年鄭自成榜<pc n="lb"/>
<pc n="　"/>
                    <pc n="　"/>
                    <pc n="　"/>王望之<pc n="lb"/>
嘉定七年袁甫榜<pc n="lb"/>
<pc n="　"/>
                    <pc n="　"/>
                    <pc n="　"/>石璞<pc n="lb"/>
嘉定十三年劉渭榜<pc n="lb"/>
                    <pb n="2b"/>
<pc n="　"/>
                    <pc n="　"/>
                    <pc n="　"/>石籌<pc n="lb"/>
嘉定十六年蔣重珍榜<pc n="lb"/>
<pc n="　"/>
                    <pc n="　"/>
                    <pc n="　"/>王萬<pc n="lb"/>
嘉熙二年周坦榜<pc n="lb"/>
<pc n="　"/>
                    <pc n="　"/>
                    <pc n="　"/>蔣厚<pc n="lb"/>
淳祐四年留夢炎榜<pc n="lb"/>
<pc n="　"/>
                    <pc n="　"/>
                    <pc n="　"/>趙崇袍<pc n="lb"/>
淳祐七年張淵㣲榜<pc n="lb"/>
                    <pb n="3a"/>
<pc n="　"/>
                    <pc n="　"/>
                    <pc n="　"/>毛洪<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>趙汝沓<pc n="lb"/>
<pc n="　"/>
                    <pc n="　"/>
                    <pc n="　"/>方策<pc n="lb"/>
淳祐十年方逢辰榜<pc n="lb"/>
<pc n="　"/>
                    <pc n="　"/>
                    <pc n="　"/>樓斌<hi>武舉</hi>
                    <pc n="lb"/>
寳祐元年姚勉榜<pc n="lb"/>
<pc n="　"/>
                    <pc n="　"/>
                    <pc n="　"/>趙汝祥<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>張夢弼<hi>武舉</hi>
                    <pc n="lb"/>
景定三年方山京榜<pc n="lb"/>
<pc n="　"/>
                    <pc n="　"/>
                    <pc n="　"/>蔣思<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>趙崇□<pc n="lb"/>
                    <pb n="3b"/>
咸淳元年阮登炳榜<pc n="lb"/>
<pc n="　"/>
                    <pc n="　"/>
                    <pc n="　"/>趙汝僊<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>趙崇崍<pc n="lb"/>
<pc n="　"/>
                    <pc n="　"/>
                    <pc n="　"/>趙崇滼<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>陳應酉<hi>武舉</hi>
                    <pc n="lb"/>
咸淳三年武學釋褐<pc n="lb"/>
<pc n="　"/>
                    <pc n="　"/>
                    <pc n="　"/>栁金<pc n="lb"/>
咸淳六年武學釋褐<pc n="lb"/>
<pc n="　"/>
                    <pc n="　"/>
                    <pc n="　"/>陳文豹<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>金□臣<pc n="lb"/>
<pc n="　"/>
                    <pc n="　"/>
                    <pc n="　"/>王應午<pc n="lb"/>
                    <pb n="4a"/>
咸淳十年王龍澤榜<pc n="lb"/>
<pc n="　"/>
                    <pc n="　"/>
                    <pc n="　"/>趙必霡<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浦陽人物記附錄<pc n="lb"/>
<pb n="4b"/>
                </p>
<p>
</p>
  </div>
<div>
    <p>
<pc n="lb"/>
                    
浦陽人物記後序<pc n="lb"/>
浦陽人物載於鄱陽洪氏郡志者不過蔣邵張敦傅柔<pc n="lb"/>
揚扶陳太竭何千齡六人而已邑之儒先朱氏因之以<pc n="lb"/>
撰縣志别出新意析為四門㑹稽李知退為縣有善政<pc n="lb"/>
𨽻遺愛傳太竭千齡錢遹梅執禮𨽻孝節傳卲敦柔扶<pc n="lb"/>
及吳傅王萬𨽻名徳傳寳掌祖登𤣥朗靈黙𨽻髙僧傳<pc n="lb"/>
比舊増多九人通為一十五人三山謝氏最後出獨取<pc n="lb"/>
執禮及萬益以梅溶倪樸作浦汭先民傳金華宋景濓<pc n="lb"/>
                    <pb n="1a"/>
氏讀而非之謂洪氏紀載既甚簡略又不宜失時代後<pc n="lb"/>
先朱氏亦不宜以㑹稽之人叅於浦陽善附之臣入於<pc n="lb"/>
名節龎辭幻學之流儕於士類謝氏取舎謹嚴雖或差<pc n="lb"/>
强人意亦不宜引枝蔓浮辭而於事實反多遺闕於是<pc n="lb"/>
潜精積思稽采史傳旁求諸儒之所記録上下數百年<pc n="lb"/>
間一善不遺先之以忠義孝友次之以政事文學貞節<pc n="lb"/>
合二十九人區分類聚勒成一家之言號之曰人物記<pc n="lb"/>
其文奮迅而感嘅㣲婉而精深有類歐陽文忠公五代<pc n="lb"/>
                    <pb n="1b"/>
史記之作非抱良史材者能之乎葢景濂氏自㓜以絶<pc n="lb"/>
人之資無書不讀比其長也又得栁待制道傳黄侍講<pc n="lb"/>
晋卿吳山長立夫三先生為之師故其撰述往往筆埶<pc n="lb"/>
煒煌如此嗟夫浦陽之為縣不改於前而昔之人物若<pc n="lb"/>
希闊寂寥今則昭著赫奕與通都大邑相抗者庸非景<pc n="lb"/>
濂氏振厲之功歟向使景濂氏不亟為之更厯百餘年<pc n="lb"/>
顯者固若無害而弗顯者不隨世而磨滅幾希矣或者<pc n="lb"/>
則曰維桑與梓必恭敬止桑梓且然况鄉之先達乎景<pc n="lb"/>
                    <pb n="2a"/>
濂氏之作善則善矣而㣲寘品評於其間無乃不可乎<pc n="lb"/>
曰非是之謂也文之所貴者在據事直書而是非善惡<pc n="lb"/>
自見今景濂氏所述况又多紀善之辭吾見其扶植綱<pc n="lb"/>
常者至矣何名為品評哉濤也不敏嘗與景濂氏師事<pc n="lb"/>
三先生竊有同門之好頗獲窺其述作之意故敢忘鄙<pc n="lb"/>
陋而序之末簡且以解或者之疑焉景濂氏名濂其先<pc n="lb"/>
居京兆宋憲自唐武徳中移吳興十四傳至榮字體仁<pc n="lb"/>
周廣順中又移義烏之根溪榮之子甫甫之子訓訓之<pc n="lb"/>
                    <pb n="2b"/>
子帳帳之子祥祥之子阜阜之子偘偘之子柏宋嘉定<pc n="lb"/>
初又移金華之潜溪距根溪葢三里柏之子溥德溥德<pc n="lb"/>
之子守富守富之子朝朝之子即景濂氏也國朝至正<pc n="lb"/>
十年三月又移浦江感徳鄉之青蘿山山去孝門橋不<pc n="lb"/>
百歩稱人之善必當本其家世故復疏此以附見云至<pc n="lb"/>
正十年八月既望經筵檢討權㕘贊官浦江鄭濤書於<pc n="lb"/>
京師湛露坊中<pc n="lb"/>
<pc n="　"/>
                    <pc n="lb"/>
                    <pb n="3a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浦陽人物記後序<pc n="lb"/>
<pb n="3b"/>
                </p>
<p>
</p>
  </div>
<div>
    <p>
<pc n="lb"/>
                    
浦陽人物記跋<pc n="lb"/>
此書始立稾而㢘侯景淵遽取刋布故其中牴牾者多<pc n="lb"/>
今畧補定五十餘䖏視舊行為稍勝然㣲瑕尚衆以不<pc n="lb"/>
涉於大義也寘之至正十三年九月望日濓記<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="1a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>浦陽人物記跋<pc n="lb"/>
<pb n="1b"/>
                </p>
<p>
</p>
  </div>
        </body>
</text>
</TEI>