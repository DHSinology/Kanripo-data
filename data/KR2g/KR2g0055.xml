<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>吳船録卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>吳船録卷上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>范成大<pc n="　"/>撰<pc n="lb"/>
石湖居士以淳熙丁酉嵗五月二十九日戊辰離成都<pc n="lb"/>
是日泊舟小東都合江亭下合江者岷江别沠自永康<pc n="lb"/>
離堆入成都及彭蜀諸郡合於此以下新津緑野平林<pc n="lb"/>
烟水清逺極似江南亭之上曰芳華樓前後植梅甚多<pc n="lb"/>
故事臘月賞梅於此管界廵檢在亭旁每花開及三分<pc n="lb"/>
                    <pb n="1a"/>
廵檢司具申一兩日開燕鹽司預焉蜀人入吳者皆自<pc n="lb"/>
此登舟其西則萬里橋諸葛孔明送費禕使吳曰萬里<pc n="lb"/>
之行始於此後因以名橋杜子美詩曰門泊東吳萬里<pc n="lb"/>
船此橋正為吳人設余在郡時每出東都過此橋為之<pc n="lb"/>
慨然東下五里曰板橋灘自蜀都下峽灘之始也六月<pc n="lb"/>
己巳朔發孥累舟下眉州彭山縣泊單騎轉城過東北<pc n="lb"/>
兩門又轉而西自侍郎堤西行岷山道中流渠湯湯聲<pc n="lb"/>
震四野新秋勃然鬱茂前兩旬大旱種幾不入土臨行<pc n="lb"/>
                    <pb n="1b"/>
連日得雨道見田翁欣然曰今年又熟矣五十里至郫<pc n="lb"/>
縣觀者塞塗皆嚴粧盛飾帟幕相望葢自來無制帥行<pc n="lb"/>
此路者自是而西州縣皆然郫邑屋極盛家家有流水<pc n="lb"/>
脩竹而楊氏之居為最縣圃本犀浦縣今廢屬郫猶為<pc n="lb"/>
壮鎮杜子美詩南京犀浦道四月熟黄梅湛湛長江去<pc n="lb"/>
㝠㝠細雨來蜀無梅雨子美梅熟時經行偶值雨耳恐<pc n="lb"/>
後人便指為梅雨故辯之唐𤣥宗幸蜀嘗以成都為南<pc n="lb"/>
京云郫商截大竹長二尺以下留一節為底刻其外為<pc n="lb"/>
                    <pb n="2a"/>
花紋上有葢以鐵為提梁或朱或黒不漆大率挈酒竹<pc n="lb"/>
筒耳華陽風俗記所載乃刳竹傾釀閉以藕絲蕉葉信<pc n="lb"/>
宿馨香逹於外然後斷取以獻謂之郫筒酒觀此則是<pc n="lb"/>
就竹林中為之今無此酒法矣庚午二十里早頓安徳<pc n="lb"/>
鎮四十里至永康軍一路江水分流入諸渠皆雷轟雪<pc n="lb"/>
卷美田彌望所謂岷山之下沃埜者正在此崇徳廟在<pc n="lb"/>
軍城西門外山上秦太守李冰父子廟食處也辛未登<pc n="lb"/>
城西門樓下臨岷江江自山中至此始盛壮對江即岷<pc n="lb"/>
                    <pb n="2b"/>
山岷山之最近者曰青城山其尤大者曰大面山大面<pc n="lb"/>
之後皆西戎山矣西門名玊壘闗自少城轉登浮雲亭<pc n="lb"/>
李蘩清叔守郡時所作取杜子美詩玊壘浮雲變古今<pc n="lb"/>
之句登臨雄勝又登懐古亭俯觀離堆離堆者李太守<pc n="lb"/>
鑿崖中㫁分江水一沠入永康以至彭蜀支流自郫以<pc n="lb"/>
至成都懐古對崖有道觀曰伏龍相傳李太守鎖孽龍<pc n="lb"/>
於離堆之下觀有孫太古畫李氏父子像出玊壘闗登<pc n="lb"/>
山謁崇徳廟新作廟前門樓甚壮下臨大江名曰都江<pc n="lb"/>
                    <pb n="3a"/>
江源正自西戎中來由岷山澗壑出而會於此故名都<pc n="lb"/>
江世云江出岷山者自中國所見言之也李太守疏江<pc n="lb"/>
驅龍有大功於西蜀祠祭甚盛嵗刲羊五萬民買一羊<pc n="lb"/>
持以祭而偶産羔者亦不敢留併驅以享廟前屠户數<pc n="lb"/>
十百家永康郡計至専抑羊税甚矣其殺也余作詩刻<pc n="lb"/>
石以諷冀神聽萬一感前近離堆累石子作長河以遏<pc n="lb"/>
水號象鼻以形似名西州夏旱支江水涸即遣使致禱<pc n="lb"/>
增堰壅水入支江三四宿水即徧謂之攝水余在成都<pc n="lb"/>
                    <pb n="3b"/>
連嵗遣郡丞馮俌攝水祠下皆如期而應連得稔既謁<pc n="lb"/>
謝於廟徜徉三樓而返将至青城冄度繩橋長百二十<pc n="lb"/>
丈分為五架橋之廣十二繩排連之上布竹笆攅立大<pc n="lb"/>
木數十於江沙中輦石固其根每數十木作一架挂橋<pc n="lb"/>
於半空大風過之掀舉幡幡然大略如漁人㬠網染家<pc n="lb"/>
晾綵帛之状又須捨輿疾歩從容則震掉不可立同行<pc n="lb"/>
皆失色郡人云稍迂數里有白石渡可以船濟然極湍<pc n="lb"/>
險也十五里早頓羅漢院沿江行山脚入青城界左右<pc n="lb"/>
                    <pb n="4a"/>
多幽居流水琮琤脩竹彌望晚漸入山三十里至青城<pc n="lb"/>
山門曰寶仙九空洞天夜宿夫人觀觀在丈人峯下五<pc n="lb"/>
峯峻峙如屏觀之臺殿上至巖腹丈人自唐以來號五<pc n="lb"/>
岳丈人儲福定命真君傳記略云姓甯名封與黄帝同<pc n="lb"/>
時帝從之問龍蹻飛行之道本朝増崇祠典與灊廬皆<pc n="lb"/>
有宫名此獨號丈人觀先是其徒以為言余為請之朝<pc n="lb"/>
李燾仁父適為禮部侍郎上議曰按河圖括地象岷山<pc n="lb"/>
之精上為井絡帝以㑹昌神以建福注曰昌即慶也青<pc n="lb"/>
                    <pb n="4b"/>
城實岷山第一峰會慶又符誕節之名乃賜名會慶建<pc n="lb"/>
福宫余将入山而勑書適至乃作醮以祝聖謝恩真君<pc n="lb"/>
殿前有大樓曰玉華翬飛輪奐極土木之勝殿四壁孫<pc n="lb"/>
太古畫黄帝而下三十二仙真筆法超妙氣格清逸此<pc n="lb"/>
壁冠於西州兩廡古畫尚多半已剝落惟張果老孫思<pc n="lb"/>
邈二像無恙壬申泊青城山始生之辰今春病少城幾<pc n="lb"/>
殆僅得更生因來名山禳祭夜道士就殿前作歩虚儀<pc n="lb"/>
方升壇有大炬出殿後巖上色洞赤周旋山頂有頃變<pc n="lb"/>
                    <pb n="5a"/>
滅同遊者疾趨來觀則無有矣余黙請於丈人此燈正<pc n="lb"/>
為僕出當復見使諸人共觀之語脱燈復出分合眩轉<pc n="lb"/>
若經藏然食頃乃沒觀人云從來此峰無燈四年前曽<pc n="lb"/>
一見今日山後老人村耆耋婦子輩聞余至此皆扶携<pc n="lb"/>
來觀村去此不逺但過數繩橋俗稱其村曰獠澤余以<pc n="lb"/>
為不雅馴更名老宅近來鹽酪路通夀亦减癸酉自丈<pc n="lb"/>
人觀西登山五里至上清宫在最髙峰之頂以板閣揷<pc n="lb"/>
石作堂殿下視丈人峰直堵墻耳岷山數百峰悉在欄<pc n="lb"/>
                    <pb n="5b"/>
檻下如翠浪起伏勢皆東傾一軒正對大面山一上六<pc n="lb"/>
十里有夷坦曰芙蓉坪道人於彼種芎非留旬日不可<pc n="lb"/>
登且渉入夷界雖羽衣輩亦罕到雪山三峰爛銀琢玉<pc n="lb"/>
闖出大面後雪山在西域去此不知幾里而了然見之<pc n="lb"/>
則其峻極可知上清之遊真天下偉觀哉夜有燈出西<pc n="lb"/>
山以千百數謂之聖燈所至多有説者不能堅决或云<pc n="lb"/>
古人所藏丹藥之光或謂草木之靈者有光或又以為<pc n="lb"/>
龍神山鬼所作其深信者則以為仙聖之所設化也甲<pc n="lb"/>
                    <pb n="6a"/>
戌下山五里復至丈人觀二十里早頓長生觀范長生<pc n="lb"/>
得道處也有孫太古畫龍虎二像在殿外兩壁上筆勢<pc n="lb"/>
揮掃雲烟飛動葢孫筆之尤竒者殿壁又孫畫未成龍<pc n="lb"/>
一堵相傳孫欲畫龍而不知其真有丈夫過云君欲識<pc n="lb"/>
真龍乎忽變而夭矯孫諦視畫得之視稍久一目遂眚<pc n="lb"/>
即此畫也舊壁宣和間取入京師後道士募名筆摹新<pc n="lb"/>
壁今所存者摹本也晚宿范氏莊園乙亥十五里發青<pc n="lb"/>
城縣同年雅州守何正仲子方來見招遊其羣從園林<pc n="lb"/>
                    <pb n="6b"/>
江水分流入縣灘聲聒耳以故人家悉有流渠脩竹易<pc n="lb"/>
成幽趣四十五里晚宿蜀州城外聖佛院丙子二十里<pc n="lb"/>
早頓周家莊周氏三大第皆髙爽嚴潔大抵沃埜所在<pc n="lb"/>
二百年不見兵火居民屋室如法有承平氣象十里至<pc n="lb"/>
蜀州郡圃内西湖極廣袤荷花正盛湖船汎之繋纜古<pc n="lb"/>
木脩竹間景物甚野為西州勝處湖中多小菱可食蜀<pc n="lb"/>
無菱至此始見之郡守吳廣仲撤舊四相堂新之名曰<pc n="lb"/>
熙春余謂不若仍其舊四相謂唐李絳鍾紹京等皆嘗<pc n="lb"/>
                    <pb n="7a"/>
為蜀州刺史者然但名四相嫌限定數乃為更名相業<pc n="lb"/>
丁丑三十里早頓江原縣前館職張縯季長招至其曾<pc n="lb"/>
祖所作善頌堂上季長之祖與司馬公范太史同朝相<pc n="lb"/>
善也論新法不合歸二公作善頌堂詩以送之使歸夀<pc n="lb"/>
其親詩卷皆存壁有趙清獻公宰邑時題字季長之族<pc n="lb"/>
祖浩藏仁宗御飛白書山谷所跋者其末句譽天地之<pc n="lb"/>
髙厚贊日月之光華臣知其不能也今集中作臣自知<pc n="lb"/>
其不能也自字葢後來所增語意方全山谷自稱洪州<pc n="lb"/>
                    <pb n="7b"/>
分寧縣雙井里前史官臣黄庭堅葢謫戎州時所跋四<pc n="lb"/>
十里宿新津縣成都及此郡送客畢會邑中借居僦舍<pc n="lb"/>
皆蒲縣人以為盛成都萬里橋下之江與岷江正派合<pc n="lb"/>
於此戊寅為送客住一日飯罷發遣令各歸留者尚十<pc n="lb"/>
五六新津縣廨上雨旁風無一席寛潔處送客貪於相<pc n="lb"/>
從歡然竟日忘其居之陋也己卯大雨不可登修覺者<pc n="lb"/>
新津縣對江一小山上有絶勝亭一望平野可盡西川<pc n="lb"/>
杜子美所謂西川供客眼惟有此江郊是日霧雨昏昏<pc n="lb"/>
                    <pb n="8a"/>
非逺望所宜故不復登辰初以小舟下彭山已刻與孥<pc n="lb"/>
累船會即解維午後至眉州城外江即玻瓈江也冬時<pc n="lb"/>
水色如此方夏潦怒濤漲皆黄流耳江上小山名蟇頥<pc n="lb"/>
川平逺似江浙間城中荷花特盛處處有池塘他郡種<pc n="lb"/>
荷者皆買於眉徧城悉是石街最為雅潔前守王楊英<pc n="lb"/>
昭祖所作也景疏樓在子城上甚草草聞舊在其角尤<pc n="lb"/>
不如今其前多草木蔽虧無所見庚辰劉惇文濳眉人<pc n="lb"/>
也招集於郡圃起文堂堂名葢為東坡設對起文又一<pc n="lb"/>
                    <pb n="8b"/>
堂前守李石知幾所作名元祐學堂眉人云李揭堂名<pc n="lb"/>
輕薄子於郡前旗亭上亦書其榜曰淳熙酒肆俗大抵<pc n="lb"/>
好論議文濳郡人也眉郡治有古竈在㕔事後太守不<pc n="lb"/>
敢居扃鑰奉祠之又聞軍資庫有一水甕滿貯石子每<pc n="lb"/>
月朔亦祠之仍增水石各一器不知其幾年而至今不<pc n="lb"/>
滿官府怪誣之事未有如眉之竈甕者辛巳招送客燕<pc n="lb"/>
於眉山館與叙别荔子已過郡中猶餘一株皆如渥丹<pc n="lb"/>
盡擷以見餉偶有兩拌留館中經宿取視綠葉紅實粲<pc n="lb"/>
                    <pb n="9a"/>
然乃知尋常用籃絡盛貯徒欲透風不知為雨露沾灑<pc n="lb"/>
風日炙薄經宿色香都變試取數百顆貯以大合密封<pc n="lb"/>
之走介入成都以遺髙宋二使者亦兩夕到二君回書<pc n="lb"/>
云風露之氣如新記之以告好事者壬午發眉州六十<pc n="lb"/>
里午至中巖號西川林泉最佳處相傳為第五羅漢諾<pc n="lb"/>
矩那道塲又為慈姥龍所居登岸即入山徑半里有喚<pc n="lb"/>
魚潭水出巖下莫知淺深是為龍之窟宅人拍手潭上<pc n="lb"/>
則羣魚自巖下出然莫敢玩兩年前有監司從卒浴其<pc n="lb"/>
                    <pb n="9b"/>
中若有物曵入巖下翌日屍浮出江上又半里有深源<pc n="lb"/>
泉凡五里至慈姥巖巖前即寺也凡山中巖潭亭院之<pc n="lb"/>
榜皆山谷書山谷貶戎州今叙州也有親故在青神遂<pc n="lb"/>
至眉遊中巖自此不復西葢元不識成都疑有所畏避<pc n="lb"/>
云入寺側出石磴半里餘有三石峰平正如髙樓巍闕<pc n="lb"/>
嶻嶪竒偉不可名狀前二峰後一峰如品字前二峰之<pc n="lb"/>
間容一徑可以並行至中峯之下有石室諾矩那菴也<pc n="lb"/>
舊説有天台僧過病僧與一木鎖匙曰異日至眉之中<pc n="lb"/>
                    <pb n="10a"/>
巖以此匙扣石笋我當出見已而果然天台僧憮然識<pc n="lb"/>
為病僧挈以赴海中齋會既回如夢覺自此中巖之名<pc n="lb"/>
遂顯三峰上人謂之石笋余觀之乃三石樓笋葢不足<pc n="lb"/>
道旁又有寳缾峰數百尺上侈下縮真一古壺亦甚竒<pc n="lb"/>
怪送客復集山中遂留宿初夜月出東嶺松桂如䝉霜<pc n="lb"/>
雪與諸人慿欄極談至夜分散癸未早食後與送客出<pc n="lb"/>
寺至慈姥巖前徘徊皆不忍分袂復班荆小飲巖下須<pc n="lb"/>
臾風雨大至巖溜垂下如布雨映松栢如玉塵散飛諸<pc n="lb"/>
                    <pb n="10b"/>
賢各即席作詩不覺日暮遂皆不成行下山復入寺中<pc n="lb"/>
宿甲申早出山至江歩與送客先歸者别放船過青衣<pc n="lb"/>
入湖瀼峽由平羌舊縣至嘉州日未晡自眉至嘉百二<pc n="lb"/>
十里中巖其半途也謁憲使程詠之於雪堂詠之葺重<pc n="lb"/>
堂之後一堂深邃清凉専以度暑盡取所藏雪圖挂四<pc n="lb"/>
壁而榜曰雪堂将以館余余不暇遷然未行以前葢日<pc n="lb"/>
造焉先是余造舟於叙既成泝流泊於嘉甫畢而被召<pc n="lb"/>
自合江乗小舟至此登新艦乃治裝及載諸軍封樁稍<pc n="lb"/>
                    <pb n="11a"/>
治一行私商匿税之弊例留數日行館之側曰問月堂<pc n="lb"/>
雖久不葺然月正出前簷名不虚得城累大石為之以<pc n="lb"/>
備漲湍雖庳而堅儀門之榜曰犍為郡然非漢郡舊地<pc n="lb"/>
也尤多荔枝皆大本輪囷數圍以九頂寺殿前極核者<pc n="lb"/>
為最每嵗憲司専之乙酉泊嘉州渡江遊凌雲在城對<pc n="lb"/>
岸山不甚髙綿延有九山頭故又名九頂舊名青衣山<pc n="lb"/>
青衣蠶叢氏之神也舊屬于羌縣縣廢併屬龍遊躋石<pc n="lb"/>
磴登凌雲寺寺天寧閣即大像所在嘉為衆水之會導<pc n="lb"/>
                    <pb n="11b"/>
江沫水為岷江皆合於山下南流以下犍為沫水合大<pc n="lb"/>
渡河由雅州而來直擣山壁灘瀧險惡號舟檝至危之<pc n="lb"/>
地唐開元中浮屠海通始鑿山為彌勒佛象以鎮之髙<pc n="lb"/>
三百六十尺頂圍十丈目廣二丈為樓十三層自頭面<pc n="lb"/>
以及其足極天下佛像之大兩耳猶以木為之佛足去<pc n="lb"/>
江數歩驚濤怒號洶湧過前不可安立正視今謂之佛<pc n="lb"/>
頭灘佛閣正面三峨餘三面皆佳山衆江錯流諸山間<pc n="lb"/>
登臨之勝自西州來始見此耳東坡詩但願身為漢嘉<pc n="lb"/>
                    <pb n="12a"/>
守載酒常作凌雲遊後人取其語作載酒亭於山上丙<pc n="lb"/>
戌泊嘉州遊萬景樓在州城旁髙丘之上漢嘉登臨山<pc n="lb"/>
水之勝既豪西州而萬景所見又甲於一郡其前大江<pc n="lb"/>
之所經犍為戎瀘逺山縹緲明滅烟雲無際右列三峩<pc n="lb"/>
左横九頂殘山剰水間見錯出萬景之名真不濫余詩<pc n="lb"/>
葢題為西南第一樓也九頂之旁有烏龍一峰小江水<pc n="lb"/>
繞之如巧畫之圖樓前百餘歩有古安樂園山谷常遊<pc n="lb"/>
之名軒曰涪翁壁間題字猶存云見水繞烏龍惟此亭<pc n="lb"/>
                    <pb n="12b"/>
耳是時未有萬景故山谷以安樂園為勝今不足道矣<pc n="lb"/>
下山入小巷至廣福院中有水洞靜聽洞中時有金玉<pc n="lb"/>
聲琅然清越不知水滴何許作此聲也舊名東丁水寺<pc n="lb"/>
亦因名東丁院山谷更名方響洞題詩云古人名此東<pc n="lb"/>
丁水自古丁東直到今我為更名方響洞要知山水有<pc n="lb"/>
清音丁亥戊子己丑庚寅辛卯泊嘉州遣近送人馬歸<pc n="lb"/>
者十九留家嘉州岸下單騎入峩眉有三山為一列曰<pc n="lb"/>
大峩中峩小峩中峩小峩昔傳有遊者今不復有路惟<pc n="lb"/>
                    <pb n="13a"/>
大峩一山其髙摩霄為佛書所記普賢大士示現之所<pc n="lb"/>
自郡城出西門濟燕渡水洶湧甚險此即雅州江其源<pc n="lb"/>
自嶲州卭部合大渡河穿夷界千山以來過渡宿蘓稽<pc n="lb"/>
壬辰早發蘓稽午過符文鎮兩鎮市井繁類壮縣符文<pc n="lb"/>
出布村婦聚觀於道皆行而績麻無索手者民皆束艾<pc n="lb"/>
蒿於門然之發烟意熏袚穢氣以為候迎禮午後至峩<pc n="lb"/>
眉縣宿癸巳發峩眉縣出西門登山過慈福普安二院<pc n="lb"/>
白水荘蜀村店十二里龍神堂自是磵谷春淙林樾雄<pc n="lb"/>
                    <pb n="13b"/>
深小憩華嚴院過青竹橋峩眉縣新觀路口梅樹埡雨<pc n="lb"/>
龍堂至中峯院院有普賢閣回還十二峯繞之背隠白<pc n="lb"/>
崖峰右旁最髙而峻挺者曰呼應峰下有茂真尊者庵<pc n="lb"/>
人迹罕至孫思邈隠於峩眉茂真在時常與孫相呼相<pc n="lb"/>
應於此云出院過樟木牛心二嶺及牛心院路口至雙<pc n="lb"/>
溪橋下石塹深數十丈窈然沉碧飛湍噴雪奔出橋外<pc n="lb"/>
則入岑蔚中可數十歩兩溪合為一以投大壑淵渟湛<pc n="lb"/>
澈為溪灘灘中悉是五色及白質青章石子水色麴塵<pc n="lb"/>
                    <pb n="14a"/>
與石色相得如鋪翠錦非摹寫可具朝日照之則有光<pc n="lb"/>
彩發溪上倒射巖壑相傳以為大士小現也牛心寺三<pc n="lb"/>
藏師繼業自西域歸過此将開山兩石鬭溪上攬得其<pc n="lb"/>
一上有目以為寶瑞至今藏寺中此水遂名寶現溪自<pc n="lb"/>
是登危磴菩薩閣當道有榜曰天下大峩山遂至白水<pc n="lb"/>
普賢寺自縣至此歩歩皆峻阪四十餘里然始是登峯<pc n="lb"/>
頂之山脚耳甲午泊白水寺大雨不可登謁普賢大士<pc n="lb"/>
<hi>銅像</hi>國初敇成都所鑄有太宗仁宗真宗三朝所賜御製<pc n="lb"/>
                    <pb n="14b"/>
御書百餘卷七寶冠金珠瓔珞袈裟金銀缾鉢奩爐匙<pc n="lb"/>
筯果壘銅鐘鼓鑼磬蠟茶塔芝草之屬又有崇寧中宫<pc n="lb"/>
所賜錢幡及織成紅幡等物甚多内仁宗所賜紅羅紫<pc n="lb"/>
綉袈裟上有御書發願文曰佛法長興法輪常轉國泰<pc n="lb"/>
民安風雨順時干戈永息人民安樂子孫昌盛一切衆<pc n="lb"/>
生同登彼岸嘉祐七年十月十七日福寧殿御劄記次<pc n="lb"/>
至裹藏亦朝廷遣尚方工作寳藏也正面為樓闕兩旁<pc n="lb"/>
小樓之釘校皆以䃋石極備竒靡相傳純用京師端門<pc n="lb"/>
                    <pb n="15a"/>
之制經書則造於成都用碧□紙銀書之卷首悉有銷<pc n="lb"/>
金圖一卷之事經簾織輪相鈴竹器物及天下太平皇<pc n="lb"/>
帝萬嵗等字於繁花縟葉之中今不復見此等織文矣<pc n="lb"/>
次至三千鐵佛殿云普賢居此山有三千徒衆共住故<pc n="lb"/>
作此佛冶鑄甚朴拙是日設供且禱於佛丏三日好晴<pc n="lb"/>
以登山乙未大霽遂登上峰自此至峰頂光相寺七寶<pc n="lb"/>
巖其髙六十里大略去縣中平地不下百里又無蹊磴<pc n="lb"/>
無此比者余以健卒挾山轎强登以山丁三十三曵大<pc n="lb"/>
                    <pb n="15b"/>
繩行前挽之同行則用山中梯轎出白水寺側門便登<pc n="lb"/>
㸃心山言峻甚足膝㸃於心胸云過第亭觜石子雷大<pc n="lb"/>
小深坑駱䭾嶺簇店凡言店者當道板屋一間将有登<pc n="lb"/>
山客則寺僧先遣人煑湯於店以俟蒸炊又過峯門羅<pc n="lb"/>
漢店大小扶揜錯喜歡木皮里胡孫梯雷洞平凡言平<pc n="lb"/>
者差可以托足之處也雷洞者路左深崖萬仞磴道缺<pc n="lb"/>
處則下瞰沉黒若洞然相傳有淵水龍神所居凡七十<pc n="lb"/>
二洞嵗旱則禱於第三洞初投香幣不應則投死彘及<pc n="lb"/>
                    <pb n="16a"/>
婦人敝履之類以棖觸之往往雷風暴發峯頂光明巖<pc n="lb"/>
上所謂兠羅綿雲亦多出於此洞過新店八十四盤娑<pc n="lb"/>
羅平娑羅者其木華如海桐又似楊梅花紅白色春夏<pc n="lb"/>
間開惟此山有之如登山半即見之至此滿山皆是大<pc n="lb"/>
抵大峩之上凡草木禽蟲悉非世間所有昔固傳聞今<pc n="lb"/>
親驗之余來以季夏數日前雪大降木葉猶有雪漬斕<pc n="lb"/>
斑之跡草木之異有如八仙而深紫有如牽牛而大數<pc n="lb"/>
倍有如蓼而淺青聞春時異花尤多但是時山寒人鮮<pc n="lb"/>
                    <pb n="16b"/>
能識之草葉之異者亦不可勝數山髙多風木不能長<pc n="lb"/>
枝悉下垂古苔如亂髮鬖鬖掛木上垂至地長數丈又<pc n="lb"/>
有塔松狀似杉而葉圓細亦不能髙重重偃蹇如浮圖<pc n="lb"/>
至山頂尤多又㫁無鳥雀蓋山髙飛不能上自娑羅平<pc n="lb"/>
過思佛亭軟草平洗脚溪遂極峯頂光相寺亦板屋數<pc n="lb"/>
十間無人居中間有普賢寺小殿以上卯初登山至此<pc n="lb"/>
己申後初辰暑路漸髙漸寒到八十四盤則驟寒比及<pc n="lb"/>
山頂亟挾纊兩重又加毳衲駞茸之裘盡衣笥中所藏<pc n="lb"/>
                    <pb n="17a"/>
繋重巾攝氈猶凛慄不自持則熾炭擁爐危坐山頂有<pc n="lb"/>
泉煑米不成飯但碎如砂粒萬古氷雪之汁不能熟物<pc n="lb"/>
余前定知之自山下携水一缶來財自足也移頃冒寒<pc n="lb"/>
登天仙橋至光明巖炷香小殿上木板皮葢之王瞻叔<pc n="lb"/>
參政嘗易以瓦為雪霜所薄一年輙碎後復以木皮易<pc n="lb"/>
翻可二三年人云佛現悉以午今己申後不若歸舍明<pc n="lb"/>
日復來逡巡忽雲出巖下旁谷中即雷洞山也雲行勃<pc n="lb"/>
勃如□仗既當巖則少駐雲頭現大圓光雜色之暈數<pc n="lb"/>
                    <pb n="17b"/>
重倚立相對中有水墨影若仙聖跨象者盌茶頃光沒<pc n="lb"/>
而其旁復現一光如前有頃亦沒雲中復有金光兩道<pc n="lb"/>
横射巖腹人亦謂之小現日暮雲物皆散四山寂然乙<pc n="lb"/>
夜燈出巖下徧滿彌望以千百計夜寒甚不可久立丙<pc n="lb"/>
申復登巖眺望巖後岷山萬重少北則瓦屋山在雅州<pc n="lb"/>
少南則大瓦屋近南諸形狀宛然瓦屋一間也小瓦屋<pc n="lb"/>
亦有光相謂之辟支佛現此諸山之後即西域雪山崔<pc n="lb"/>
嵬刻削凡數十百峰初日照之雪色洞明如爛銀晃耀<pc n="lb"/>
                    <pb n="18a"/>
曙光中此雪自古至今未嘗消也山綿延入天竺諸蕃<pc n="lb"/>
相去不知幾千里望之但如在几案間瑰竒勝觀真冠<pc n="lb"/>
平生矣復詣巖殿致禱俄氛霧四起混然一白僧云銀<pc n="lb"/>
色世界也有頃大雨傾注氛霧辟易僧云洗巖雨也佛<pc n="lb"/>
将大現兠羅綿雲復布巖下紛郁而上将至巖數丈輙<pc n="lb"/>
止雲平如玉地時雨㸃猶餘飛俯視巖腹有大圓光偃<pc n="lb"/>
卧平雲之上外暈三重每重有青黄紅綠之色光至正<pc n="lb"/>
中虚明凝觀者各自見其形現於虚明之處毫釐無隠<pc n="lb"/>
                    <pb n="18b"/>
一如對鏡舉手動足影皆隨形而不見旁人僧云攝身<pc n="lb"/>
光也此光既沒前山風起雲馳風雲之間復出大圓相<pc n="lb"/>
光横亘數山盡諸異色合集成采峯巒草木皆鮮妍絢<pc n="lb"/>
蒨不可正視雲霧既散而此光獨明人謂之清現凡佛<pc n="lb"/>
光欲現必先布雲所謂兠羅綿世界光相依雲而出其<pc n="lb"/>
不依雲則謂之清現極難得食頃光漸移過山而左顧<pc n="lb"/>
雷洞山上復出一光如前而差小須㬰亦飛行過山外<pc n="lb"/>
至平野間轉徙得得與巖正相直色狀具變遂為金橋<pc n="lb"/>
                    <pb n="19a"/>
大略如吳江垂虹而圯有紫雲捧之凡自午至未雲物<pc n="lb"/>
淨盡謂之收巖獨金橋現至酉後始沒同登峯頂者幕<pc n="lb"/>
客簡世傑伯雋楊光商卿周傑徳俊虞植子建及家弟<pc n="lb"/>
成績今日復有同年楊愻伯勉幕客李嘉謀良仲自夾<pc n="lb"/>
江來甫至而光現丁酉下山始登山時雖躋攀艱難有<pc n="lb"/>
繩曵其前猶險而不危下山時雖復以繩縱與後梯斗<pc n="lb"/>
下輿夫難著脚既險且危下山漸覺暑氣以次減去綿<pc n="lb"/>
衲午至白水寺則絺如故聞昨暮寺中大雷雨峯頂夕<pc n="lb"/>
                    <pb n="19b"/>
陽快晴元不知也幕客范謨季申郭明復中行楊輔嗣勲<pc n="lb"/>
皆自漢嘉來會而不及余於峯頂食後同遊黒水過虎<pc n="lb"/>
溪橋奔流激湍大略<hi>缺</hi>
                    <pc n="lb"/>
                    <pc n="　"/>而小不及始開山僧自白水<pc n="lb"/>
尋勝至此溪漲不可渡有虎蹲伏其旁因遂跨之亂流<pc n="lb"/>
以濟故以名溪白黒二水皆以石色得名黒石前對日<pc n="lb"/>
峯棟宇稍潔宿寺中東閣秋七月戊戌朔離黒水復過<pc n="lb"/>
白水寺前渡雙溪橋入牛心寺雨後㫁路白雲峽水方漲<pc n="lb"/>
碧流白石照人肺肝如層氷積雪中籃輿下行峽淺處以<pc n="lb"/>
                    <pb n="20a"/>
入寺飛濤沬襟裾皆濡境過清毛髮盡竦寺對青山蓮<pc n="lb"/>
峯有白雲青蓮二門最佳牛心本孫思邈隠居相傳時<pc n="lb"/>
出諸山寺中人數見之小説亦載招僧誦經施與金錢<pc n="lb"/>
正此山故事有孫仙煉丹竈在峯頂及淘朱泉白雲峽<pc n="lb"/>
最深處去數里水深不可渉獨訪丹竈旁多竒石祠堂<pc n="lb"/>
後一石尤佳可以箕踞晏坐名玩丹石寺有唐畫羅漢<pc n="lb"/>
一板筆蹟超妙眉目津津欲與人語成都古畫浮屠像<pc n="lb"/>
最多以余所見皆出此下蜀畫胡僧惟盧楞迦之筆為<pc n="lb"/>
                    <pb n="20b"/>
第一今見此板乃知楞迦源流所自餘十五板亡之矣<pc n="lb"/>
此寺即繼業三藏所作業姓王氏耀州人隸東京天夀<pc n="lb"/>
院乾徳二年詔沙門三百人入天竺求舍利及貝多葉<pc n="lb"/>
書業預遣中至開寶九年始歸寺所藏湼盤經一函四<pc n="lb"/>
十二卷業於每卷後分記西域行程雖不甚詳然地里<pc n="lb"/>
大略可考世所罕見録於此以備國史之闕業自階州<pc n="lb"/>
出塞西行由靈武西涼甘肅𤓰沙等州入伊吾髙昌焉<pc n="lb"/>
耆于闐踈勒大石諸國度雪嶺至布路州國又度大蔥<pc n="lb"/>
                    <pb n="21a"/>
嶺雪山至伽湼彌羅國西登大山有薩埵太子投崖飼<pc n="lb"/>
虎處遂至健陀羅國謂之中印土又西至庶流波國及<pc n="lb"/>
左爛陁羅國國有二寺又西過四大國至大曲女城南<pc n="lb"/>
臨滔牟河北背洹河塔廟甚多而無僧尼又西二程有<pc n="lb"/>
寶堦故墓又西至波羅柰國兩城相距五里南臨洹河<pc n="lb"/>
又西北十許里至鹿野苑塔廟佛蹟最夥業自云别有<pc n="lb"/>
傳記今不傳矣南行十里渡洹河南大有浮圖自鹿野<pc n="lb"/>
苑西至摩羯提國館於漢寺寺多相入入村隸焉僧徒<pc n="lb"/>
                    <pb n="21b"/>
往來如歸南與杖山林相直嵬峯巋然山北有優波掬<pc n="lb"/>
多石室及塔廟故基西南百里孤山名鷄足三峯云是<pc n="lb"/>
迦葉入定處又西北百里有菩提寶座城門相望金剛<pc n="lb"/>
座在其中東向至東尼連禪州東岸有石柱記佛舊事<pc n="lb"/>
自菩薩提座東南五里至佛苦行處又西五里至三迦<pc n="lb"/>
葉村及牧牛女池金剛座二北門外有師子國伽藍又<pc n="lb"/>
北五里至伽耶城又北十里至伽耶山是佛説寶雲經<pc n="lb"/>
處又自金剛座東北十五里至正覺山又東北三十里<pc n="lb"/>
                    <pb n="22a"/>
至骨磨城業館於鰕羅寺謂之南印土諸國僧多居之<pc n="lb"/>
又東北四十里至王舍東南五里有降醉象塔又東北<pc n="lb"/>
登大山細路盤斜有舍利子塔又臨澗有下馬迎風塔<pc n="lb"/>
度絶壑登山頂有大塔廟云是七佛説法處山北平地<pc n="lb"/>
又有舍利本生塔其北山半曰鷲峰云是佛説法華經<pc n="lb"/>
處山下即王舍城城北山址有温泉二十餘井又北有<pc n="lb"/>
大寺及迦蘭陁竹園故跡又東有阿難半身舍利塔温<pc n="lb"/>
湯之西有平地直南登山腹有畢鉢羅窟業止其中誦<pc n="lb"/>
                    <pb n="22b"/>
經百日而去窟西復有阿難證果塔此去新王舍城八<pc n="lb"/>
里日往乞食會新王舍城中有蘭若隸漢寺又有樹提<pc n="lb"/>
迦故宅城其西有輪王塔又北十五里有那爛陁寺寺<pc n="lb"/>
之南北各有數十寺門皆西向其北有四佛座又東北<pc n="lb"/>
下五里至烏巔頭寺東南五里有聖觀自在像又東北<pc n="lb"/>
十里至伽湼彌羅漢寺寺南距漢寺八里許自漢寺東<pc n="lb"/>
行十二里至却提希山又東七十里有鴿寺西北五十<pc n="lb"/>
里有支那西寺古漢寺也西北百里至花氏城育王故<pc n="lb"/>
                    <pb n="23a"/>
都也自北渡河北至毗耶離城有維摩方丈故跡又至<pc n="lb"/>
拘尸那城又多羅聚落踰大山數重至泥波羅國又至<pc n="lb"/>
磨逾里過雪嶺至三耶寺由故道自此入階州太祖已<pc n="lb"/>
晏駕太宗即位業詣闕進所得梵筴舍利等詔擇名山<pc n="lb"/>
修習登峨眉北望牛心衆峰環翊遂作菴居已而為寺<pc n="lb"/>
業年八十四而終出牛心復過中峰之前入新峩眉觀<pc n="lb"/>
自觀前山開新路極峻斗下冒雨以遊龍門竭蹷數里<pc n="lb"/>
歘至一處澗溪自兩山石門中湧出是為龍門峽也以<pc n="lb"/>
                    <pb n="23b"/>
一葉舟棹入石門兩岸千岩壁色如碧玉刻削光潤入<pc n="lb"/>
峽十餘丈有兩瀑布各出一巖頂相對飛下嵌根有盤<pc n="lb"/>
石承之激為飛雨濺沫滿峽舟過其前衣皆沾灑透濕<pc n="lb"/>
又數丈半巖有圓龕去可二丈以木梯升之即龍洞也<pc n="lb"/>
峽中紺碧無底石寒水清非復人世舟行數十歩石壁<pc n="lb"/>
益峻水益湍亟回棹舟人云前去更竒以雨大作如飛<pc n="lb"/>
瀑沾濡暑肌起粟骨驚神𢥠慄乎其不可以久留也昔<pc n="lb"/>
嘗聞峨眉雙溪不减廬山峽前日遊之真竒絶及至龍<pc n="lb"/>
                    <pb n="24a"/>
門則雙溪又在下風葢天下峽泉之勝當以龍門為第<pc n="lb"/>
一要之遊者自知未之遊者必以余言為過然其路嶮<pc n="lb"/>
絶亂石當道將至峽口葢大峩峯頂天下絶觀蜀人固<pc n="lb"/>
自罕遊而龍門又勝絶於山間遊峩眉者亦罕能到非<pc n="lb"/>
好竒喜事忘勞苦而不憚疾病者不能至焉復尋大路<pc n="lb"/>
出山初夜始至縣中己亥發峩眉晚至嘉州庚子辛丑<pc n="lb"/>
皆泊嘉州壬寅将解䌫嘉守王亢子蒼留看月榭前權<pc n="lb"/>
守陸游務觀所作正對大峩取李太白峩眉山月半輪<pc n="lb"/>
                    <pb n="24b"/>
秋影入平羌江水流之句郡治乃在山坡上正堂之偏<pc n="lb"/>
有孫真人祠祠前有丹井又有石洞亦有水聲如東丁<pc n="lb"/>
號鳴玉洞食後發嘉監司太守前路相别憲司更獨棹<pc n="lb"/>
葉舟過佛頭灘覆於望中子姪船上重下輕屢欹側不<pc n="lb"/>
免議易舟僅行二十里至王波宿蜀中稱尊老者為波<pc n="lb"/>
祖及外祖皆曰波又所謂天波日波月波者皆尊之之<pc n="lb"/>
稱此王波葢王老或王翁也宋景文嘗辯之謂當作皤<pc n="lb"/>
字魯直貶涪州别駕自號涪皤或從其俗云癸卯發王<pc n="lb"/>
                    <pb n="25a"/>
波渡四十里至羅䕶鎮岸有石如馬村人常以繩縻之<pc n="lb"/>
云不然為怪百里至犍為縣縣有江樓甚髙爽下臨長<pc n="lb"/>
川過縣二十里至下壩宿<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>呉船録卷上<pc n="lb"/>
<pb n="25b"/>
                </p>
<p>
</p>
  </div>
<div>
<head>吳船録卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>吳船録卷下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>范成大<pc n="　"/>撰<pc n="lb"/>
甲辰發下壩百里至叙州宣化縣百二十里至叙州纔<pc n="lb"/>
亭午叙古戎州也山谷謫居在小寺中號大死菴後人<pc n="lb"/>
就作祠堂并裒墨蹟刻其中方山谷謫居時屢有鎖江<pc n="lb"/>
亭詩今江上舊基别作新亭頗如法鎖江者舊戎州在<pc n="lb"/>
對江平坡之上與夷蠻雜處馬湖江自夷中出合大江<pc n="lb"/>
                    <pb n="1a"/>
夷自馬湖舟行過舊州下放聨鎖於江口以防其出沒<pc n="lb"/>
今徙州治於南岸而鎖江之名猶存猶置鎖中流但欄<pc n="lb"/>
税而已舊州有韋臯紀功碑巋然在荒榛中對江諸夷<pc n="lb"/>
皆重屋林木蔚然盛暑猶荷氊以觀客舟之過江兩岸<pc n="lb"/>
多荔子林郡醖舊名重碧取杜子美戎州詩重碧拈春<pc n="lb"/>
酒輕紅擘荔枝之句余謂重字不宜名酒為更春碧印<pc n="lb"/>
本拈或作酤郡有碑本乃作粘字己巳發叙州十五里<pc n="lb"/>
有南廣江來合大江通百二十里至南溪縣四十里至<pc n="lb"/>
                    <pb n="1b"/>
瀘州江安縣道中有灘號張旗三灘謂湍勢犇急張旗<pc n="lb"/>
之頃已過三灘也百二十里至瀘州方申時大雨中不<pc n="lb"/>
暇登眺瀘雖近年以為帥府井邑草草不成都會亦以<pc n="lb"/>
密邇夷蠻故也然在灘已為江陽縣矣蜀中雖瀘叙之<pc n="lb"/>
城皆以屋葢之極類廣西叙多頺圯瀘獨全好猶不及<pc n="lb"/>
桂林之壯瀘叙對江即夷界近城有渡瀘亭竟不知諸<pc n="lb"/>
葛孔明的從何處渡或云叙正對馬湖江馬湖入諸夷<pc n="lb"/>
路當自彼渡也丙午泊瀘州登南定樓為一郡佳處前<pc n="lb"/>
                    <pb n="2a"/>
帥晁公武子止所作下臨内江此水自資簡州來合大<pc n="lb"/>
江城上有涼風亭瞰二江合處於納涼最宜梁介子輔<pc n="lb"/>
所作子輔葢得末疾於斯亭竟以不起亭名疑䜟云丁<pc n="lb"/>
未予将解維瀘帥馬騏徳駿移具江亭比散風起日亦<pc n="lb"/>
曛不可行戊申發瀘州百二十里至合江縣對岸有廟<pc n="lb"/>
曰登天王相傳為吕光廟事苻堅以破虜将軍平蜀有<pc n="lb"/>
功後其子紹即天王位登天之名或以此舟至縣皆上<pc n="lb"/>
謁以魚為享無即以鮓又以鳩摩羅什從祀而享以餅<pc n="lb"/>
                    <pb n="2b"/>
餌又有劉仙觀右對江安樂山劉仙名珍隋開皇時人<pc n="lb"/>
山中出天符木葉上有篆文如道士書符人採以相贈<pc n="lb"/>
遺蜀中送客至嘉州歸盡獨楊商卿父子譚李士聽稱<pc n="lb"/>
三人送至此踰千里矣乃為留一宿以話别己酉發合<pc n="lb"/>
江二百四十里至恭州江津縣二十里過漁洞宿泥培<pc n="lb"/>
村庚戌發泥培六十里至恭州自此入峽路大抵自西<pc n="lb"/>
川至東川風土已不同至峽路益陋矣恭為州乃在一<pc n="lb"/>
大盤石上盛夏無水土氣毒熱如爐炭燔灼山水皆有<pc n="lb"/>
                    <pb n="3a"/>
瘴而水氣尤毒人喜生癭婦人尤多自此至秭歸皆然<pc n="lb"/>
承平時謂之川峽自不同年而語軍興置大師司始總<pc n="lb"/>
名四川然法令科條猶稱川峽泊舟小憩報恩寺熱亦<pc n="lb"/>
不可逃生平不堪暑未有如此日者辛亥發恭嘉陵江<pc n="lb"/>
自村閬果舍等州來合大江百四十里至涪州樂温縣<pc n="lb"/>
有張翼徳廟大觀中賜額雄威紹興中封忠顯王蒲氏<pc n="lb"/>
墨舊出此縣大韶死久矣其族人猶賣墨不復能大佳<pc n="lb"/>
亦以價賤故七十里至涪州排亭之前波濤大泊濆淖<pc n="lb"/>
                    <pb n="3b"/>
如屋不可稍船過州入黔江泊此江自黔州來合大江<pc n="lb"/>
怒漲水色黄濁黔江乃清冷如玻璃其下委是石底自<pc n="lb"/>
成都登舟至此始見清江雖不與蕃部雜居舊亦夷俗<pc n="lb"/>
號為四人四人者謂華人巴人及廩君與盤瓠之種也<pc n="lb"/>
自眉夀嘉至此皆産荔枝唐以涪州任貢楊太真所嗜<pc n="lb"/>
去州數里有妃子園然其品實不髙今天下荔枝當以<pc n="lb"/>
閩中為第一閩中又以莆田陳家紫為最川廣荔枝子<pc n="lb"/>
生時固有厚味多液者乾之肉皆瘠閩産則否壬子發<pc n="lb"/>
                    <pb n="4a"/>
涪州過羣猪灘既險且長水雖大漲亂石猶森然兩旁<pc n="lb"/>
他舟皆蕩兀驚怖號呼百二十里至忠州酆都縣去縣<pc n="lb"/>
三里有平都山仙都道觀本朝更名復冒大暑往遊阪<pc n="lb"/>
道數折乃至峰頂碑牒所傳前漢王方平後漢隂長生<pc n="lb"/>
皆在此得道仙去有隂君丹爐及兩君祠堂皆存祠堂<pc n="lb"/>
唐李吉甫所作壁亦有吉甫像有晉隋唐三殿制度率<pc n="lb"/>
痺狹不突兀故能久存壁皆唐時所畫不能盡精惟隋<pc n="lb"/>
殿後壁十仙像為竒筆豐臞妍怪各各不同非若近世<pc n="lb"/>
                    <pb n="4b"/>
繪仙聖者一切為靡曼之狀也晉殿内壁亦有溪女等<pc n="lb"/>
像可亞隋壁殿前浴丹池不甚甘凉滿山古栢大數圍<pc n="lb"/>
轉運司嵗遣官㸃視相傳為隂君手種今以成都孔明<pc n="lb"/>
廟栢觀之彼止劉蜀時物乃大此數倍然段文昌修觀<pc n="lb"/>
記己云峭壁千仞下臨佛波老栢萬栽上䕃峯頂段時<pc n="lb"/>
已稱老栢或真隂君所植直差瘦耳隂君以煉丹濟人<pc n="lb"/>
為道業其法猶傳知石泉軍章森徳茂家有隂丹甚竒<pc n="lb"/>
即隂君丹法也觀中唐以來留題碑刻以百數暑甚不<pc n="lb"/>
                    <pb n="5a"/>
暇徧讀道家以㝠獄所寓為酆都宫羽流云此地或是<pc n="lb"/>
晚行數十里至竹平宿癸丑發竹平七十里至忠州有<pc n="lb"/>
四賢閣繪劉晏陸贄李吉甫白居易像皆嘗謫此州者<pc n="lb"/>
又有荔枝樓樂天所作又行五十里至萬州武寧縣八十<pc n="lb"/>
里至萬州宿在江濱邑里最為蕭條又不及恭涪蜀諺<pc n="lb"/>
曰益梓利䕫最下忠涪恭萬尤卑然泝江入蜀者至此<pc n="lb"/>
即捨舟而徒不兩旬可至成都舟行即須十旬甲寅早<pc n="lb"/>
遊西山萬有西山及岑公洞皆可遊岑叟事見嚴挺之<pc n="lb"/>
                    <pb n="5b"/>
碑隋末避地得道洞隔漲江不暇往西山之麓登阪及<pc n="lb"/>
山半得平地有泉溢為小湖作亭堂其上荷芰花充滿<pc n="lb"/>
四山紫翠環之亦佳處也山谷題字極稱許之湖上有<pc n="lb"/>
煙霖閣取題中語也食頃回解舟六十里至開江口水<pc n="lb"/>
自開連州來合大江四十里至下巖沿江石壁下忽嵌<pc n="lb"/>
空為大石屋即石壁鑿為像設前有瑞光閣上石巖如<pc n="lb"/>
簷覆之水簾落巖下排溜閣前此景甚竒然此水乃山<pc n="lb"/>
頂田間灌溉之餘旱則涸矣閣前有大荔枝兩株交柯<pc n="lb"/>
                    <pb n="6a"/>
蔽映入蜀道至此始見荔子巖壁刻字尤多坡谷皆有<pc n="lb"/>
之坡書殊不類非其親蹟寺屋尤敝壊昔有劉道者創<pc n="lb"/>
之劉死鑿巖壁以藏骨又有石室處可辨也四十里至<pc n="lb"/>
雲安軍又十餘里風作水湧泊舟宿乙卯過午風稍息<pc n="lb"/>
遂行百四十里至䕫州余前年入蜀以重午至䕫魚復<pc n="lb"/>
方漲八陣在水中今來水更過之六十四絶不復得見<pc n="lb"/>
頗有遺恨峽江水性大惡飲輙生癭婦人尤多前過此<pc n="lb"/>
時婢子輩汲江而飲數日後發熱一甫宿項領腫起十<pc n="lb"/>
                    <pb n="6b"/>
餘人悉然至西川月餘方漸消散守倅乃日取水於卧<pc n="lb"/>
龍山泉去郡十許里前此不知也丙辰治州早遣人視<pc n="lb"/>
瞿唐水齊僅能沒灧澦之頂盤渦散出其上謂之灔澦<pc n="lb"/>
撒髮人云如馬不可下况撒髮耶是夜水忽驟漲渰及<pc n="lb"/>
排亭諸簟舍亟遣人毁拆終夜有聲及明走視灧澦則<pc n="lb"/>
已在五丈水下或謂可以僥倖乗此入峽而䕫人猶難<pc n="lb"/>
之同行皆往瞿唐祀白帝登三峽堂及遊髙齋皆在闗<pc n="lb"/>
上髙齋雖未必是杜子美所賦然下臨灧澦亦竒觀也<pc n="lb"/>
                    <pb n="7a"/>
丁巳水長未巳辰巳時遂决解維十五里至瞿唐口水<pc n="lb"/>
平如席獨灧澦之頂猶渦紋瀺灂舟柫其上以過揺艣<pc n="lb"/>
者汗手死心皆面無人色葢天下至險之地行路極危<pc n="lb"/>
之時旁觀皆神驚余已在舟中一切付自然不暇問據<pc n="lb"/>
胡牀坐招頭處任其盪兀每一舟入峽數里後舟方敢<pc n="lb"/>
續發水勢怒急恐猝相遇不可解拆也帥司遣卒執旗<pc n="lb"/>
次第立山之上下一舟平安則簸旗以招後船舊圖云<pc n="lb"/>
灧澦大如襆瞿唐不可觸灧澦大如馬瞿唐不可下此<pc n="lb"/>
                    <pb n="7b"/>
俗傳灧澦大如象瞿唐不可上葢非也後人左右辯之<pc n="lb"/>
甚詳入峽百餘歩南壁有泉相傳行人欲飲水則叫呼<pc n="lb"/>
曰人渴也泉出巖罅盡一杯而止舟行速且難稍泊不<pc n="lb"/>
暇考也峽中兩岸髙巖峻壁斧鑿之痕皴皴然而黒石<pc n="lb"/>
灘最號嶮惡兩山束江驟起水勢不及平兩邊髙而中<pc n="lb"/>
窪下狀如茶碾之槽舟檝易以傾側謂之茶槽齊萬萬<pc n="lb"/>
不可行余來水勢適平免所謂茶槽者又水大漲渰沒<pc n="lb"/>
草木謂之青草齊則諸灘之上水寛少浪可以犯之而<pc n="lb"/>
                    <pb n="8a"/>
行余之來水未能盡沒草木但名草根齊法亦不可渉<pc n="lb"/>
然犯難以行不可回首也十五里至大溪口水稍濶山<pc n="lb"/>
亦差逺䕫峽之險紓矣七十里至巫山縣宿縣人云昨<pc n="lb"/>
夕水大漲灧澦恰在船底故可下䕫峽至巫峽則不然<pc n="lb"/>
恰須水退十丈乃可是夕水驟退數丈同行者皆有喜<pc n="lb"/>
色戊午乗水退下巫峽灘瀧稠險濆淖洄洑其危又過<pc n="lb"/>
䕫峽三十五里至神女廟廟前灘尤洶怒十二峰俱在<pc n="lb"/>
北岸前後蔽虧不能足其數最東一峰尤竒絶其頂分<pc n="lb"/>
                    <pb n="8b"/>
兩岐如雙玉篸揷半霄最西一峰相似面差小餘峰皆<pc n="lb"/>
鬱嵂非常但不如兩峰之詭特相傳一峰之上有文曰<pc n="lb"/>
巫不暇訪尋自縣行半里即入峽時辰巳間日未當午<pc n="lb"/>
峽間陡暗如昏暮舉頭僅有天數尺耳兩壁皆是竒山<pc n="lb"/>
其可儗十二峰者甚多烟雲映發應接不暇如是者百<pc n="lb"/>
餘里富哉其觀山也十二峰皆有名不甚切事不足録<pc n="lb"/>
神女廟乃在諸峰對岸小岡之上所謂陽雲臺髙唐觀<pc n="lb"/>
人云在來鶴峰上亦未必是神女之事據宋玉賦云以<pc n="lb"/>
                    <pb n="9a"/>
諷襄王其詞亦止乎禮義如玉色頩以頳顔羌不可兮<pc n="lb"/>
犯干之語可以槩見後世不詧一切以兒女子䙝之余<pc n="lb"/>
嘗作前後巫山髙以辯今廟中石刻引墉城記瑶姬西<pc n="lb"/>
王母之女稱雲華夫人助禹驅鬼神斬石疏波有功見<pc n="lb"/>
記今封妙用真人廟額曰凝真觀從祀有白馬将軍俗<pc n="lb"/>
傳所驅之神也巫峽山最嘉處不間隂晴常多雲氣映<pc n="lb"/>
帯飄拂不可繪畫余兩過其下所見皆然豈余經過時<pc n="lb"/>
偶如此抑其地固然行雲之語亦有所據依耶世傳巫<pc n="lb"/>
                    <pb n="9b"/>
山圖皆非是雖䕫府官廨中所畫亦不類余令畫史以<pc n="lb"/>
小舫泛中流摹寫始得形似今好事者所藏舉不若余<pc n="lb"/>
圖之真也廟有馴鴉客舟将來則迓於數里之外或直<pc n="lb"/>
至縣下船過亦送數里人以餅餌擲空鴉仰喙承取不<pc n="lb"/>
失一土人謂之神鴉亦謂之迎船鴉二十里至東奔灘<pc n="lb"/>
髙浪大渦巨艑掀舞不當一槁葉或為渦所使如磨之<pc n="lb"/>
旋三老挽招竿叫呼力爭以出渦二十里過歸州巴東<pc n="lb"/>
縣有寇忠愍公祠縣亭二柿傳為公手植九十里至歸<pc n="lb"/>
                    <pb n="10a"/>
州數里曰吒灘其嶮又過東奔土人云黄魔神所為也<pc n="lb"/>
連接城下大灘曰人鮓甕很石横卧據江十七八從人<pc n="lb"/>
船傾側水入篷窻危不濟聞交代胡長文給事已至夷<pc n="lb"/>
陵欲陸行舟車且參辰不可相避泊秭歸以須之己未<pc n="lb"/>
泊歸州峽路州郡固皆荒凉未有若歸之甚者滿目皆<pc n="lb"/>
茅茨惟州宅雖有葢瓦緣江負山偪仄無平地楚熊繹<pc n="lb"/>
始封於此篳路藍縷以啓山林其後始大奄有今荆湖<pc n="lb"/>
數千里之廣州東五里有清烈公祠屈平廟也秭歸之<pc n="lb"/>
                    <pb n="10b"/>
名俗傳以屈平被放其姊女嬃先歸故以名殆若戲論<pc n="lb"/>
好事者或書作此姊歸字倚郭秭歸縣亦傳為宋玉宅<pc n="lb"/>
杜子美詩云宋玉悲秋宅謂此縣旁有酒壚或為題作<pc n="lb"/>
宋玉東家屬邑興山縣王嬙生焉今有昭君臺香溪尚<pc n="lb"/>
存城南二里有明妃廟余嘗論歸為州僻陋為西蜀之<pc n="lb"/>
最而男子有屈宋女子有昭君閥閲如此正未易忽庚<pc n="lb"/>
申辛酉泊歸州歸故嘗隸湖北近嵗以地望形勢正在<pc n="lb"/>
峽中乃以屬䕫是矣而財賦仍隸湖北嵗輸止二萬緡<pc n="lb"/>
                    <pb n="11a"/>
而一州兩屬罷於奔命非是當别撥此緡補湖北而併<pc n="lb"/>
以歸隸䕫始盡事理壬戌泊歸州水驟退十許丈沿岸<pc n="lb"/>
灘石森然人鮓甕石亦盡出望昨夕繫舟排亭乃在半<pc n="lb"/>
山間移舟近東泊從船遷徙稍緩為暗石所觸水入船<pc n="lb"/>
幾破敗癸亥泊歸州假郡中小圃挈孥累暫駐望洋軒<pc n="lb"/>
所謂圃者崖上不能兩畝花竹蕭然有秭歸懐忠二小<pc n="lb"/>
堂前後山既髙且近堂堂廪廪迫而臨之如欲覆壓甲<pc n="lb"/>
子泊歸州長文自峽山陸行暮夜至歸鄉沱渡江往渡<pc n="lb"/>
                    <pb n="11b"/>
頭迓之余前入蜀時亦以江漲不可泝自此路來極天<pc n="lb"/>
下之艱險乃告峽州守管鑑歸州守葉黙倅熊浩及䕫<pc n="lb"/>
漕沈作礪請略修治先是過麻線堆下人告余不須登<pc n="lb"/>
山有浮屠法實於山脚刋木開路盡避麻線之厄縣尉<pc n="lb"/>
孫某作小記龕道旁石壁上余感之謂一道人獨能辦<pc n="lb"/>
此况以官司力耶乃作麻線堆詩以遺四君是時余改<pc n="lb"/>
成都路制置使號令不及峽中故以詩道之繼而四君<pc n="lb"/>
皆相聽許以鹽米募村夫鑿石治梯級其不可施力者<pc n="lb"/>
                    <pb n="12a"/>
則改從他塗除治十六七商旅遂以通行新制使之來<pc n="lb"/>
正頼此然猶歎咤行路之難特不見未修治以前耳乙<pc n="lb"/>
丑丙寅泊歸州丁卯欲解船而長文固留復泊歸州八<pc n="lb"/>
月戊辰朔發歸州兩岸大石連延蹲踞相望頑很之態<pc n="lb"/>
不可狀名五里入白狗峽山特竒峭峽左小溪入玉虚<pc n="lb"/>
洞中可容數百人三十里至新灘此灘惡名豪三峽漢<pc n="lb"/>
晉時山再崩塞江所以後名新灘石亂水洶瞬息覆溺<pc n="lb"/>
上下欲脱免者必盤博陸行以虚舟過之兩岸多居民<pc n="lb"/>
                    <pb n="12b"/>
號灘子専以盤灘為業余犯漲潦時來水漫羡不復見<pc n="lb"/>
灘擊楫飛渡人飜以為快八十里至黄牛峽上有洺川<pc n="lb"/>
廟黄牛之神也亦云助禹疏川者廟皆大峰峻壁之上<pc n="lb"/>
有黄跡如牛一黒跡如人牽之云此其神也廟門兩石<pc n="lb"/>
馬一馬缺一耳東坡所書歐陽公夢記及詩甚詳至今<pc n="lb"/>
人以此馬為有靈甚嚴憚之古語云朝發黄牛暮宿黄<pc n="lb"/>
牛三朝三暮黄牛如故言其山岧嶤終日猶望見之歐<pc n="lb"/>
陽公詩中亦引用此語然余順流而下回首即望㫁如<pc n="lb"/>
                    <pb n="13a"/>
故之語亦好事者之言耳自此以往峽山尤竒江道轉<pc n="lb"/>
至黄牛山背謂之假十二峰過假十二峰之下兩岸悉<pc n="lb"/>
是竒峰不可數計不可以圖畫摹寫亦不可以言語形<pc n="lb"/>
容超妙勝絶殆有過巫峽處歐陽公所以泝峽東遊正<pc n="lb"/>
不為黄牛廟也黄牛峽盡則扇子峽蝦蟇碚在南壁半<pc n="lb"/>
山有石挺出如大蟇呿吻向江泉出蟇背山竇中漫流<pc n="lb"/>
背上散下蟇吻垂頥領間如水簾以下於江時水方漲<pc n="lb"/>
蟇去江面纔丈餘聞水落時下更有小磯承之張又新<pc n="lb"/>
                    <pb n="13b"/>
水品亦録此泉蜀士赴廷對或挹取以為硯水過此則<pc n="lb"/>
峡中灘盡矣三十里得南岸平地田平善壩出峽舟至是<pc n="lb"/>
皆㰕泊相慶如更生舟師篙工皆有犒賜上下驩然将<pc n="lb"/>
吏以刺字通賀不待至至喜亭也舟将至平善壩青天<pc n="lb"/>
烈日中忽大風急雨傾盆食頃至壩下風定雨止晴色<pc n="lb"/>
如故若江瀆之神相送者己巳發平善壩三十里早食<pc n="lb"/>
時至峽州登至喜亭敝甚不稱坡翁之記州宅有楚塞樓<pc n="lb"/>
山谷所名古語曰荆門虎牙楚之西塞夷陵即其地自<pc n="lb"/>
                    <pb n="14a"/>
古以為重鎮三國時又為吳之西陵陸遜以為夷陵要<pc n="lb"/>
害國之闗限今吳蜀共道此地但為蕞爾荒壘耳郡圃<pc n="lb"/>
又有爾雅臺相傳郭景純註爾雅於此臺對一尖峯曰<pc n="lb"/>
郭道山景純所居也夷陵縣有歐陽公祠堂草屋一間<pc n="lb"/>
亦已圯壊對江渡即登峽山陸路之始也向余入蜀時<pc n="lb"/>
以漲江不可泝自此徒行備嘗艱厄過渡有甘泉寺山<pc n="lb"/>
上有泉及姜詩妻龎氏祠相傳為湧泉躍鯉之地傍近<pc n="lb"/>
又有姜詩泉此地之信否未决也百四十里至楊木寨<pc n="lb"/>
                    <pb n="14b"/>
宿嚮離蜀都至漢嘉則江之兩岸皆山矣入䕫州則山<pc n="lb"/>
忽陡髙無不摩雲者自嘉以來東西三千里南北綿亘<pc n="lb"/>
以入蕃夷之界又莫知其幾千里不知其幾千萬峰山<pc n="lb"/>
之多且髙大如此然自出夷陵至是回首西望則杳然<pc n="lb"/>
不復一㸃惟蒼烟落日雲平無際有登髙懐逺之歎而<pc n="lb"/>
已庚午發楊木寨八十里至江陵之枝江縣四十里至<pc n="lb"/>
松滋縣二百里至荆南之沙頭宿沙頭一名沙市辛未<pc n="lb"/>
泊沙頭道大堤入城謁諸官壬申癸酉泊沙頭江陵帥<pc n="lb"/>
                    <pb n="15a"/>
辛棄疾㓜安招遊渚宫敗荷剰水雖有野意而故時樓<pc n="lb"/>
觀無一存者後人作小堂亦草草舊對此有絳帳臺今<pc n="lb"/>
在營寨中無復遺跡章華堂在城外野寺亦粗存梗槩<pc n="lb"/>
詢龍山落帽臺云在城北三十里一小丘耳息壤在子<pc n="lb"/>
城南門外舊記以為不可犯畚鍤所及輙復如故又能<pc n="lb"/>
致雷雨唐元和中裴宙為牧掘之六尺得石樓如江陵<pc n="lb"/>
城樓狀是嵗霖雨為災用方士説復埋之一夕如舊相<pc n="lb"/>
傳如此近嵗遇旱則郡守設祭掘之畚其土於旁以俟<pc n="lb"/>
                    <pb n="15b"/>
報應往往掘至石樓之簷則雨作矣雨則復以故土還<pc n="lb"/>
覆之不聞其壤之息也然掘土而致雨則辛㓜安云親<pc n="lb"/>
驗之而信甲戌泊沙頭乙亥移舟出大江宿江瀆廟前<pc n="lb"/>
丙子發江瀆廟七十里至公安縣登二聖寺二聖之名<pc n="lb"/>
江湖間競尚之即在處佛門寺兩金剛神也此則遷之<pc n="lb"/>
殿上傳記載發跡靈異大略出於夢應云是千佛數中<pc n="lb"/>
最後者一名婁至徳一名青葉髻江岸善隤或時巨足<pc n="lb"/>
跡印其處則隤止百二十五里至石首縣對岸宿縣下<pc n="lb"/>
                    <pb n="16a"/>
石磯不可泊舟丁丑發石首百七十里至魯家洑自此<pc n="lb"/>
至鄂渚有兩塗一路遵大江過岳陽及臨湘嘉魚二縣<pc n="lb"/>
岳陽通洞庭處波浪連天有風即不可行故客舟多避<pc n="lb"/>
之一路自魯家洑入沌沌者江旁支流如流之㳌其廣<pc n="lb"/>
僅過運河不畏風浪兩岸皆蘆荻時時有人家但支港<pc n="lb"/>
通諸小湖故為盜區客舟非結伴作氣不可行偶有鄂<pc n="lb"/>
兵二百庚戌欲歸過荆南遂以舟載使偕行自魯家洑<pc n="lb"/>
避大江入沌月明行三十里宿戊寅己夘皆早暮行沌<pc n="lb"/>
                    <pb n="16b"/>
中庚辰行過所謂百里荒者皆湖濼菱蘆不復人跡巨<pc n="lb"/>
盜之所出沒月色如晝将士甚武徹夜鳴艣弓弩上弦<pc n="lb"/>
擊鼓鉦以行至曉不止早出大江午至鄂渚泊鸚鵡洲<pc n="lb"/>
前南市堤下南市在城外沿江數萬家廛閈甚盛列肆<pc n="lb"/>
如櫛酒壚樓欄尤壮麗外郡未見其比葢川廣荆襄淮<pc n="lb"/>
浙貿遷之㑹貨物之至者無不售且不問多少一日可<pc n="lb"/>
盡其盛壮如此監司帥守劉邦翰子宣而下皆來相見<pc n="lb"/>
邀飯皆曰未敢定日及欲移具舟次余笑曰若定日則<pc n="lb"/>
                    <pb n="17a"/>
莫若中秋張則莫若南樓衆亦笑許晚遂集南樓樓在<pc n="lb"/>
州泊前黄鶴山上輪奐髙寒甲於湖水下臨南市邑屋<pc n="lb"/>
鱗差岷江自西南斜抱郡城東下天無纎雲月色竒甚<pc n="lb"/>
江面如練空水吞吐平生所過中秋佳月似此夕亦有<pc n="lb"/>
數况復修南樓故事老子於此興復不淺也向在桂林<pc n="lb"/>
時黙數九年之間九處見中秋其間相去或萬里不勝<pc n="lb"/>
漂泊之歎嘗作一賦以自廣及徙成都兩秋皆略見月<pc n="lb"/>
十二年間十處見中秋去年嘗題數語於大慈樓上今<pc n="lb"/>
                    <pb n="17b"/>
年又忽至此通計十三年間十一處見中秋亦可以謂<pc n="lb"/>
之游子然余以病丐骸骨儻恩㫖垂允自此歸田園带<pc n="lb"/>
月荷耡得遂此生矣坐中亦作樂府一篇俾鄂人傳之<pc n="lb"/>
所謂十一處見中秋今略識於此始自酉年計之是年<pc n="lb"/>
直東觀戌年檥船松江垂虹亭下亥年汎陽羡罨畫溪<pc n="lb"/>
子年守栝蒼丑年内宿玉堂寅年使金次睢陽卯年自<pc n="lb"/>
西掖出泊吳興城外辰年歸石湖己午年帥桂林未申<pc n="lb"/>
年帥成都而今酉年客武昌也癸未泊鄂州南樓月色<pc n="lb"/>
                    <pb n="18a"/>
如昨夜甲申泊鄂州蜀兵逺送者封樁裹糧之具至此<pc n="lb"/>
當盡數貿易非三日不可了故為之留綂帥李川邀㸔<pc n="lb"/>
新寨鄂營昔皆茅舍今始易以瓦屋方畢四分之一登<pc n="lb"/>
壓雲寺則前後盡見周絡井井甚有條理将司中又有<pc n="lb"/>
雅歌整暇二堂皆面江山登覽超勝己酉丙戌自鄂州<pc n="lb"/>
遣送兵之半歸成都丁亥風作不可行戊子早解維欲<pc n="lb"/>
出江風不已至暮逾甚又留一夕土人云上江社前後<pc n="lb"/>
輙大風數日謂之社風上下水船悉不行果然己丑社<pc n="lb"/>
                    <pb n="18b"/>
風稍息解維小泊漢口漢水自北岸出清碧可鑑合大<pc n="lb"/>
江濁流始不相入行里許則為江水所勝渾而一色凡<pc n="lb"/>
水自兩岸出於江者皆然其行緩故得澄瑩大江如激<pc n="lb"/>
箭萬里奔流不得不濁也午後風息通行百八十里至<pc n="lb"/>
三江口宿三江之名所在多有凡水參㑹處皆稱之庚<pc n="lb"/>
寅發三江口辰時過赤壁泊黄州臨臯亭下赤土山也<pc n="lb"/>
未見所謂亂石穿空及䝉茸巉巖之境東坡詞賦微夸<pc n="lb"/>
焉郡将招集東坡雪堂郡東山壟重複中有平地四向<pc n="lb"/>
                    <pb n="19a"/>
皆有小岡環之東坡卜居時是亦有取於風水之説前<pc n="lb"/>
守鳩材欲作設㕔已而輟作雪堂故稍宏壮堂東小屋<pc n="lb"/>
榜曰東坡堂前橋亭曰小橋皆後人旁緣命之對面髙<pc n="lb"/>
坡上新作小亭曰髙寒姑取水調中語非當時故實然<pc n="lb"/>
此亭正對東岸武昌數峰亦登覽不凡處晚過竹樓郡<pc n="lb"/>
治後赤壁山上方丈一間耳轉至栖霞樓面勢正對落<pc n="lb"/>
日暉景既墮晴霞亘天末併染川醺黄酣紫照映下上<pc n="lb"/>
葢日日如此命名有㫖也樓之規製甚工問其人則曰<pc n="lb"/>
                    <pb n="19b"/>
故相秦申王生於臨臯舟中黄人作慶瑞堂於其處近<pc n="lb"/>
年撤而作栖霞云黄岡岸下素號不可泊舟行旅患之<pc n="lb"/>
余舟亦移泊一灣渚中葢江為赤壁一磯所攖流轉甚<pc n="lb"/>
駛水紋有暈散亂開合全如三峽郡議欲開澳以歸宿<pc n="lb"/>
客舟未决辛卯發黄州四十里過巴河水清澈自北岸<pc n="lb"/>
入濁流如漢口通行二百三十里至桐木溝宿壬辰發<pc n="lb"/>
桐木溝八十里至馬頭宿癸巳發馬頭百二十五里至<pc n="lb"/>
江州治琵琶亭前守曹訓子序新作通判吕勝已隸書<pc n="lb"/>
                    <pb n="20a"/>
琵琶行刻石左方甲午泊江州登庾樓前臨大江後對<pc n="lb"/>
匡廬背面皆登臨竒絶又名山大川悉萃此樓他處不<pc n="lb"/>
能兼有此獨擅之庾元亮故事本是武昌南樓後人以元<pc n="lb"/>
亮嘗刺江州故亦以庾名此樓然景物則有南樓不逮<pc n="lb"/>
者樓下思白堂正直廬山雙劍峰相傳此名最不利郡<pc n="lb"/>
中每二百年輙有兵禍父老久願更名而無定論余欲<pc n="lb"/>
取東西二林所立名之雙林乙未泊江州早出南門去<pc n="lb"/>
城百里至濓溪溪水濶尋漫流荒田中瀦為小湖郡守<pc n="lb"/>
                    <pb n="20b"/>
潘慈明伯新作周先生祠堂及小亭於溪上三十里至<pc n="lb"/>
太平興國宫在聖治峰下左則香爐石頂諸峰右則獅<pc n="lb"/>
子蓮花諸峰面對蘄黄諸山形勝之地也宫之尊神曰<pc n="lb"/>
九天採訪使者唐開元中見夢𤣥宗作廟於此南唐號<pc n="lb"/>
升元府本朝更宫而加號使者曰應元保運相傳唐建<pc n="lb"/>
廟時材木皆浮出江上命曰神運云紹興初賊李成破<pc n="lb"/>
江州縱兵大掠焚宫淨盡所存止外門數間其後道士<pc n="lb"/>
修建惟真君之殿差如法餘率因陋就寡從屋在山下<pc n="lb"/>
                    <pb n="21a"/>
及澗之外者今皆灌木生之猝不可復矣又道士輩各<pc n="lb"/>
自開户牖荒涼之象可掬入山五里至東林寺晉惠逺<pc n="lb"/>
師道瑒也自晉以來為星居寺數十年前始更十方樓<pc n="lb"/>
閣堂殿竒巧巨麗然皆非晉舊屋虎溪涓涓一溝不能<pc n="lb"/>
五尺濶逺師送客乃獨不肯過過則林虎又為號鳴焉白<pc n="lb"/>
蓮池亦不復種花獨逺公與十八賢祠堂有榜曰蓮社<pc n="lb"/>
山上五杉閣晉杉也近年為主僧所伐閣後舍利塔鳩<pc n="lb"/>
摩羅什所携來以瘞者其屋又南唐時所改作獨聰明<pc n="lb"/>
                    <pb n="21b"/>
泉如故髙仲堪與逺公談易處也凡山之故物如袈裟<pc n="lb"/>
麈扇皆已不存承平時獨有晉安帝輦佛䭾耶舍革舄<pc n="lb"/>
謝靈運貝葉經更李成亂今皆亡去成宅此寺故與西<pc n="lb"/>
林併得不爇而唐以來諸刻皆無恙最可稱者至邕寺<pc n="lb"/>
碑開元十九年作并張又新碑隂大中十年作李納兀<pc n="lb"/>
元禪師碑張庭贊書顔魯公題碑之兩側略云永泰丙<pc n="lb"/>
午真卿佐吉州夏六月次於東林仰廬阜之爐峰想逺<pc n="lb"/>
公之遺烈升神運殿禮僧伽衣觀生法師麈尾扇謝靈<pc n="lb"/>
                    <pb n="22a"/>
運翻涅槃經貝多梵筴忻慕不足聊寓刻於張李二公<pc n="lb"/>
耶舍襌師之碑側自魯公題後世因傳此石為張李碑<pc n="lb"/>
又有柳公權復寺碑大中十一年作書法尤遒麗又有<pc n="lb"/>
李肇蔡京苖紳等碑皆佳逺師塔寺西數十歩晉杉存<pc n="lb"/>
焉出虎溪門隔路有澗從東來澗上峰如屏障翠樾䝉<pc n="lb"/>
密絶似杭之靈𨼆之飛來峰下余囑主僧法才作亭名<pc n="lb"/>
曰過溪呼山夫耡治作址一夕畢僧約以冬初可斷手<pc n="lb"/>
自是東林増一勝處而余於山中亦附晉唐諸賢以不<pc n="lb"/>
                    <pb n="22b"/>
朽矣寺東北隅有作白樂天草堂樂天元和十年為州<pc n="lb"/>
司馬作堂香爐峰北遺愛寺南往來遊處焉後與寺並<pc n="lb"/>
廢今所作非元和故處也逺師塔西即西林寺恵永師<pc n="lb"/>
道場也案諸碑始於偽趙時竺曇現而成於恵永規摹<pc n="lb"/>
大略似東林而微小此地舊名香谷永先作此寺逺徙<pc n="lb"/>
而為鄰號東林至今稱二林焉主寺久不得人廊廡缺<pc n="lb"/>
壞榛蔓生之獨殿堂僅存獨餘主院一僧余入山時亦<pc n="lb"/>
藏逃不見寺有西林道場碑隋太常博士渤海歐陽詢<pc n="lb"/>
                    <pb n="23a"/>
撰大業十二年作而不著書人姓名筆意清潤微有肉<pc n="lb"/>
酷似虞永興然結字之體則全是率更法疑詢在隋時<pc n="lb"/>
作此體入唐始加勁瘦刻削也顔魯公題其碑額之上<pc n="lb"/>
亦以永泰丙午嵗遊東林時来大略謂緬懐逺現之遺烈<pc n="lb"/>
躋重閣觀張僧繇畫佛像梁武帝蹙綿繡錦囊因題歐<pc n="lb"/>
陽公譔永公碑隂然其實乃題碑額之上非碑隂也碑<pc n="lb"/>
隂别有大中時遊人題名筆法亦不凡還宿東林丙申<pc n="lb"/>
離東林飯太平宫前草市中過清虚菴在撥雲峰下晚<pc n="lb"/>
                    <pb n="23b"/>
入城廬山雖號九屏然其實不甚深山行皆繞大峰之<pc n="lb"/>
足逺望只一獨山也比他山為最髙雲繞山腹則雨雲<pc n="lb"/>
翳山頂則晴俗云廬山戴帽平地安竈廬山繫腰平地<pc n="lb"/>
安橋此語可與灧澦如象瞿唐莫上灧澦如馬瞿唐莫<pc n="lb"/>
下為對九月丁酉朔泊江州風作終日不行戊戌風小<pc n="lb"/>
止已時發江州回望廬山漸束而髙不復迤邐之狀過<pc n="lb"/>
湖口望大孤如道士冠立碧波萬頃中亦竒觀也九十<pc n="lb"/>
里至交石夾宿己亥發交石夾東望小孤如艾炷午後<pc n="lb"/>
                    <pb n="24a"/>
過之澎浪磯在其南風起波作又行食頃通行八十里<pc n="lb"/>
泊鼇背洲欲泊馬當風甚不可前江中有風則白浪頭<pc n="lb"/>
作便不可行庚子風未止强移船數里馬當對岸小港<pc n="lb"/>
中泊辛丑風少緩移舟五六里風復作波斯夾泊夾中<pc n="lb"/>
浪猶洶湧壬寅泊波斯夾日暮風息月明欲行船人閧<pc n="lb"/>
云小龍見於岸側競往觀則己夜癸卯發波斯夾至皖<pc n="lb"/>
口北岸淮山相迎綿延不絶灊皖瑯琊雲物縹渺生平<pc n="lb"/>
未曾著脚處也南岸自牛磯鴈汊行幾二百里至長風沙<pc n="lb"/>
                    <pb n="24b"/>
下口宿甲辰發長風沙百里午至池州池口泊望淮亭<pc n="lb"/>
去城南十餘里夜大風舟檝揺蕩通夕不寐乙巳泊池<pc n="lb"/>
州入城登九華樓作重九風雨陡作懶至齊山望之數<pc n="lb"/>
里間一土山極庳小上有翠微亭特以杜牧之詩傳耳<pc n="lb"/>
九華稍秀出然不逮所聞夜移舟出江却入南湖口泊<pc n="lb"/>
<hi>缺</hi>水亭丙午離池州十數里風作泊清溪口丁未泊清<pc n="lb"/>
溪九華所謂九峰者至此始見之戊申發清溪泊長風<pc n="lb"/>
沙己酉發長風沙入夾行晚泊太平州庚戌登陵歊臺<pc n="lb"/>
                    <pb n="25a"/>
臺宋武帝所作為登臨佳跡更兵燼重修草草道徑亦<pc n="lb"/>
蕪莽不治塔寺亦蕭索辛亥發太平州壬子至建康府<pc n="lb"/>
泊賞心亭下癸丑集玉麟堂甲寅乙卯泊建康從留守<pc n="lb"/>
樞密建安劉公行視新修外城自賞心亭渡南岸由雈<pc n="lb"/>
一水亭基登小輿轉至伏龜樓基徘徊望金陵山本正<pc n="lb"/>
三面至此則形勢回互江南諸山與淮山團欒應接無<pc n="lb"/>
復空闕唐人詩所謂山圍故國周遭在者惟此處所見<pc n="lb"/>
為然况遊金陵者若不至伏龜則如未始遊焉一城之<pc n="lb"/>
                    <pb n="25b"/>
勢此地最髙如龜昻首狀樓之外即是坡壠綿延無濠<pc n="lb"/>
塹自古為受敵處相傳曹彬取李煜自此入也行城十<pc n="lb"/>
之九乃下登舟至清溪閣南朝諸人為遊息處比平修<pc n="lb"/>
治為閣及小圃旁有空地可種植隸漕司不可得自清<pc n="lb"/>
溪汎舟還集玉麟丙辰發建康丁巳泊長蘆襆被宿寺中此<pc n="lb"/>
為菩提逹磨一葦浮渡處寺在沙洲之上甚雄傑江波<pc n="lb"/>
淙齧行且及門寺前舊有居人今皆蕩去岸下不可泊<pc n="lb"/>
舟移在五里所一港中寺有一葦堂以祠逹磨戊午開<pc n="lb"/>
                    <pb n="26a"/>
啓㑹慶聖節道場畢登舟己未至鎮江府閘已閉運河<pc n="lb"/>
淺淤買小舟般博不勝煩勞庚申辛酉泊鎮江壬戌發<pc n="lb"/>
鎮江久去江浙奔走川廣乍入舴艋蕭然有漁釣舊想<pc n="lb"/>
不知其身之自天末歸也癸亥盡日行甲子至常州乙<pc n="lb"/>
丑泊常州丙寅發常州平江親戚故舊來相迓者陸續<pc n="lb"/>
於道恍然如隔世焉冬十月丁卯朔雨中行不住戊辰<pc n="lb"/>
未至滸市十里泊己巳晚入盤門<pc n="lb"/>
<pc n="　"/>呉船録卷下<pc n="lb"/>
<pb n="26b"/>
                </p>
<p>
</p>
  </div>
        </body>
</text>
</TEI>