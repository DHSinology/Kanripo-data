<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>西使記</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>西使記<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>元<pc n="　"/>劉郁<pc n="　"/>撰<pc n="lb"/>
壬子嵗皇弟錫喇統諸軍奉詔西征凡六年拓境幾萬<pc n="lb"/>
里己未正月甲子常德<hi>字仁卿</hi>馳驛西覲自和林出烏遜<pc n="lb"/>
中西北行二百餘里地漸髙入站經瀚海地極髙寒雖<pc n="lb"/>
酷暑雪不消山石皆松文西南七日過瀚海行三百里<pc n="lb"/>
地漸下有河闊數里曰罕穆納夏漲以舟楫濟數日過<pc n="lb"/>
                    <pb n="1a"/>
龍骨河復西北行與巴實伯里南北相直近五百里多<pc n="lb"/>
漢民有二麥黍榖河西注瀦為海約千餘里曰赫色勒<pc n="lb"/>
巴實多魚可食有碾磑亦以水激之行漸西有城曰伊<pc n="lb"/>
瑪又西南行過博囉城所種皆麥稻山多柏不能株絡<pc n="lb"/>
石而長城居肆囿間錯土屋牕户皆琉璃城北有海鐵<pc n="lb"/>
山風出往往吹行人墮海中西南行二十里有闗曰特<pc n="lb"/>
穆爾徹辰守闗者皆漢民闗徑﨑嶇似棧道出闗至阿<pc n="lb"/>
里瑪圖城市井皆流水交貫有諸果唯瓜蒲萄石榴最<pc n="lb"/>
                    <pb n="1b"/>
佳囘紇與漢民雜居其俗漸染頗似中國又南有齊黙<pc n="lb"/>
克城居民多并汾人有獸似虎毛厚金色無文善傷人<pc n="lb"/>
有蟲如蛛毒中人則煩渇飲水立死惟過醉蒲萄酒吐<pc n="lb"/>
則解有㗜酒博囉城迤西金銀銅為錢有文而無孔方<pc n="lb"/>
至瑪哈忠以馬撁拖床遞鋪負重而行疾或曰竒爾濟<pc n="lb"/>
蘇易馬以犬二月二十四日過伊都兩山間土平民夥<pc n="lb"/>
溝洫映帶多故壘壊垣問之葢契丹故居也計其地去<pc n="lb"/>
和林萬五千里而近有河曰伊遜流洶洶東注土人云<pc n="lb"/>
                    <pb n="2a"/>
此黄河也二十八日過塔喇寺三月一日過薩蘭城有<pc n="lb"/>
浮圖諸囘紇禮拜之所三日過丕實南諸囘紇貿易如<pc n="lb"/>
上已節四日過呼展河渡船如弓鞋然土人云河源出<pc n="lb"/>
南大山地多産玉疑為崑崙山以西多龜蛇行相雜郵<pc n="lb"/>
亭客舍甃如浴室門户皆以琉璃飾之民賦嵗止輸金<pc n="lb"/>
錢十文然貧富有差八日過塔實干城大而民繁時羣<pc n="lb"/>
花正開唯梨花薔薇玫瑰如中國餘多不能名城之西<pc n="lb"/>
所植皆蒲萄粳稻有麥亦秋種其地産藥十數種皆中<pc n="lb"/>
                    <pb n="2b"/>
國所無藥物療疾甚效曰阿哲爾狀如苦參治馬鼠瘡<pc n="lb"/>
婦人損胎及打撲内損用豆許燕之自消曰阿錫爾狀<pc n="lb"/>
如地骨皮治婦人産後衣不下又治金瘡膿不出嚼碎<pc n="lb"/>
傅瘡上即出曰努格薩爾形似桔梗治金瘡及腸與筋<pc n="lb"/>
斷者嚼碎傅之自續餘不能盡録十四日過安巴河夏<pc n="lb"/>
不雨秋則雨溉田以水地多蝗有鳥飛食之十九日過<pc n="lb"/>
琳沁城其地有桑棗征西鄂囉屯駐于此二十六日過<pc n="lb"/>
瑪勒城又過諾爾桑城草皆苜蓿藩籬以柏二十九日過<pc n="lb"/>
                    <pb n="3a"/>
塔舒爾城滿山皆鹽如水晶狀近西南六七里新得國<pc n="lb"/>
曰穆錫其牛皆駝峯黒色地無水土人隔山嶺鑿井相<pc n="lb"/>
沿數十里下通流以溉田所屬山城三百五十已而皆<pc n="lb"/>
下惟檐寒西一山城名竒塔卜孤峯峻絶不能矢石丙<pc n="lb"/>
辰年王師至城下城絶髙險仰視之帽為墜諸道竝進<pc n="lb"/>
敵大驚令相和卓納色爾來納欵已而烏爾古納蘇勒坦出<pc n="lb"/>
降蘇勒坦猶國王也其父領兵别據山城令其子取之<pc n="lb"/>
七日而陷金玉寶物甚多一帶有直銀千笏者其國兵<pc n="lb"/>
                    <pb n="3b"/>
皆刺客俗見男子勇壮者以利誘之令手刃父兄然後<pc n="lb"/>
充兵醉酒扶入窟室娱以音樂美女縱其欲數日復置<pc n="lb"/>
故處既醒問其所見教之能為刺客死則享福如此因<pc n="lb"/>
授以經呪日誦葢使蠱其心志死無悔也令潜使末服<pc n="lb"/>
之國必刺其主而後已雖婦人亦然其穆錫國在西域<pc n="lb"/>
中最為兇悍威脅鄰國霸四十餘年王師既克誅之無<pc n="lb"/>
遺𩔖四月六日過竒拉爾城所産蛇皆四跗長五尺餘<pc n="lb"/>
首黒身黄皮如鯊魚口吐紫艷過阿勒鼎城密藏達爾<pc n="lb"/>
                    <pb n="4a"/>
人被髮率以紅帕勒首衣青如鬼然王師自入西域降<pc n="lb"/>
者幾三十國有佛國名克實密爾西在印毒西北葢傳釋<pc n="lb"/>
迦氏衣鉢者其人儀状甚古如世所繪達摩像不茹葷<pc n="lb"/>
酒日啖粳一合所談皆佛法禪定至暮方語丁巳嵗取<pc n="lb"/>
布達國南北二千里其王曰哈里巴其城有東西城中<pc n="lb"/>
有大河西城無壁壘東城固之以甓繪其上甚盛王師<pc n="lb"/>
至城下一交戰破勝兵四十餘萬西城陷皆盡屠其民<pc n="lb"/>
尋圍東城六日而破死者以數十萬哈里巴以舸走獲<pc n="lb"/>
                    <pb n="4b"/>
焉其國俗富庶為西域冠宫殿皆以沉檀烏木降真為<pc n="lb"/>
之壁皆以黒白玉為之金珠珍貝不可勝計其后妃皆<pc n="lb"/>
漢人所産大珠曰太嵗彈蘭石瑟瑟金剛鑚之𩔖帶有<pc n="lb"/>
直千金者其國六百餘年傳四十主至哈里巴而亡人<pc n="lb"/>
物頗秀于諸國所産馬名托必察哈里巴不悦以橙漿<pc n="lb"/>
和糖為飲琵琶三十六絃初哈里巴患頭痛醫不能治<pc n="lb"/>
一伶人作新琵琶七十二絃聴之立解土人相傳布達<pc n="lb"/>
諸國之祖故諸國皆臣服布達之西馬行二十日有天<pc n="lb"/>
                    <pb n="5a"/>
房内有天使神國之祖葬所也師名班巴爾其房中懸<pc n="lb"/>
鐵絙以手捫之心誠可及不誠者竟不得捫經文甚多<pc n="lb"/>
皆班巴爾所作轄大城數十其民富實西有密實勒國<pc n="lb"/>
國尤富地産金人夜視有光處誌之以灰翌日發之有<pc n="lb"/>
大如棗者至布達六千餘里國西即海海西有富浪國<pc n="lb"/>
婦人衣冠如世所畫菩薩状男子僧服皆善寢不去衣<pc n="lb"/>
雖夫婦亦異處有大鳥駝蹄蒼色鼓翅而行髙丈餘食<pc n="lb"/>
火卵如升許其實喇斯國出珍珠其王名烏蘇阿都巴<pc n="lb"/>
                    <pb n="5b"/>
云西南海也採珠盛以革囊止露兩手腰絙石墜入海<pc n="lb"/>
手取蚌并泥沙貯于囊中遇惡蟲以醋噀之即去既得<pc n="lb"/>
蚌滿囊撼絙舟人引出之往往有死者印毒國去中國<pc n="lb"/>
最近軍民一千二百萬户所出細藥大胡桃珠寶烏木<pc n="lb"/>
雞舌賔鐵諸物國中懸大鐘有訴者撃之司鐘者紀其<pc n="lb"/>
事及時王官亦紀其名以防姦欺民居以蒲為屋夏大<pc n="lb"/>
熱人處水中己未年七月烏林國阿必鼎蘇勒坦來降城<pc n="lb"/>
大小一百二十民一百七十萬山産銀黒契丹國名竒<pc n="lb"/>
                    <pb n="6a"/>
勒揚王名和達瑪鼎蘇勒坦聞王大賢亦來降其巴爾斯<pc n="lb"/>
大城獅子雄者鬃尾如纓拂傷人吼則聲從腹中出馬<pc n="lb"/>
聞之怖溺血狼有鬃孔雀如中國畫者惟尾在翅内每<pc n="lb"/>
日中振羽香猫似土豹糞溺皆香如麝鸚鵡多五色風<pc n="lb"/>
駝急使乗日可千里鵓鴿傳日亦千里珊瑚出西南海<pc n="lb"/>
取以鐵網髙有至三尺者蘭赤生西南海山石中有五<pc n="lb"/>
色鴨其價最髙金剛鑚出印毒以肉投大澗底飛鳥食<pc n="lb"/>
其肉糞中得之薩巴爾出西海中葢蝳蝐之遺精蛟魚<pc n="lb"/>
                    <pb n="6b"/>
食之吐出年深結成價如金其假者即犀牛糞為之也<pc n="lb"/>
骨篤犀大蛇之角也解諸毒龍種馬出西海中有鱗角<pc n="lb"/>
牝馬有駒不敢同牧被引入海不復出皁鵰一産三卵<pc n="lb"/>
内一卵生犬灰色而毛短隨母影而走所逐禽無不獲<pc n="lb"/>
者壠種羊出西海以羊臍種土中溉以水聞雷而生臍<pc n="lb"/>
系地中及長驚以木臍斷便行齧草至秋可食臍内復<pc n="lb"/>
有種又一婦人解馬語即知吉凶甚騐其怪異等事不<pc n="lb"/>
可殚紀往返凡一十四月郁歎曰西域之開始自張騫<pc n="lb"/>
                    <pb n="7a"/>
其土地山川固在也然世代浸逺國號變易事亦難考<pc n="lb"/>
今之所謂瀚海者即古金山也印毒即漢身毒也曰駝<pc n="lb"/>
鳥者即安息所産大馬爵也宻實勒即唐拂菻地也觀<pc n="lb"/>
其土産風俗可知已又新唐書載拂菻去京師四萬里<pc n="lb"/>
在西海上所産珍異之物與今日地里正同葢無疑也<pc n="lb"/>
中統四年三月記<pc n="lb"/>
<pc n="　"/>
                    <pc n="lb"/>
<pc n="　"/>西使記<pc n="lb"/>
<pb n="7b"/>
                </p>
<p>
</p>
  </div>
        </body>
</text>
</TEI>