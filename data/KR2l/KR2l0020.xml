<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>晝簾緒論</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>晝簾緒論<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>胡太初<pc n="　"/>撰<pc n="lb"/>
<pc n="　"/>
                    <pc n="　"/>盡已篇第一<pc n="lb"/>
莅官之要曰亷與勤不特縣令應爾也然縣有一州之<pc n="lb"/>
體而視民最親故亷勤一毫或虧其害於政也甚烈且<pc n="lb"/>
人孰不知亷吾分内事也物交勢迫浸不自由素貧賤<pc n="lb"/>
者有妻子啼號之撓素富貴者有口體豢養之需喜聲<pc n="lb"/>
                    <pb n="1a"/>
譽則飾厨傳以娛賓務結托則厚苞苴以通好又其甚<pc n="lb"/>
者婚男嫁女囊帛匱金皆此焉是資雖欲亷得乎貪黷<pc n="lb"/>
亡恥之人固不暇恤稍有畏清議者亦不過曰吾上不<pc n="lb"/>
竊取於公帑下不妄取於民財足矣收買飲食素有官<pc n="lb"/>
價吾行之奚愧供需賓客例敷吏貼吾循之奚怍不知<pc n="lb"/>
以官價買民物民貧其何以堪而責吏供需他日吏以<pc n="lb"/>
曲法受賂敗令責之得無愧辭乎故其要莫若崇儉茍<pc n="lb"/>
能儉則買物不必仗官價以求多也燕賓不必科吏財<pc n="lb"/>
                    <pb n="1b"/>
以取樂也苞苴不必講厨傳不必豐也莅官之日無異<pc n="lb"/>
處家之時而用官之財不啻如用己之財斯可矣又孰<pc n="lb"/>
不知勤吾職分之當然也聰明有限事機無窮竭一人<pc n="lb"/>
之精神以抳衆人之姦詭已非易事況有愚暗無庸者<pc n="lb"/>
<pc n="　"/>一切聽可否於吏手茍且取具者率多黜智能於不用<pc n="lb"/>
甚則銜杯嗜酒吹竹彈絲圖享宦逰之樂遂至獄訟經<pc n="lb"/>
年而不决是非易位而不知詞訴愈多事機愈夥卒不<pc n="lb"/>
免於司敗之見詰縱有銳意自强者幾何人哉自其醻<pc n="lb"/>
                    <pb n="2a"/>
應日繁心力日耗方虞稅駕息肩之無其所何幸吏牘<pc n="lb"/>
已備俛首涉筆終亦歸於茍道而已故其要莫若清心<pc n="lb"/>
心既清則雞鳴聽政所謂一日之事在寅也家務盡屏<pc n="lb"/>
所謂公爾忘私也勿以酒色自困勿以荒樂自戕也今<pc n="lb"/>
日有某事當决某牒當報財賦某色當辦禁繫某人當<pc n="lb"/>
釋時時察之汲汲行之毋謂姑俟來日則事無不理而<pc n="lb"/>
此心亦寧矣吁此亷勤之大略也他猶有可言也心不<pc n="lb"/>
可不平平心則物情無往不燭怒不可或遷遷怒則吏<pc n="lb"/>
                    <pb n="2b"/>
民將受其枉其令必簡其政必和非時營繕所合力懲<pc n="lb"/>
託辭科輸所當痛革子弟門客勿令與外人吏輩交接<pc n="lb"/>
或恐有往來結托之嫌則禍起蕭牆若何拯療吏民婦<pc n="lb"/>
女勿令其出入織絍貿易或恐有交通闗節之謗則事<pc n="lb"/>
干閨閫未易施行勿帶醫術或有干請難以相從勿置<pc n="lb"/>
親隨處之内外皆所不便在已者既已曲盡則何施不<pc n="lb"/>
可何事不公何盤根錯節之足慮哉故愚以盡已冠之<pc n="lb"/>
篇首云<pc n="lb"/>
                    <pb n="3a"/>
<pc n="　"/>
                    <pc n="　"/>臨民篇第二<pc n="lb"/>
令為民父母以慈愛為車以明斷為軏而行之以公恕<pc n="lb"/>
斯得矣今之為令者知有財賦耳知有簿書期㑹耳獄<pc n="lb"/>
訟一事已不遑悉盡其心撫字云乎哉教化云乎哉昔<pc n="lb"/>
陽城自署曰催科政拙撫字心勞考下下陽城已矣誰<pc n="lb"/>
肯甘心下考而竭其撫字之誠者不知九重以赤子授<pc n="lb"/>
之令固望其字吾民也而可孤所寄乎故令視事之初<pc n="lb"/>
其先務有四曰崇學校夫士者民之望也鄉校者議政<pc n="lb"/>
                    <pb n="3b"/>
之地也諸學奠謁之餘便當延見衿佩假之以辭色將<pc n="lb"/>
之以禮意詢風俗之利病諮政事之得失廪餼必豐課<pc n="lb"/>
試必謹其端厚俊秀者奬異之其詞訟蔓及者覆䕶之<pc n="lb"/>
其陵辱衣冠者懲治之則士恱而知慕矣曰奬孝弟人<pc n="lb"/>
情敬其父兄則子弟恱故當首延父老以寓敬愛之意<pc n="lb"/>
然後博詢鄉曲其有孝友著聞行義卓異者必屈己求<pc n="lb"/>
見必置酒登延䕶其門閭寛其力役使邑人靡然知傚<pc n="lb"/>
或有兄弟訟財親族互訴者必曲加諷諭以啓其愧恥<pc n="lb"/>
                    <pb n="4a"/>
之心以弭其乖爭之習聽其和允勿事研窮則民俗歸<pc n="lb"/>
厚矣曰勸農桑令以勸農繫銜朝廷以勸農著令非不<pc n="lb"/>
勤至今也不然歲二月望為文數行率同僚出近郊集<pc n="lb"/>
父老讀之飲食鮮少甚至折錢事畢即自攜酒肴妓女<pc n="lb"/>
宴賞竟夕實意安在哉令到官之始不必姑俟來春便<pc n="lb"/>
當以農桑衣食之本諄諄然喻之而所以妨害病擾之<pc n="lb"/>
者必懲必戒則民斯咸安其業矣曰略勢分令為近民<pc n="lb"/>
之官而今也民視令不啻如天之逺如神明之可畏銜<pc n="lb"/>
                    <pb n="4b"/>
寃茹苦無由得入令尹之門幸而獲至其前則吏卒禁<pc n="lb"/>
訶笞扑交錯畏懦者已神銷氣沮矣故欲通下情莫若<pc n="lb"/>
大啓門庭屏去吏卒躬自呼之几席之前康色詰問以<pc n="lb"/>
盡其所欲言其壅蔽不得達者則設鑼縣門之外俾自<pc n="lb"/>
扣擊如是則民情無有不獲自盡者矣行斯四者他如<pc n="lb"/>
賑恤之不可不時追逮之不可或濫毋事横斂毋事酷<pc n="lb"/>
刑非甚不便於民不必好為更革非甚宜益於民不必<pc n="lb"/>
輕為興舉其餘節目皆當次第而廣充之雖然愛民之<pc n="lb"/>
                    <pb n="5a"/>
要尤先於使民逺罪夫民之麗刑豈皆頑而好犯哉愚<pc n="lb"/>
䝉無知故抵冒而不自覺令宜以其條律之大者榜之<pc n="lb"/>
牆壁明白戒曉曰某事犯某法得某罪使之自為趨避<pc n="lb"/>
其或有犯到官哀矜而體察之照法所行與殺一等亦<pc n="lb"/>
忠厚之徳也若悉欲盡法施行則必流於酷矣昔卓茂<pc n="lb"/>
為密令諭其民曰我以禮教汝汝必無怨惡以律治汝<pc n="lb"/>
汝何所措其手足乎吁此仁人之言也凡為令者宜寫<pc n="lb"/>
一通置之座右<pc n="lb"/>
                    <pb n="5b"/>
<pc n="　"/>
                    <pc n="　"/>事上篇第三<pc n="lb"/>
令領一邑太守察之諸監司察之所以防汙虐戒曠敗<pc n="lb"/>
也公正自飭亷謹自將固令所當持循職事攸闗尤合<pc n="lb"/>
加察轉漕司惟財賦耳縣道賦入自有定數率是輸之<pc n="lb"/>
郡家本自無甚干涉其他户婚詞訴吾惟决之以公奚<pc n="lb"/>
懼焉常平茶鹽司惟廩役與鹽課爾不産鹽不繫銜處<pc n="lb"/>
於鹽無預若齊民之産役公吏之敘役與夫常平義倉<pc n="lb"/>
之斂散吾無偏私無侵移又奚懼焉惟提㸃刑獄司則<pc n="lb"/>
                    <pb n="6a"/>
視諸司為獨重何則刑獄民命所係茍有過誤厥咎匪<pc n="lb"/>
輕殺傷多委同官驗視安知其無或疎鹵乎罪囚淹禁<pc n="lb"/>
動經歲月安保其無或疾病乎結解公事惟憑供款又<pc n="lb"/>
安信其果無飜異乎有一於兹便罹憲網故惟在我者<pc n="lb"/>
無往不謹不審而又得部使者察其忠實寛其鞭驅庶<pc n="lb"/>
乎可以免厥咎也其次本州則視憲司為尤重何則州<pc n="lb"/>
縣一家也令之視守猶子弟之於父兄也情茍不通事<pc n="lb"/>
無可集若財賦若獄訟若日生事務無一不與相闗而<pc n="lb"/>
                    <pb n="6b"/>
縣之最被害者莫若不時專人每專人一來陵蔑名分<pc n="lb"/>
擒捽吏貼大者數百千小者百餘千方得其去又其次<pc n="lb"/>
二稅專差吏拘催酒稅專差吏監督日食之供需公事<pc n="lb"/>
之懇告令無不聽命惟謹甚而擅興威福轄養娼妓需<pc n="lb"/>
覓器用裒取錢物無所不有令謁郡之始便當明稟史<pc n="lb"/>
君某職事不敢不勉而縣家茍有不逮亦乞加體恤之<pc n="lb"/>
仁仍乞給紫袋厯二道絡驛往來彼此咸銜名書之庶<pc n="lb"/>
幾事情無有不達而文移之督促可省也如經兩月事<pc n="lb"/>
                    <pb n="7a"/>
不辦集然後甘受專人之擾慢令之罰若稅賦虧日額<pc n="lb"/>
酒稅虧月額者率十之四五却乞遣吏監督不然告寛<pc n="lb"/>
轡勒容竭其長夫州家亦欲集事爾差專人差公吏豈<pc n="lb"/>
其得已令若恃其相容遂至弛怠公事不集財賦不登<pc n="lb"/>
亦奚咎夫郡之督促哉雖然奉法循理盡瘁效職監司<pc n="lb"/>
郡守之難事猶可也惟是臺幙郡僚或捧檄經從或移<pc n="lb"/>
書請託賓餞稍有不至奉承稍有不䖍賢明仁厚之人<pc n="lb"/>
固能推誠相亮否則情好易睽間隙易啟始於職事相<pc n="lb"/>
                    <pb n="7b"/>
闗之際捃摭横生甚而使長㑹聚之時譏讒肆入葢有<pc n="lb"/>
隂中其毒而獲戾者多矣故令之待臺幕郡僚者寧過<pc n="lb"/>
於勤毋失之怠寧過於恭毋失之簡寧過於委曲毋失<pc n="lb"/>
之率意而徑行此亦可以杜無妄之災矣<pc n="lb"/>
<pc n="　"/>
                    <pc n="　"/>僚寀篇第四<pc n="lb"/>
縣之有僚寀兄弟等也兄弟有鬩牆之釁則家用不和<pc n="lb"/>
何以幹蠱而禦侮哉縣僚本無慢長官之心而每有與<pc n="lb"/>
令不相能者非他也令挾長以臨僚寀僚宷復睚眦不<pc n="lb"/>
                    <pb n="8a"/>
相下勢必至於睽且忌不和縣無州郡黜陟之權合轍<pc n="lb"/>
而馳同舟而濟令茍怡怡相與孰不竭力以佐令乎然<pc n="lb"/>
相得每難而相失每易公事分委佐㕔俾之書判或意<pc n="lb"/>
見偶異或請托所牽未能與令意合令輒自行改判或<pc n="lb"/>
牒請再擬則其情易以相失孰若平心量酌其是否過<pc n="lb"/>
㕔面議使之欣然竄易而無怨心乎佐㕔吏人有過令<pc n="lb"/>
遞呼上杖之於庭縣吏或有咆哮佐官亦復自行鞭撻<pc n="lb"/>
遂致彼此猜忌因成讐隙則其情易以相失孰若致委<pc n="lb"/>
                    <pb n="8b"/>
曲於其本官令其自行决遣使之赧然愧服而無怨心<pc n="lb"/>
乎丞簿而下俸入極微曽不足以養亷而令輒拖壓累<pc n="lb"/>
月令雖不明支已俸却或於官錢移易貸用其何以得<pc n="lb"/>
同僚之心故同僚俸給須當按月支送或一時匱乏則<pc n="lb"/>
明以相告令亦不當先支己俸及有移貸之私收支簿<pc n="lb"/>
厯使之通知可也如是則又孰不悟然相體能與縣家<pc n="lb"/>
同休戚乎令始至之日必延見僚寀歴述弊端悃愊無<pc n="lb"/>
華肝膽相照職事闗係彼此明言毋懐忍以含怒㕔吏<pc n="lb"/>
                    <pb n="9a"/>
問牒彼此斥絶毋嗜聽以相猜心同一人事同一體則<pc n="lb"/>
政和而民受其福矣豈惟民之幸亦令之幸也雖然同<pc n="lb"/>
官皆忠良之士固自悉無可慮彼有沈鷙狠戾者或狹<pc n="lb"/>
才以相陵或侵權以相撓或隂謫長官之短或樂受讒<pc n="lb"/>
者之言則將奈何哉令豈無假故疾病勢必委佐官暫<pc n="lb"/>
攝而攝者輒變亂其統紀縣道庫眼亦有屬佐㕔司掌<pc n="lb"/>
及有財賦合屬佐㕔催督者而佐官輒視為己物不與<pc n="lb"/>
縣道通融則又將奈何哉吁此當以誠感不當以勢爭<pc n="lb"/>
                    <pb n="9b"/>
<pc n="　"/>以誠感則禮意必周懇白必豫使之自有所不敢為以<pc n="lb"/>
勢爭則意義日睽讐隙日甚或相訐或互申弊有不可<pc n="lb"/>
勝救者此令所當深戒而早圖者也<pc n="lb"/>
<pc n="　"/>
                    <pc n="　"/>御吏篇第五<pc n="lb"/>
人皆曰御吏不可不嚴受賕必懲無赦不知縣之有吏<pc n="lb"/>
非臺郡家比臺郡之吏有名額有廩給名額視年勞而<pc n="lb"/>
遞升廩給視名額而差等故人人皆有愛惜己身之意<pc n="lb"/>
顧戀室家之心乃若縣吏則不然其來也無名額之限<pc n="lb"/>
                    <pb n="10a"/>
其役也無廩給之資一人奉公百指待哺此猶可也縣<pc n="lb"/>
官日用則欲其買辦燈燭柴薪之屬縣官生辰則欲其<pc n="lb"/>
置備星香圖綵之類士夫經從假寓館舍則輪次排辦<pc n="lb"/>
臺郡文移專人追逮則裒金遣發其他貪黷之令誅求<pc n="lb"/>
科罰何可勝紀嘻彼財何自來哉稍有貲産者又孰肯<pc n="lb"/>
為吏哉非飢寒亡業之徒則駔狡弄法之輩非私下盗<pc n="lb"/>
領官物則背理欺取民財爾愚嘗妄思周官胥徒府史<pc n="lb"/>
之制有名職廩稍之供是以吏皆亷平俗亦醇厚今時<pc n="lb"/>
                    <pb n="10b"/>
殊事異縣道財賦煎熬捄過不暇給而暇辦吏俸哉此<pc n="lb"/>
說殆類談何為令之計者亦不過曰亷以率之耳其身<pc n="lb"/>
正不令而行常堂供需生辰獻夀等一切罷去我既不<pc n="lb"/>
科求於吏吏縱未知悛改在我責之可無愧辭然後弄<pc n="lb"/>
權者必懲犯法者必斥至有稍能任事之人令或倚以<pc n="lb"/>
為用彼輒妄自誇說謂事無大小是非曲直率由於我<pc n="lb"/>
汝乞我金若干我令汝事必勝已而果然甚至駕說於<pc n="lb"/>
本官以為巧取之地吏之溪壑未飽而令之惡聲已彰<pc n="lb"/>
                    <pb n="11a"/>
矣間有縣令精强者一切不肯任吏吏則廣說道理曲<pc n="lb"/>
為㳺揚使之不容不從其言此術又不行則必於令啓<pc n="lb"/>
處之間自與儕伍私相評議使其語隂入於令之耳令<pc n="lb"/>
不之察謂其無心之言從而信之而不知已墮其計中<pc n="lb"/>
矣吏之姦詭萬狀最不可不深防密察故欲吏之不受<pc n="lb"/>
賂斷無可行之策但使事事清明人無觀望知吏之不<pc n="lb"/>
必囑賄之不可行已為政之善矣乃若俗自醇厚吏自<pc n="lb"/>
亷平非如前所謂循周官之制不可也波流日靡孰挽<pc n="lb"/>
                    <pb n="11b"/>
而東徒增太息云爾<pc n="lb"/>
<pc n="　"/>
                    <pc n="　"/>聽訟篇第六<pc n="lb"/>
孔子曰聽訟吾猶人也必也使無訟乎人情漓靡機事<pc n="lb"/>
横生已難使之無訟惟盡吾情以聽之而已縣道引詞<pc n="lb"/>
類分三八始至之日多者數百少者亦以百數令憚其<pc n="lb"/>
煩遂有展在後次併引者不知省訟固自有道若憚煩<pc n="lb"/>
拖後積壓愈多雖竭其精神難理矣或謂不拘日子有<pc n="lb"/>
狀即受可免積壓然縣家事多若日日引詞則訴牒紛<pc n="lb"/>
                    <pb n="12a"/>
委必將自困不若間日一次引詞却將鄉分廣狹分撘<pc n="lb"/>
遇一則引某鄉狀遇三則引某鄉狀遇五遇七遇九各<pc n="lb"/>
引某鄉狀不得攙越庶幾事簡易了且彼有一時忿激<pc n="lb"/>
便欲投詞需日稍久怒解事定必有和勸而不復來者<pc n="lb"/>
此其當行者一也分鄉定日此止可為常事設若鬭毆<pc n="lb"/>
殺傷水火盗賊不測等事亦俾待次不亦晩乎却如前<pc n="lb"/>
之說置鑼於縣門之外不以早晩咸得自擊鑼鳴令即<pc n="lb"/>
引問與之施行若有事情急迫合救應者便與救應合<pc n="lb"/>
                    <pb n="12b"/>
追捕者便與追捕合驗視者便與驗視却不可因循失<pc n="lb"/>
事此其當行者二也詞訟到官類是増撰事理妄以重<pc n="lb"/>
罪誣人如被毆必曰殺傷索財必曰刼奪入其家必誣<pc n="lb"/>
以作竊侵墳界必誣以發墓此類真實固有而假此以<pc n="lb"/>
覬有司之必與追治者亦多要當明立榜文嚴反坐之<pc n="lb"/>
法須令狀尾明書如虚甘伏反坐六字異時究竟果涉<pc n="lb"/>
虚偽斷當以其罪罪之則人知畏而不敢飾詞矣此其<pc n="lb"/>
當行者三也詞訟在官不與結絶所以愈見多事每一<pc n="lb"/>
                    <pb n="13a"/>
次受牒新訟無幾而舉詞者往往居十之七八徒費有司<pc n="lb"/>
之閱視徒勞人户之陳請不若先行告示凡有詞在官<pc n="lb"/>
如易於剖析即與施行但有追㑹不齊究實未到合聽<pc n="lb"/>
有司區處不應疊疊陳詞今以兩月為期如兩月之外<pc n="lb"/>
不覩冇司結絶方許舉詞不然並不收理此其當行者<pc n="lb"/>
四也縣道每有姦狡頑囂之人專以教唆詞訟把持公<pc n="lb"/>
事為業先當榜文曉諭使之盡革前非若有犯到官定<pc n="lb"/>
行勘杖刺環押出縣界必懲無赦凡遇引問兩爭應答<pc n="lb"/>
                    <pb n="13b"/>
之辭與狀款異此必有教唆把持之人也須與研窮根<pc n="lb"/>
勘重寘于罰此其當行者五也凡與一人競訴詞内必<pc n="lb"/>
牽引其父子兄弟七五人甚至無涉之家偶有宿憾亦<pc n="lb"/>
輒指其婦女為證意謂未辨是非且得追呼一擾費耗<pc n="lb"/>
其錢物陵辱其婦女此風最不可長令須察其事勢輕<pc n="lb"/>
重止將緊要人㸃追一兩名若婦女未可遽行追呼且<pc n="lb"/>
須下鄉審責供狀待其緊急方可引追此其當行者六<pc n="lb"/>
也不應為有罪不許因事告事法令昭然而今之為令<pc n="lb"/>
                    <pb n="14a"/>
者喜聞人家隠微於是告訐之風滋長甚至收人白劄<pc n="lb"/>
子見之施行於是益無忌憚妄行指摘而民無寧居之<pc n="lb"/>
日矣此亦合預行榜諭告訐者未問虚實先坐不應為<pc n="lb"/>
罪若狀詞本訴之外因而告首其家隠微者亦勿聽理<pc n="lb"/>
併先坐罪此其當行者七也引到詞人供責必須當㕔<pc n="lb"/>
監視能書者自書不能者止令書鋪附口為書當職官<pc n="lb"/>
隨即押過其事輕理明不待證㑹者自可隨手决遣若<pc n="lb"/>
涉追證費勘㑹亦只憑此初供最不可押下案致令胥<pc n="lb"/>
                    <pb n="14b"/>
曹得以恐脅說誘而使之變易真情此其當行者八也<pc n="lb"/>
大凡蔽訟一是必有一非勝者恱而負者必不樂矣愚<pc n="lb"/>
民懵無知識一時為人鼔誘自謂有理故來求訴若令<pc n="lb"/>
自據法理斷遣而不加曉諭豈能服負者之心哉故莫<pc n="lb"/>
若呼理曲者來前明加開說使之自知虧理宛轉求和<pc n="lb"/>
或求和不從彼受曲亦無辭矣此其當行者九也令每<pc n="lb"/>
遇决一事案牘紛委憚於徧閱率令吏摘撮供具謂之<pc n="lb"/>
事目不知一受人囑其理長者不為具出而理短者反<pc n="lb"/>
                    <pb n="15a"/>
為聲說以此斷决多誤不若令自逐一披覽案卷切不<pc n="lb"/>
要案吏具單兼勝者固有理而負者亦未嘗無道理可<pc n="lb"/>
說特不若勝者之多耳令合先述其是而折其非則負<pc n="lb"/>
者雖欲番訴不可得矣此其當行者十也此姑論其大<pc n="lb"/>
略若夫隨機應變遇事酌裁神而明之使民宜之則在<pc n="lb"/>
明有司<pc n="lb"/>
<pc n="　"/>
                    <pc n="　"/>治獄篇第七<pc n="lb"/>
刑獄重事也犴狴惡地也人一入其中大者死小者流<pc n="lb"/>
                    <pb n="15b"/>
又小者亦杖寧有白出之理脫或差誤胥吏奚恤其咎<pc n="lb"/>
必屬之令縱可逃陽罰亦必損隂德詎可不加謹哉一<pc n="lb"/>
曰禁繫必審二曰鞫視必親三曰牆壁必完四曰饑寒<pc n="lb"/>
必究五曰疾病必察六曰疑似必辨七曰出入必防令<pc n="lb"/>
每有私忿怒輒置人囹圄兩爭追㑹未圓亦且押下佐<pc n="lb"/>
㕔亦時有遣至者謂之寄收長官多事漫不暇省遂致<pc n="lb"/>
因循淹延不知一人坐獄闔户抱憂飽暖失時疾病傳<pc n="lb"/>
染殆有甚可慮之事而又有合共處不合共處者葢兩<pc n="lb"/>
                    <pb n="16a"/>
爭若使異牢則有賂者可使獄吏傳狀藁通信息而無<pc n="lb"/>
賂者必被其害孰若使之共處可以互相察視乎健訟<pc n="lb"/>
之徒樂入囹圄因得以唆教獄辭變亂情節孰若别處<pc n="lb"/>
<pc n="　"/>一牢而使之不得與餘囚相近乎羸老之人必察其有<pc n="lb"/>
無疾病或致沈重徒見費力婦人女子必察其有無娠<pc n="lb"/>
孕脫有墮墜無以自明此所以禁繫之不可不審也在<pc n="lb"/>
法鞫勘必長官親臨今也令多憚煩率令獄吏自行審<pc n="lb"/>
問但視成款僉署便為一定甚至有獄囚不得一見知<pc n="lb"/>
                    <pb n="16b"/>
縣之面者不知吏逼求賄賂視多寡為曲直非法拷打<pc n="lb"/>
何罪不招令合戒約推款不得自行訊鞫公事無小大<pc n="lb"/>
必令躬自喚上詰問再三頑狡不伏盡情然後量施笞<pc n="lb"/>
榜周官有五聽之法亦以獄情難測不可專事箠楚也<pc n="lb"/>
在法一更三㸃長官親自定牢今也聽政無暇則委佐<pc n="lb"/>
官飲酒相妨則委典押不知脫有逃逸咎將誰執况吏<pc n="lb"/>
輩受賂則雖重囚亦與釋放安寢無賂則雖散禁亦必<pc n="lb"/>
加之縲絏最不可不躬自檢察昔熊子復宰暨陽日間<pc n="lb"/>
                    <pb n="17a"/>
不時趨獄㸃視夜則置一鈴其索直達寢所夜半掣鈴<pc n="lb"/>
獄卒應喏否則必罰由是並無不測之慮最為可法此<pc n="lb"/>
所以鞫視之不可不親也今在在州縣獄多有頽牆敗<pc n="lb"/>
壁不甚完固者固當亟加整葺然罪囚姦態萬狀尤宜<pc n="lb"/>
深防每有獄吏受重囚賂放其自便日間囚以飲水為<pc n="lb"/>
名將水潠壁浸漬泥濕夜深則鑚壁踰牆倐然而遁吏<pc n="lb"/>
卒睡熟無由知覺洎覺則追之已無及矣此最利害令<pc n="lb"/>
當審量罪囚輕重重者勿使處近壁之匣牆之上必加<pc n="lb"/>
                    <pb n="17b"/>
以茨壁之内必夾以板每五日一次躬自巡行相視有<pc n="lb"/>
不完處隨加修補戒飭吏卒每夜不可止留一人直更<pc n="lb"/>
須要每更輪流兩三人明燭巡視諸牢次早令出㕔先<pc n="lb"/>
詣獄㸃名然後僉押文字日以為常牆壁之當完者如<pc n="lb"/>
此獄囚合給糧食自當於經費支破有因縣道匱乏而<pc n="lb"/>
責諸吏者不知官給尚欲減尅而可使吏供輸乎寧節<pc n="lb"/>
他費此不可節也人當日給米二升鹽菜錢十文朝已<pc n="lb"/>
晩申立定程式獄子聲喏報覆令躬㸃視然後傳入其<pc n="lb"/>
                    <pb n="18a"/>
有家自送飯者當即傳與仍㸃檢夾帶毒藥刀仗銅鐵<pc n="lb"/>
器皿文字之屬春夏天氣蒸鬱須與疎其忩櫺蠲其穢<pc n="lb"/>
汙使不至卑濕奥渫致興疫癘如稍向寒便當糊飾户<pc n="lb"/>
牖支給綿炭使各得温䁔和適可免疾患饑寒之當究<pc n="lb"/>
者如此不幸獄囚有以疾病告者將奈何哉曰此不可<pc n="lb"/>
不察也有實病而吏不以告者有未嘗病而吏誣以告<pc n="lb"/>
者葢吏視囚猶犬豕不甚經意初有小病不加審詰必<pc n="lb"/>
待困重方以聞官甚至死而後告者若有貲之囚吏則<pc n="lb"/>
                    <pb n="18b"/>
令其詐病巧為敷說以覬責出漸為脫免之地此令所<pc n="lb"/>
當深察責在推司日具有無疾病申令於㸃視之際又<pc n="lb"/>
自躬加審察如以病告者且與召醫治療日申增減其<pc n="lb"/>
甚困頓不可支者然後責令親屬保識前去若必待病<pc n="lb"/>
重方始聞官者推吏必寘於罰不然萬一死者接踵憲<pc n="lb"/>
司歲計人多令能免咎乎又不幸獄情有疑似而難明<pc n="lb"/>
者將奈何乎曰此不可不辨也世固有畏懼監繫覬欲<pc n="lb"/>
早出而妄自誣伏者矣又有吏務速了强加拷訊逼令<pc n="lb"/>
                    <pb n="19a"/>
招認者矣亦有長官自恃己見妄行臆度吏輩承順㫖<pc n="lb"/>
意不容不以為然者矣不知監繫最不可泛及拷訊最<pc n="lb"/>
不可妄加而臆度之見最不可恃以為是也史傳所載<pc n="lb"/>
耳目所知以疑似受枉而死而流而伏辜者何可勝數<pc n="lb"/>
諺曰捉賊須捉贓捉姦須捉雙此雖俚言極為有道故<pc n="lb"/>
凡罪囚供款必須事事著實方可憑信不然萬一逼人<pc n="lb"/>
於罪使無辜者受枉罰令得無愧於心乎乃若獄門出<pc n="lb"/>
入之禁其責專在當日推司監牢嚴行拘督應當日而<pc n="lb"/>
                    <pb n="19b"/>
抛離不到者有罰吏卒非係在獄而輒入者有罰令自<pc n="lb"/>
㸃察之外許人告訐罪人水火茶飯各須有人監臨事<pc n="lb"/>
畢即入元處不得放令閒散逐牢内門無故不得輒開<pc n="lb"/>
若家屬傳送茶食不得私令與囚相見吏卒亦不得因<pc n="lb"/>
而與之傳遞信息漏泄獄情此皆所當深致其防者也<pc n="lb"/>
夫縣獄與州郡不同州郡專設一官故防閑曲盡縣令<pc n="lb"/>
期㑹促迫財賦煎熬於獄事每不暇詳謹罪之小者縣<pc n="lb"/>
得自行决遣罪之大者雖必申州而州家亦惟視縣款<pc n="lb"/>
                    <pb n="20a"/>
為之憑據則縣獄豈不甚重而令之任責豈容不曲盡<pc n="lb"/>
其心哉故愚於此反覆諄複不嫌於贅<pc n="lb"/>
<pc n="　"/>
                    <pc n="　"/>催科篇第八<pc n="lb"/>
今之作縣者莫不以催科為先務而其弊有不勝言者<pc n="lb"/>
最是鄉胥走弄簿籍漫漶不惟驅督不登縣受郡之責<pc n="lb"/>
抑亦逼抑過甚民受官之害邇者廷紳奏請以十户為<pc n="lb"/>
一甲一甲之中擇管額多者為首承帖拘催自浙而江<pc n="lb"/>
往往行之已徧今不當别為規約止是就此察其弊而<pc n="lb"/>
                    <pb n="20b"/>
圖其官民兩不相病者為善耳愚嘗思之去官之病者<pc n="lb"/>
為說有三去民之病者為說亦有三其一曰民户合管<pc n="lb"/>
産業籍之於縣縣道合抱稅額籍之於州州視額督趣<pc n="lb"/>
縣視産起催此常式也然多有坍廢有逃絶郡雖迫之<pc n="lb"/>
縣縣實無可催者官之與吏徒被督責不若先與刷具<pc n="lb"/>
事故數目實計若干申州乞差官究實與蠲其額容俟<pc n="lb"/>
他時興復仍舊起催仍申省部照㑹或太守難之令能<pc n="lb"/>
於合催財賦盡數趣辦使郡用不至匱乏當亦自能聽<pc n="lb"/>
                    <pb n="21a"/>
從也其二曰起催稅物例是勒逐鄉鄉胥供具合管數<pc n="lb"/>
目以憑給引不知鄉胥與富强之家素相表裏有稅未<pc n="lb"/>
即具上或不盡具至有每年不曽輸官者却止將善良<pc n="lb"/>
下户先具催數或多科尺寸逼令輸納此只合選稍公<pc n="lb"/>
實吏人具出等則先次起催上三等而後徐及四等以<pc n="lb"/>
下户令又自將前兩年産稅簿㸃看如吏人當具而不<pc n="lb"/>
具與夫當催而不催者皆有罰所以不用新造簿而必<pc n="lb"/>
用舊簿者防鄉胥為欺也若諉曰升降不等過割不時<pc n="lb"/>
                    <pb n="21b"/>
畢竟田主雖易而田則未嘗易自可挨究官物之所在<pc n="lb"/>
如是則無陷失之患其三曰每日催到官錢至夜方有<pc n="lb"/>
定數已難入庫多是寄留廊頭或公吏處遂至侵貸移<pc n="lb"/>
易或有止以虚數影過者其法合置兩大櫃且與權行<pc n="lb"/>
收鎖來早或躬親或委官㸃數入庫不可因循又須擇<pc n="lb"/>
家計稍溫行止稍明冇親戚保識人充庫子每旬休與<pc n="lb"/>
之㸃視及將收支簿厯驅磨其庫壁須用板夾持十分<pc n="lb"/>
堅固待其欺瞞侵盗之後雖斷刺估籍與夫抑勒衆人<pc n="lb"/>
                    <pb n="22a"/>
填納亦無及矣此去官之病當爾其一曰甲帖之設本<pc n="lb"/>
以優役户今乃以困官户葢起催本是户長之責今官<pc n="lb"/>
户不應役者亦承帖催科矣姑置勿論但差甲首之時<pc n="lb"/>
弊倖尤多有囑者稅額雖多乃與分為三數引而常為<pc n="lb"/>
甲下户矣無囑者稅額雖少乃與最少下户同引而常<pc n="lb"/>
為甲首矣不特先期輸納而甲下十標欲其分給人户<pc n="lb"/>
有居於縣市者有居於外都者安能一一識認其家最<pc n="lb"/>
為被擾莫若各隨都分等則分差一等户止與一等共<pc n="lb"/>
                    <pb n="22b"/>
甲仍不許將合納數目分作别引其納足乞改付下次<pc n="lb"/>
者案吏不得邀阻違許執覆將吏科斷其二曰民户之<pc n="lb"/>
受害者莫甚於已納重追皆由案吏不相闗照鄉胥不<pc n="lb"/>
與銷豁夫先期樂輸本是畏法而㸃追苛擾與未納同<pc n="lb"/>
又且呈鈔繳引分外費用人誰肯先輸乎此合責之典<pc n="lb"/>
吏每日將已納户名逐項銷豁若泛常引標成見印給<pc n="lb"/>
者須要典押用保明印子若不時㸃追令自判押者兼<pc n="lb"/>
要鄉胥保明即非重追如虚甘罪異時或有以重追訴<pc n="lb"/>
                    <pb n="23a"/>
者必加罪於保明之人其三曰妄攤之弊尤不可不禁<pc n="lb"/>
夫官户輸納多憑幹人鄉户則憑攬子二稅起催之初<pc n="lb"/>
係攬幹各於逐處領錢入已輒將移易盗用逮官司催<pc n="lb"/>
督嚴緊却妄稱已出與某人合係某人抱納將來追㑹<pc n="lb"/>
明白之後固自不可逃隠但圖一時且得抵捱數限逐<pc n="lb"/>
旋措辦而被攤被追者果何辜哉下户之頑狡姦猾者<pc n="lb"/>
計亦出是要須每遇追到供攤者先責狀附案如虚甘<pc n="lb"/>
受欺隠官司之罰然後方與追理事果虚妄斷在必懲<pc n="lb"/>
                    <pb n="23b"/>
此去民之病當爾夫有田則有賦頑猾抵官者誠所當<pc n="lb"/>
治而善良樂輸者要當與之覆䕶其大要則合於移割<pc n="lb"/>
加之意焉葢産去稅存不可不察民有以出業報者便<pc n="lb"/>
當闗㑹受業之家割稅歸户然後却與除退庶幾無泛<pc n="lb"/>
追無濫罰無推攤抵捱之弊此則正本澄原之地也<pc n="lb"/>
<pc n="　"/>
                    <pc n="　"/>理財篇第九<pc n="lb"/>
縣自常賦之外一孔不可妄取諸民雖有理財之策奚<pc n="lb"/>
其施亦惟於酒稅加之意而已酒稅解郡月有常額措<pc n="lb"/>
                    <pb n="24a"/>
辦不及亦懐惴惴之憂況望其餘裕可助縣用哉雖然<pc n="lb"/>
經理有方亦未嘗不沛然也今之言酒者不過曰官課<pc n="lb"/>
之所以不行者私酤害之爾貼榜張旗旉遶巷陌鳴鑼<pc n="lb"/>
拽隊遍走街坊脫有斗升敗獲到官便輒枷訊禁繫累<pc n="lb"/>
月蕩其生理妨其營趂率至於饑餓病困之域猶之可<pc n="lb"/>
也人有私隙者便輒誣以鬻酤密來首陳意在擾害官<pc n="lb"/>
司不問虚實輒差弓手轎畨數十為羣持杖突入遍搜<pc n="lb"/>
房室繞打牆圍無異於大刼盗不知人之所以冒法私<pc n="lb"/>
                    <pb n="24b"/>
飲者皆由官醖不堪入口我茍留情酒政六物必良其<pc n="lb"/>
在庫也謹滲漏隠瞞之弊其在店也防夾和尅退之欺<pc n="lb"/>
酒司之外專差典押吏人各一名任責措置如發賣流<pc n="lb"/>
通利息增衍則典押吏人酒司酒匠皆量支犒賞否則<pc n="lb"/>
有罰官醖既多且㫖誰肯私飲以自速辜故雖𣙜禁不<pc n="lb"/>
嚴驅之亦不從矣今之言稅者不過曰官額之所以不<pc n="lb"/>
登者商賈瞞隠爾於是嚴搜邏之策遣差攔頭弓手等<pc n="lb"/>
輩於界首攔截動至三數十里之外誅求客旅溪壑亡<pc n="lb"/>
                    <pb n="25a"/>
厭得厚賂則私與放行徑不令其到務商稅不伏予以<pc n="lb"/>
賂者則被擒到官倍稅之外費用如故猶之可也其所<pc n="lb"/>
差攔頭弓手又復將帶㳺手惡少遍走鄉村以捉稅為<pc n="lb"/>
名打斃人家雞犬搶奪行旅籠仗固有望風畏遁轉相<pc n="lb"/>
告報取他道而去者矣不知督促之嚴征斂之重是乃<pc n="lb"/>
驅之使不敢至不若多出手榜四散貼示明諭重征之<pc n="lb"/>
弊自此革絶照則例合行收稅一貫文者今且權收八<pc n="lb"/>
百或九百其攔典合千人等費用一切痛革商稅一畢<pc n="lb"/>
                    <pb n="25b"/>
便給由子證應出縣更不許攔典稽滯乞覓若商旅不<pc n="lb"/>
經縣務投稅輒行私路遁去為本縣所獲定將物貨倍<pc n="lb"/>
稅之外更與勘斷令衆候替斷不輕貸葢取之雖少而<pc n="lb"/>
來者則多課利自然盈衍孰不願出其塗哉此外則有<pc n="lb"/>
牛驗醋息與夫茶麥牙契免丁房賃自可隨宜拘確近<pc n="lb"/>
來諸邑别欲増衍多有出賣官紙者吏人行遣人户投<pc n="lb"/>
詞非官紙不用此本非法令所許若縣道藉此支用已<pc n="lb"/>
非一日難於頓罷姑與循舊但不可創例作俑耳今之<pc n="lb"/>
                    <pb n="26a"/>
士大夫又有專務科罰者公吏有過則令罰直若干人<pc n="lb"/>
户論訴理曲合與斷罪乃以修造為名各罰錢入官若<pc n="lb"/>
干不知此錢果歸何地耶甚而羅織罪名恣行抄估信<pc n="lb"/>
受妄狀没人産業皆令所當深懲而痛革者也若夫坊<pc n="lb"/>
場經總役錢等多屬佐㕔故不復云云<pc n="lb"/>
<pc n="　"/>
                    <pc n="　"/>差役篇第十<pc n="lb"/>
有身斯有役而民之畏役甚於畏死葢百年治生壊於<pc n="lb"/>
一年之充役而其患之大者在於催科始則用財囑托<pc n="lb"/>
                    <pb n="26b"/>
期於脫免中則逃亡死絶被抑填陪終則箠楚禁錮連<pc n="lb"/>
年莫脫其勢不至於傾家蕩産鬻妻賣子不止也吁置<pc n="lb"/>
産以養身而反因産以害身亦可悲已今既行紹興甲<pc n="lb"/>
首之法可免稅長催頭之責則應役者不過輯保伍應<pc n="lb"/>
期㑹而已民亦不至甚憚而巧計以求免也況自嘉定<pc n="lb"/>
間朝廷主張義役自處婺舉行馴至諸郡邑莫不響應<pc n="lb"/>
行之既久官民咸以為便昔有持庾節者乃獨深惡義<pc n="lb"/>
役其說專謂利上户而不利下户便富民而不便貧民<pc n="lb"/>
                    <pb n="27a"/>
葢視産出財固為均適而平日産力鮮少未嘗充役者<pc n="lb"/>
乃因義役例被敷金及有管掌不得其人或致侵漁盗<pc n="lb"/>
用又不免再行科率故深以為民病不知義役本美事<pc n="lb"/>
但止令合充役人裒金聚廩而不及未嘗充役者兼令<pc n="lb"/>
出財户輪年掌管萬一虧折亦有責償之地便為盡善<pc n="lb"/>
何必深惡之耶今在在州縣多是義役若猶未也亦宜<pc n="lb"/>
勸勉為之萬一事勢或有難行止合從官司每歲差役<pc n="lb"/>
則其要當先委佐官驅磨産力簿及許人陳首詭挾俟<pc n="lb"/>
                    <pb n="27b"/>
簿書物力一定然後照各鄉則例物力及若干方令充<pc n="lb"/>
役最小者充一年或半年倍與倍差者各隨多寡增年<pc n="lb"/>
限循環充周而復始如是則亦無物力髙而歇役近與<pc n="lb"/>
物力低而歇役久者爭執之患若有元係不應充役白<pc n="lb"/>
脚而近來增置田産歸併詭挾物力亦當及役則且差<pc n="lb"/>
白脚仍為圖掲之坐右以便閱視某都某人某日當滿<pc n="lb"/>
每將滿數月前先行擬差下次役人告示知委如差不<pc n="lb"/>
當仰即來陳理不許臨役方行推托葢近來官司多是<pc n="lb"/>
                    <pb n="28a"/>
役滿方差下次人被差之人不問當否且行推托圖得<pc n="lb"/>
遷延待就役時已被其捱過若干月日矣而烽火盗賊<pc n="lb"/>
等事無人任責最為利害今之鄉司差役率是受賂甲<pc n="lb"/>
訴不當則轉而差乙乙訴不當則轉而差丙此風尤不<pc n="lb"/>
可長使前之所差非則鄉胥豈得無罪前之所差是則<pc n="lb"/>
今豈應復改而至於再至於三耶若當職官自能參酌<pc n="lb"/>
簿籍從公定差當無是非舛錯之患差定合具圖子申<pc n="lb"/>
倉司照㑹以杜其妄訴之漸則所差既當而民斯樂於<pc n="lb"/>
                    <pb n="28b"/>
就役矣<pc n="lb"/>
<pc n="　"/>
                    <pc n="　"/>賑恤篇第十一<pc n="lb"/>
歲獲大有家用平康不惟民之幸實令之幸一罹災歉<pc n="lb"/>
何事不生若流離若剽奪若死者相枕藉啼饑連阡陌<pc n="lb"/>
豈非令之責哉故不幸而疫癘倐興則當遣吏抄劄家<pc n="lb"/>
數人口命醫給藥支錢付米其全家在寢者官為庸倩<pc n="lb"/>
丐徒看直每日兩次㸃察其因病不救者官為辦給函<pc n="lb"/>
木仍支錢與之津送或不幸而盗賊竊發則當下都申<pc n="lb"/>
                    <pb n="29a"/>
嚴保伍每五家為一甲五小甲為一大甲保長統之有<pc n="lb"/>
警則鳴梆集衆協力勦捕捕到則官支犒賞激厲其餘<pc n="lb"/>
若乞兵防拓若出榜撫諭皆當隨宜行之其有水火挻<pc n="lb"/>
災人民離散者當禀白州郡借貸錢米人各以若干米<pc n="lb"/>
給之若干錢貸之使之整理室廬興復生業不贍則咨<pc n="lb"/>
目徧白不被害上户量物力借貸併與貸給齊民許其<pc n="lb"/>
一月之後日償若干官却以其所償者償之上户償之<pc n="lb"/>
州家此策不虧官而便民最為盡善若但知賑給則恐<pc n="lb"/>
                    <pb n="29b"/>
如曾南豐所謂相率日待二升之廪於上勢不暇乎他<pc n="lb"/>
為吾恐官之所給無已時而民之不復業如故也其有<pc n="lb"/>
旱澇傷稼民食用艱者當勸諭上户各自貸給其農佃<pc n="lb"/>
直至秋成計貸過若干官為給文墨仰作三年償本主<pc n="lb"/>
其逃遁逋負者官為追督懲治葢田主資貸佃户此理<pc n="lb"/>
當然不為科擾且亦免費官司區處官之所當處者只<pc n="lb"/>
市户耳却以官錢貸米鋪户令其往外郡邑販米出糶<pc n="lb"/>
但要有米可糴却不可限其價直米纔輻輳價自亷平<pc n="lb"/>
                    <pb n="30a"/>
雖無待開廣惠倉可也若先君宰金谿兩年值歉只行<pc n="lb"/>
此策民用無饑不可不知也然此皆為災歉設也非令<pc n="lb"/>
所願聞也平居無事令所以恤民者惟蠲放僦金耳雨<pc n="lb"/>
𤾉祈禱大暑極寒固所當行甚而知縣無以邀民之譽<pc n="lb"/>
或到官或生辰或轉秩循資或差除薦舉率放免若干<pc n="lb"/>
日至有一歲放及太半者不知僦金既已折閱誰肯以<pc n="lb"/>
屋予人積至塌壊傾摧不復整葺而民益無屋可居矣<pc n="lb"/>
是葢不知貧富相資之義者也令果能以恤民為心也<pc n="lb"/>
                    <pb n="30b"/>
則政必簡刑必清毋濫追毋久繫不以科敷傷民力不<pc n="lb"/>
以土役妨民時果何事而不可行吾恤之之心哉<pc n="lb"/>
<pc n="　"/>
                    <pc n="　"/>用刑篇第十二<pc n="lb"/>
縣無甚重之刑小則訊大則决又大則止於杖一百而<pc n="lb"/>
已吏民無甚愆過便輒以杖一百加之不知罪或大於<pc n="lb"/>
此又將何術以處之哉而況行杖者或觀望聲勢或接<pc n="lb"/>
受賄賂行遣之時殆同兒戲此非所以使人畏乃所以<pc n="lb"/>
使人玩也愚謂杖一百之刑最不可數施訊决亦止可<pc n="lb"/>
                    <pb n="31a"/>
十數下若大杖止七五下或十下須令如法决遣馭下<pc n="lb"/>
嚴峻然後人自畏服初不在乎數目之多徒為行杖者<pc n="lb"/>
賣弄耳若杖一百却留為極典非大過犯大愆誤不施<pc n="lb"/>
須令人人畏懼而不敢犯此則省刑之大略也每姦盗<pc n="lb"/>
辟囚獲到之初首行腿訊多至二三百下此其不可者<pc n="lb"/>
一也葢被獲到官沿途縶縛拷打或饑餓困頓已非一<pc n="lb"/>
日若又即從而訊决多有斃於杖下者孰若徑押下獄<pc n="lb"/>
明正典刑耶豪强之家論訴鄰里官司不問是非便與<pc n="lb"/>
                    <pb n="31b"/>
行遣此其不可者二也葢杖决雖微王法攸寓不可妄<pc n="lb"/>
加無罪豈應副人情之具若徇其私請張其聲勢將來<pc n="lb"/>
武斷鄉曲稔惡積愆欲救之無及矣盗賊累犯合與刺<pc n="lb"/>
環今有初犯及盗不滿疋者一為勢利所怵便與斷刺<pc n="lb"/>
不知鞭撻至慘肌膚猶有可完之時一經刺環瘢痕永<pc n="lb"/>
無可去之理所犯出於一時不得已而被罪至於終身<pc n="lb"/>
不雪此所當戒者三也凶惡害民合與永鎖今有偶觸<pc n="lb"/>
長官之怒及勢家所惡者便與幽之囹圄繫之尉寨不<pc n="lb"/>
                    <pb n="32a"/>
知罪不至死一身之困躓難逃身既被囚數口之饑寒<pc n="lb"/>
孰給所謂破家縣令皆是之類此所當戒者四也乃若<pc n="lb"/>
用刑之節如入夜有禁遇日當禁皆當時時警省老幼<pc n="lb"/>
不及疾孕不加皆當事事審察令甲備著毋待多云然<pc n="lb"/>
又有三說一我醉二彼醉三羸瘠葢我醉而行刑則傍<pc n="lb"/>
觀必以使酒疑我萬一果有過當雖悔奚追彼醉而加<pc n="lb"/>
刑則酣酎之中何知畏懼萬一挾酒陵犯取辱貽羞羸<pc n="lb"/>
瘠而受刑則必其人飲食之闕違氣力之困憊笞箠之<pc n="lb"/>
                    <pb n="32b"/>
下尤有不可測者今又有人求加於杖一百之外自知<pc n="lb"/>
徒流以上不可用乃輒槌折手足尤為殘忍集事某罪<pc n="lb"/>
國有彛章法外成人豈字民之官所當為者戒之哉戒<pc n="lb"/>
之哉<pc n="lb"/>
<pc n="　"/>
                    <pc n="　"/>期限篇第十三<pc n="lb"/>
凡事非信不集況一邑之事至為總總一令之威無甚<pc n="lb"/>
赫赫乃使期限不信號令不肅其何以行之哉故其要<pc n="lb"/>
莫先於立限之堅然立限有别應限有程泛當追㑹止<pc n="lb"/>
                    <pb n="33a"/>
給到限許其三次申展三展未圓厥罰訊若干然後换<pc n="lb"/>
給定到許其二次申展二展又未了厥罰决若干仍换<pc n="lb"/>
給不展引此則誠不可復展矣若更稽違則當勘杖若<pc n="lb"/>
干枷監追集如有督捕緊切之事則當徑出定到之引<pc n="lb"/>
或不展引拘確如前然或恐縣道有十分緊急事務非<pc n="lb"/>
可以頃刻稽違斷欲必集者則當給加牌不展别此牌<pc n="lb"/>
引違則有大罰如勘錮如傳都皆當先示戒警又須以<pc n="lb"/>
不數用為尊一歲之中才二數次給發非有大故不發<pc n="lb"/>
                    <pb n="33b"/>
亦可凡限當展不展敢於故意藏匿者厥罰則視限之<pc n="lb"/>
重輕立限之别如此都有廣狹地有逺近當量其力使<pc n="lb"/>
之可以趂赴其去縣五十里以上及地分稍廣隔涉溪<pc n="lb"/>
嶺者每限以七日或十日為約下此者則以五日為約<pc n="lb"/>
此合先考逺近廣狹之數預立規式置簿明署某都限<pc n="lb"/>
例十日或七日某都限例五日逮給限之時須令直日<pc n="lb"/>
㕔吏就案頭隨即抄記以俟令之自行稽察應限之程<pc n="lb"/>
又如此夫上之役下固欲集事下之應役亦欲事集以<pc n="lb"/>
                    <pb n="34a"/>
免過爾而今之里正以期㑹不報被笞索者纍纍也其<pc n="lb"/>
弊在於上之給引泛濫而無統甚至一次當限累數十<pc n="lb"/>
引追逮百餘輩其里正之代役者自知應赴不及必遭<pc n="lb"/>
笞决於是併與其可以辦集者一切稽違却遍求被追<pc n="lb"/>
者之賂其意以為十違二三與十違七八被杖等爾何<pc n="lb"/>
苦不求賂哉由是事愈難集此葢役之者非宜自難責<pc n="lb"/>
其下之必應也要當先令限司立定規式每都一限給<pc n="lb"/>
引不得過十件如事多十引之外餘引與給後限若里<pc n="lb"/>
                    <pb n="34b"/>
正違引一件與免笞兩件量加笞决三件四件各决若<pc n="lb"/>
干甚至十違八九則勘杖錮身不容輕貸呈比之初令<pc n="lb"/>
限司先自具出某都申展若干件照約束合若何行遣<pc n="lb"/>
其追人見到者謂之著到别作一沓其止是申展者謂<pc n="lb"/>
之蹺申又别作一沓然後令視牘判行庶乎上不煩而<pc n="lb"/>
下不慢此亦拘限之大綱也<pc n="lb"/>
<pc n="　"/>
                    <pc n="　"/>勢利篇第十四<pc n="lb"/>
今之從政者類以抑强扶弱為能其說曰貴者勢燄熏<pc n="lb"/>
                    <pb n="35a"/>
灼而喑嗚叱咤可使賤者奪氣富者田連阡陌而指麾<pc n="lb"/>
拱揖可使貧者吞聲吾能中立不移劘貴沮富故凡以<pc n="lb"/>
勢利至者不問是否例與摧抑嘻彼有畏首畏尾惴惴<pc n="lb"/>
焉勢利之臨曲法徇情奉承惟謹求以為自全自媚之<pc n="lb"/>
計者是誠不足齒矣然使一切以抑强扶弱為說亦豈<pc n="lb"/>
中道哉夫挾貴以陵人固有之矣亦豈無不驕者乎挾<pc n="lb"/>
富以傲物固有之矣亦豈無好禮者乎使其例以矯世<pc n="lb"/>
絶俗為心而不問其事之曲直非是則此風既長佃者<pc n="lb"/>
                    <pb n="35b"/>
得以抗主强奴悍婢得以慢其弱子寡妻以至姦猾之<pc n="lb"/>
徒飾為藍縷而市井小輩陵辱衣冠末流將奈何哉故<pc n="lb"/>
吾惟平心以遇物則其政平矣孟子曰為政不難不得<pc n="lb"/>
罪於巨室巨室者一鄉之望也齊民之所依倚者也其<pc n="lb"/>
間有道義重士文獻故家過從往來儘可以問政請益<pc n="lb"/>
植材潤屋積粟盈囷緩急凶荒亦欲其捐有濟無巨室<pc n="lb"/>
本未嘗得罪於我而我乃遽以抑强扶弱之說先入乎<pc n="lb"/>
其心因得罪於巨室不知巨室果何負於邑大夫哉其<pc n="lb"/>
                    <pb n="36a"/>
有陵轢善良欺慢寡弱或武斷於鄉曲或羅織於平民<pc n="lb"/>
事若到官所當照法剖决然使小人無知蔑有名分因<pc n="lb"/>
事以咆哮乗醉以憑陵詎容不與之懲戒乎其有聲勢<pc n="lb"/>
陵人慘酷御下或吞併他人財産或强占他人婦女被<pc n="lb"/>
苦有訴所合盡法施行然使頑狡行竊誣頼主家租債<pc n="lb"/>
不伏了還界至輒行侵易詎容不與之理直乎户門有<pc n="lb"/>
故封狀過㕔當據其可否判行若兜攬闗節為他人致<pc n="lb"/>
委曲此合平時預行禀白雖痛絶力卻其奚辭追陪節<pc n="lb"/>
                    <pb n="36b"/>
序饋遺往來當審度辭受酬答若因有懇禱遂以賄賂<pc n="lb"/>
相及此合明示嫌疑力與巽避將之以委曲之意其奚<pc n="lb"/>
怨夫律己未至處事不公一妄庸人亦得以有辭於我<pc n="lb"/>
以誠敬相與以禮意相遇彼雖挾勢與利其敢以撓吾<pc n="lb"/>
之政哉故愚謂勢利之交固不當委曲以相承亦不必<pc n="lb"/>
矯元以自異平居交際言語相歡非意相干可以理遣<pc n="lb"/>
在我自有定論若惴惴然懼其持我疑其凂我思所以<pc n="lb"/>
為防閑抑遏之道亦非為政之善者也<pc n="lb"/>
                    <pb n="37a"/>
<pc n="　"/>
                    <pc n="　"/>逺嫌篇第十五<pc n="lb"/>
禮經曰决嫌疑明是非夫我本無有他也而使人得以<pc n="lb"/>
疑似之迹議我妄一男子葢已不便於此况出而為政<pc n="lb"/>
將正己以正人乎故我未嘗私且怠也而人或以是而<pc n="lb"/>
疑我是必有不公不勤之迹有以召人之疑我未嘗貪<pc n="lb"/>
且濫也而人或以是疑我是必有不亷不正之迹有以<pc n="lb"/>
召人之疑一事可疑將無事而不疑之矣一日可疑將<pc n="lb"/>
無日而不疑之矣䝉是疑也我知之尚不可辨况人未<pc n="lb"/>
                    <pb n="37b"/>
必肯以是告我而人之疑我已自藉藉積而傳之道路<pc n="lb"/>
達之臺府厥害豈淺鮮哉故君子於嫌疑是非之間最<pc n="lb"/>
當早正其微而力逺其迹也且賓朋逰謁所不可辭自<pc n="lb"/>
令延之書院或别室於是邑人相與語曰某往來甚密<pc n="lb"/>
某款話甚久情好必甚相得利病可以悉言凡有訴在<pc n="lb"/>
官詞理甚虧之人往往輻輳其門而請託之路開矣甚<pc n="lb"/>
者賣㕔角打筆套甲乞我金若干當為轉達百里乙有<pc n="lb"/>
請亦若是飛葢馳轂趨謁縣齋語話移時倐然而退則<pc n="lb"/>
                    <pb n="38a"/>
告甲與乙曰已為致委曲矣實未嘗及齒也他日令决<pc n="lb"/>
其事必有一勝則如約取金曰將以納之琴堂令何辜<pc n="lb"/>
而受此名哉愚謂納謁之時例止當於公㕔相見吏民<pc n="lb"/>
共覩自難致疑但使禮貌有加彼自不以我為慢也且<pc n="lb"/>
節序宴㑹所不可廢自聚集娼妓出入宅堂其間子弟<pc n="lb"/>
館客相見既密戲謔寧無賢者固不為是然𤓰田李下<pc n="lb"/>
寧免相疑一語乖邪便輒傳播萬口喧籍動生風波而<pc n="lb"/>
非䙝之謗興矣其甚者多買姬妾却令妓女之精於樂<pc n="lb"/>
                    <pb n="38b"/>
藝者教習歌舞出入無間笑語無時豈惟管絃之聲轉<pc n="lb"/>
徹於街坊抑亦淫辟之語浸入於閨閫情好稠密事體<pc n="lb"/>
叵量縱能潔身其他尤有難於防閑檢柅者令亦何利<pc n="lb"/>
而為此舉哉愚謂燕㑹之時非得台旨妓女不許輒入<pc n="lb"/>
宅堂若旬休公暇欲與寮寀士友㑹聚只為文字清飲<pc n="lb"/>
彼當不以我為簡也剖决公事自有公理正法吾亦何<pc n="lb"/>
心其間但自知縣懈怠多令吏人納案俟暇隙看閱或<pc n="lb"/>
呼吏人入與評議或令吏人擬撰判藁於是或者得以<pc n="lb"/>
                    <pb n="39a"/>
疑其受成吏手矣要當於公㕔之側幕帟一室遇暇則<pc n="lb"/>
據胡床披案牘不必使吏至前也收到官錢自有庫眼<pc n="lb"/>
封閉吾亦何私其間但自知縣過慮或恐帑吏侵貸盗<pc n="lb"/>
賊鑚窺乃令分管别庫或俾寄留宅堂於是或者得以<pc n="lb"/>
疑其萌意漁獵矣要當謹固壁落精擇司帑切不可率<pc n="lb"/>
意移徒徒涉難明之迹其他疑似招謗固亦多端難以<pc n="lb"/>
筆舌盡述但令每處一事必須昭晰明白如水清之無<pc n="lb"/>
滓如止水之無波則彼雖欲㸃汙吹颺殆有不可得者<pc n="lb"/>
                    <pb n="39b"/>
若曰我此心平正無愧俯仰足矣奚必規規然逺嫌辨<pc n="lb"/>
迹求以示人哉殆恐將來或有悔尤必自嫌之不逺迹<pc n="lb"/>
之不辨始雖噬臍無及矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="40a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>晝簾緒論<pc n="lb"/>
<pb n="40b"/>
                </p>
<p>
</p>
  </div>
<div>
    <p>
<pc n="lb"/>
                    
<pc n="　"/>晝簾緒論跋<pc n="lb"/>
<pc n="　"/>愚守栝之明年親友陶雲翔寄晝簾緒論一編來曰<pc n="lb"/>
<pc n="　"/>子前二十載遺我先君使善治邑香谿者也我謹蔵<pc n="lb"/>
<pc n="　"/>不敢墜今子統邑七治之皆善不善子之事盍還以<pc n="lb"/>
<pc n="　"/>淑諸愚閲之矍然既而劃然大笑有客在傍慫慂因<pc n="lb"/>
<pc n="　"/>又慨然曰教玉人琢玉愚所不敢也與吾寮宷同歸<pc n="lb"/>
<pc n="　"/>於振職寡過愚所深願也敬聞命筆吏尋以謄繕煩<pc n="lb"/>
<pc n="　"/>猥告乃傳諸梓寳祐改元仲夏吉日天台胡太初識<pc n="lb"/>
<pb n="1a"/>
                </p>
<p>
</p>
  </div>
        </body>
</text>
</TEI>