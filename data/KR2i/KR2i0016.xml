<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蜀檮杌卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>蜀檮杌卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>張唐英<pc n="　"/>撰<pc n="lb"/>
王建字光圖其先潁川郾城人後徙居項城隆眉廣顙<pc n="lb"/>
身長七尺與晉暉軰以剽盜為事被重罪繫許昌而<pc n="lb"/>
獄吏縱之使去武當僧處洪謂曰子骨相異常貴不<pc n="lb"/>
可言何自䧟為盜建感其言因𨽻軍於忠武而節度<pc n="lb"/>
使杜審權拔為列校從討王仙芝有功所乘馬死剖之<pc n="lb"/>
得一小蛇於心間私自異之秦宗權據淮西募建補<pc n="lb"/>
                    <pb n="1a"/>
軍虞候廣明中僖宗幸蜀建與晉暉韓建張造李師泰<pc n="lb"/>
同謀率三千人奔行在僖宗大喜乃分其兵使建等五<pc n="lb"/>
人主之號隨駕五都田令孜皆録為假子駕還分典<pc n="lb"/>
神策軍光啟元年令孜與河中王重榮有隙移鎮易<pc n="lb"/>
定重榮遂舉兵向闕二年正月僖宗再幸興元以建<pc n="lb"/>
為清道使負玉璽以從至堂塗驛而邠寕昌符朱玫<pc n="lb"/>
等遣人焚棧道建翼僖宗過於煙熖中夜宿坂下僖宗<pc n="lb"/>
枕建膝而寢賜以金劵至褒中以建遥領璧州刺史令<pc n="lb"/>
                    <pb n="1b"/>
孜懼禍求為西川監軍以楊復恭代為觀軍容使復恭<pc n="lb"/>
慮建不附已出為利州防禦使十月駕還楊守亮鎮興<pc n="lb"/>
元屢召建建疑其圖已遂招豪猾八千攻陷閬州殺楊<pc n="lb"/>
行遷入據其城自稱刺史十一月昭宗即位陳敬瑄叛<pc n="lb"/>
於成都慮建與東川顧彦朗膠固為患頗憂之令孜曰<pc n="lb"/>
建吾子也可折簡召之遂與建書曰中原多故惟三蜀<pc n="lb"/>
可以偷安陳公恢廓無疑同建大事吾父子輔之無不<pc n="lb"/>
可也建大喜領兵趨成都敬瑄參謀李乂謂曰建今之<pc n="lb"/>
                    <pb n="2a"/>
姦雄狼顧乆矣必不為人下若為將校亦非公之利建<pc n="lb"/>
至東川敬瑄遣人止之建怒進攻破鹿頭入據漢州進<pc n="lb"/>
攻成都顧彦朗亦懼建反戈相襲上表雪其罪建亦奏<pc n="lb"/>
請擇大臣帥蜀乃召宰相韋昭度為成都尹割卬蜀黎<pc n="lb"/>
雅置永平軍於卬州以建為節度使建發兵迎昭度於<pc n="lb"/>
劍門敬瑄不受代昭度於城東置行府以建為衙内都<pc n="lb"/>
指揮使大順元年十月建度敬瑄垂敗心冀全蜀乃入<pc n="lb"/>
白昭度曰相公興數萬之衆未有討賊之效而饋運不<pc n="lb"/>
                    <pb n="2b"/>
繼大衆囂然今闗東藩鎮相噬圖傾國家社稷朝廷姑<pc n="lb"/>
息不暇相公為國大臣其心安忍不如東還以清中原<pc n="lb"/>
此根本之䇿也劍外之事願以相委必不負驅策昭度<pc n="lb"/>
猶豫未決建陰令軍士擒昭度帳下吏駱保蒼頭保禄<pc n="lb"/>
臠食之昭度大懼乃以符節付建即日東還詔復敬瑄<pc n="lb"/>
官令建罷兵歸卬州建不從急攻成都令孜懼登城與<pc n="lb"/>
建語曰老夫與八哥素厚何為相厄如此建曰建與軍<pc n="lb"/>
容有父子之恩何心敢忘但太師負國而朝廷使建討<pc n="lb"/>
                    <pb n="3a"/>
之茍太師改心便可釋憾令孜與敬瑄議以勢不可敵<pc n="lb"/>
其夕令孜持符印即建營授之翌日以成都讓建自稱<pc n="lb"/>
留後表陳其事龍紀元年春制授成都尹西川節度副<pc n="lb"/>
使仍知節度事管内觀察處置雲南八國招撫等使敬<pc n="lb"/>
瑄廢處雅州以其子為刺史既行建遣殺於三江令孜<pc n="lb"/>
仍監其軍四月以令孜陰附鳳翔擒下獄饑死光化三<pc n="lb"/>
年詔建私門立㦸加中書令封琅琊王四年封建西平<pc n="lb"/>
王<pc n="lb"/>
                    <pb n="3b"/>
三年昭宗還長安建奉表貢茶布等十萬八月封建司<pc n="lb"/>
徒蜀王四年八月朱全忠弑昭宗建率將吏百姓舉哀<pc n="lb"/>
制服七年全忠簒位改元開平巨人見青城山鳳皇見<pc n="lb"/>
萬歲縣左右勸進三遜而後從九月僣即偽位號大蜀<pc n="lb"/>
改元武成以王宗佶為中書令韋莊為散騎常侍判中<pc n="lb"/>
書門下事唐道襲為樞密使任知元潘峭為宣徽南北<pc n="lb"/>
院使王宗裕為太傅王宗侃為太保兼侍中以唐觀軍<pc n="lb"/>
容嚴遵羙為内侍監授唐室舊臣王進等三十二人官<pc n="lb"/>
                    <pb n="4a"/>
爵有差十月下偽詔改堂宇廳館為宫殿其畧曰帝君<pc n="lb"/>
之居上應辰象朝貢臻集華夷會同宫闕殿閣之深嚴<pc n="lb"/>
臺省府寺之宏壯頒分名號以正觀瞻况我肇啟丕圖<pc n="lb"/>
𩔖有嘉瑞允恊上元之貺式光萬世之基至於厨廐之<pc n="lb"/>
標題倉庫之曹列並宜從革用永維新<pc n="lb"/>
<pc n="　"/>大衙門為宣德門獅子門爲神獸門大㕔為會同殿<pc n="lb"/>
<pc n="　"/>毬塲門為神武門毬塲殿為神武殿蜀王殿為承乾<pc n="lb"/>
<pc n="　"/>殿清風樓為夀光閣西亭子㕔為咸宜殿九頂堂為<pc n="lb"/>
                    <pb n="4b"/>
<pc n="　"/>承乾殿會仙樓為龍飛閣西亭門為東上閣門亭子<pc n="lb"/>
<pc n="　"/>西門為西上閣門節堂南門為日華門行庫角門為<pc n="lb"/>
<pc n="　"/>月華門萬里橋門為光夏門笮橋門為坤德門大東<pc n="lb"/>
<pc n="　"/>門為萬春門小東門為瑞鼎門大西門為乾正門小<pc n="lb"/>
<pc n="　"/>西門為延秋門北門依舊大元門子城南門為崇禮<pc n="lb"/>
<pc n="　"/>門中隔為神雀門東門為神政門西門為興義門鼓<pc n="lb"/>
<pc n="　"/>角樓為大定門北門為大安門中隔為元武門昌橋<pc n="lb"/>
<pc n="　"/>為應聖橋舊宅為昭聖宫堂為金華殿摩訶池為龍<pc n="lb"/>
                    <pb n="5a"/>
<pc n="　"/>躍池設㕔為韶光殿軍資庫為國計庫衙庫為内藏<pc n="lb"/>
<pc n="　"/>庫衙内麴佑庫為齊天庫衙内雜庫為廣潤庫賞設<pc n="lb"/>
<pc n="　"/>庫為常盈庫賞設行庫為殿前庫南倉為天富倉贍<pc n="lb"/>
<pc n="　"/>軍東庫為左金藏庫北倉為大倉甲仗庫為天武庫<pc n="lb"/>
<pc n="　"/>舊三使院為彰信門當尚書省於舊使院置御史臺<pc n="lb"/>
<pc n="　"/>於府司置府城為皇城使防城使司依舊兩馬歩使<pc n="lb"/>
<pc n="　"/>為左右街使廂虞侯為街廵使後槽為飛龍廐客司<pc n="lb"/>
<pc n="　"/>為客省使樂營為教坊使厨為御食厨㦸門添置三<pc n="lb"/>
                    <pb n="5b"/>
<pc n="　"/>十六㦸神策營為糧料司六軍為支計院成都府移<pc n="lb"/>
<pc n="　"/>在子城外遂穏便處制立府所司新西宅為天啟宫<pc n="lb"/>
<pc n="　"/>堂為玉華殿<pc n="lb"/>
武成二年正月祀南郊御樓肆赦以韋莊為吏部侍郎<pc n="lb"/>
張格為中書侍郎並平章事因謂曰不恃權不行私惟<pc n="lb"/>
至公是守此宰相之任也三月灌州奏武部郎中張道<pc n="lb"/>
古卒道古臨淄人少有文詞慕朱雲梅福之節景福中<pc n="lb"/>
舉進士釋褐為著作郎遷右拾遺時播遷之後方鎮阻<pc n="lb"/>
                    <pb n="6a"/>
兵道古上疏言五危二亂七事責授施州司户參軍未<pc n="lb"/>
幾以左補闕徵由蜀赴闕陳田之亂乃變姓名賣卜於<pc n="lb"/>
温江建聞其名奏為節度判官又上建詩叙二亂五危<pc n="lb"/>
七事為同僚所嫉送茂州安置開國召為武部郎中至<pc n="lb"/>
玉壘關謂所親曰吾唐室諫臣終不能拳跪與雞犬同<pc n="lb"/>
食今雖召還必須再貶於此死之日葬我於關東不毛<pc n="lb"/>
之地題曰唐左補闕張道古墓至蜀果不為時所容復<pc n="lb"/>
貶茂州卒於路五月立周氏為皇后宗懿為太子十月<pc n="lb"/>
                    <pb n="6b"/>
講武星宿山歩騎三十萬遂宴於行宫謂左右曰得一<pc n="lb"/>
二人如韓信而將之中原不足平也宗佶跪曰臣雖不<pc n="lb"/>
才自顧可驅䇿兵部郎中張扶進曰陛下雄才大畧尚<pc n="lb"/>
不能得岐隴尺寸之土宗佶小子狂妄願陛下無以中<pc n="lb"/>
原為意宗佶憾之諭庖人置藥而毒殺之扶字子持廣<pc n="lb"/>
都人博學善文凡書奏牋檄皆屬之贈諫議大夫制封<pc n="lb"/>
諸子為王建十一子馬姬生宗仁白姬生宗懿宋姬生<pc n="lb"/>
宗輅陳姬生宗智宗時喬姬生宗傑禇姬生宗鼎宗澤宗平<pc n="lb"/>
                    <pb n="7a"/>
徐姬生宗衍撲殺晉國公王宗佶宗佶本姓甘氏建未<pc n="lb"/>
有子録為養子以戰功累遷中書令恃位隆功高所為<pc n="lb"/>
不法連上表求為太子建勉諭令出而不肯去言詞甚<pc n="lb"/>
悖因叱衞士撲殺之<pc n="lb"/>
三年六月下詔勸農桑曰昔劉先主入蜀武侯勸其閉<pc n="lb"/>
關息民十年而後舉兵震揺關内朕以猥眇托於人上<pc n="lb"/>
爰念蒸民乆罹干戈之苦而不暇力於農桑之業今國<pc n="lb"/>
家漸寧民用休息其郡守縣令務在惠綏無侵無擾使<pc n="lb"/>
                    <pb n="7b"/>
我赤子樂於南畆而有豳風七月之詠焉八月吏部侍<pc n="lb"/>
郎平章事韋莊卒莊字端已杜陵人見素之後乾寧中<pc n="lb"/>
舉進士建奏為掌書記昭宗遇弑梁祖即位遣使宣諭<pc n="lb"/>
興元節度王宗綰馳驛白建建謀興復莊以兵者大事<pc n="lb"/>
不可倉卒而行乃為建答宗綰教其畧曰吾家受主上<pc n="lb"/>
恩有年矣衣衿之上宸翰如新墨詔之中淚痕猶在犬<pc n="lb"/>
馬猶能報主而況人之臣子乎自去年二月車駕東還<pc n="lb"/>
連貢二十表而絶無一使之報天地阻隔呌呼何及聞<pc n="lb"/>
                    <pb n="8a"/>
上至谷水臣僚及宫妃千餘人皆為汴州所害及至洛<pc n="lb"/>
果遭弑逆自聞此詔五内糜潰今兩川鋭旅誓雪國耻<pc n="lb"/>
不知來使何以宣諭示此告勒令自决進退梁使遂還<pc n="lb"/>
梁祖遣使通好以建為兄莊得書笑曰此神堯驕李密<pc n="lb"/>
之意也建之開國制度號令刑政禮樂皆所定拜平章<pc n="lb"/>
事卒有浣花集二十卷十二月大赦改元永平<pc n="lb"/>
永平元年十一月周德權卒德權汝南人建之妻弟從<pc n="lb"/>
建入蜀以戰功累遷眉州刺史梁祖既簒德權上表曰<pc n="lb"/>
                    <pb n="8b"/>
按䜟文李祐西王逄吉昌土德兊興丹莫當李祐者唐<pc n="lb"/>
亡也西王者王氏興於西方也逄吉昌者逄字如殿下<pc n="lb"/>
之名也土德坤維也兊興亦西方也丹莫當者丹朱也<pc n="lb"/>
言朱梁不敢與殿下抗也願稽合天命仰膺寳籙使天<pc n="lb"/>
地有主人神有依建大恱曰成我者叔舅也建即位累<pc n="lb"/>
遷太保中書令卒贈太師<pc n="lb"/>
二年正月贈張魯扶義公諸葛亮安國王二月朔游龍<pc n="lb"/>
華禪院召僧貫休坐賜茶藥綵叚仍令口誦近詩時諸<pc n="lb"/>
                    <pb n="9a"/>
王貴戚皆賜坐貫休欲諷之因誦公子行曰錦衣鮮華<pc n="lb"/>
手擎鶻聞行氣貌多輕忽艱難稼穡總不知五帝三王<pc n="lb"/>
是何物建稱善貴倖皆怨之貫休本蘭溪人善詩與齊<pc n="lb"/>
已齊名有西岳集十卷三月詔平章事張格専編纂開<pc n="lb"/>
國以來實録獲玉璞於田令孜之故第以為國寳其文<pc n="lb"/>
曰有德承天其祚永昌八月什邡縣獲銅牌石記有膺<pc n="lb"/>
昌之文改什邡為通計縣改太子名為元膺<pc n="lb"/>
三年七月大昌軍使徐瑶等脅太子元膺舉宫中以叛<pc n="lb"/>
                    <pb n="9b"/>
諸軍討之斬元膺瑶伏誅以衍為太子瑶字伯玉長葛<pc n="lb"/>
人從建入蜀勇猛善格鬭建初在韋昭度幕府其兵皆<pc n="lb"/>
文身黧黒衣装詭異衆皆稱為鬼兵稱瑶為鬼魁建克<pc n="lb"/>
成都瑶多汚辱衣冠士女富人李希妻俞氏有異色瑶<pc n="lb"/>
虜而逼之俞氏曰吾夫夙嘗為鄉貢進士風流儒雅人<pc n="lb"/>
此之相如我尚以非我匹爾健兒也焉得無禮於我瑶<pc n="lb"/>
仗劍謂曰爾畏此乎俞氏曰吾寧死必不受辱瑶欲殺<pc n="lb"/>
之左右謂曰城中婦人無限何必逞暴於此遂杖而釋<pc n="lb"/>
                    <pb n="10a"/>
之<pc n="lb"/>
四年二月以太子衍判内外六軍事詔以東宫為崇賢<pc n="lb"/>
府凡文學道德之士得以延納訪問重陽建出游寳厯<pc n="lb"/>
寺妃后皆從其日宫女四人逃匿搜尋不獲明日得之<pc n="lb"/>
乃寺僧誘之藏於民家與僧二十二人同斬於龜化橋<pc n="lb"/>
十月内樞密使潘炕卒炕字疑夢其先河南人有噐量<pc n="lb"/>
家人未嘗見其喜怒然嬖於羙妾解愁遂風恙成疾解<pc n="lb"/>
愁姓趙氏其母夢吞海棠花蕋而生有國色喜為新聲<pc n="lb"/>
                    <pb n="10b"/>
及工小詞建嘗至炕第見之謂曰朕宫無如此人意欲<pc n="lb"/>
取之炕曰此臣下賤人不敢以薦於君其實靳之弟峭<pc n="lb"/>
謂曰綠珠之禍可不戒耶炕曰人生貴於適意豈能愛<pc n="lb"/>
死而自不足於心耶人皆服其有守十二月御大安門<pc n="lb"/>
受秦鳳階成之俘大赦改元通正時大霖雨禱于竒相<pc n="lb"/>
之祠<pc n="lb"/>
<pc n="　"/>唐英按古史震䝉氏之女竊黄帝元珠沈江而死化<pc n="lb"/>
<pc n="　"/>為此神即今江瀆廟是也<pc n="lb"/>
                    <pb n="11a"/>
通正二年正月梁遣使來聘二月翰林學士庾博昌卒<pc n="lb"/>
博昌後周義成侯信之後富文藻著金行啟運録二十<pc n="lb"/>
卷青宫載筆記十五卷王堂集二十卷三月宏農郡王<pc n="lb"/>
晉暉卒暉許州人少有膽勇初與建為盗夜泊武陽古<pc n="lb"/>
墓中聞人呼墓中鬼曰潁州設無遮會可同行否墓中<pc n="lb"/>
應曰蜀王在此不得相從二人相謂曰蜀王誰是也暉<pc n="lb"/>
曰八哥狀貌有異于人必有非常之事建嘗與飲叙舊<pc n="lb"/>
暉曰武陽墓中言果不誣耳建笑曰始望不及此卒建<pc n="lb"/>
                    <pb n="11b"/>
親徃臨弔十一月大赦改元天漢元年國號改稱天漢<pc n="lb"/>
以廣成先生杜光庭為户部侍郎<pc n="lb"/>
天漢元年正月封張飛為靈應王鄧艾為彰順王張儀<pc n="lb"/>
為昌化王五月祀黄帝于南郊翌日祀地祗于方丘六<pc n="lb"/>
月賜百官飛雪丸十一月祀昊天上帝于圜丘大風㧞<pc n="lb"/>
木幕幄皆裂改元光天依舊稱大蜀國<pc n="lb"/>
光天二年四月有狐嘷於寢室鵂鶹鳴於帳中鶢鶋集<pc n="lb"/>
於摩訶池建因感疾甚篤召大臣賜坐示手書曰朕比<pc n="lb"/>
                    <pb n="12a"/>
遭亂離以干戈定秦蜀頼卿等忠勤夹輔遂正名號撫<pc n="lb"/>
有神器兢兢業業懼不負荷幸托天地之靈廟社之貺<pc n="lb"/>
方隅底定民黎樂康二氣恊暢五榖豐稔然以萬幾之<pc n="lb"/>
大不免勤勞於夙夜感此疾恙藥石弗救太子雖㓜有<pc n="lb"/>
賢德然次不當立卿等固請於外后妃亦甚篤愛朕不<pc n="lb"/>
能違立為儲貳勉力輔戴無墜我邦家之休又謂曰太<pc n="lb"/>
子若不克荷但置之别宫選立賢者慎勿害之徐氏兄<pc n="lb"/>
弟但優與俸禄以豐其家勿令掌兵以速其禍詔太子<pc n="lb"/>
                    <pb n="12b"/>
入侍疾六月建薨年七十二偽諡神武聖文孝德明惠<pc n="lb"/>
皇帝廟號高祖葬永陵<pc n="lb"/>
<pc n="　"/>黄松子曰唐自廣明之亂天下凌遲姦猾亡命之徒<pc n="lb"/>
<pc n="　"/>攘袂誓衆於萑蒲之下而所在横潰建於此時乃與<pc n="lb"/>
<pc n="　"/>晉暉輩攘竊於許蔡之郊藏匿於墟墓之間其暴固<pc n="lb"/>
<pc n="　"/>不足以警動郡縣及抵罪被繋死在旦夕而孟彦暉<pc n="lb"/>
<pc n="　"/>縱之使去此豈獄吏知其必貴而佑之邪抑天為之<pc n="lb"/>
<pc n="　"/>邪遂能奮跡士伍奔赴行在忠義感激誠貫白日執<pc n="lb"/>
                    <pb n="13a"/>
<pc n="　"/>戈披銳翼衞乗輿於烟熖之中其勤至矣巨閹猜忌<pc n="lb"/>
<pc n="　"/>自璧遷利遂舉兵據閬止謀自全之計洎陳田召而<pc n="lb"/>
<pc n="　"/>不納遂抗表請師猶有勤王之節而韋昭度章句書<pc n="lb"/>
<pc n="　"/>生柔雅醖藉非有將帥之才駕馭之術建察其可取<pc n="lb"/>
<pc n="　"/>而代中以機智奪其符印遂摧敵克城節制全蜀而<pc n="lb"/>
<pc n="　"/>納貢述職道不絶使及梁祖受禪非有湯武高光之<pc n="lb"/>
<pc n="　"/>德建誓師雪耻而為岐隴所阻自視才畧不在梁下<pc n="lb"/>
<pc n="　"/>其肯甘心俛首而為之臣邪因僣竊位號亦時使之<pc n="lb"/>
                    <pb n="13b"/>
<pc n="　"/>然也觀其委任將佐擢用才智撫養士卒惠綏黎庶<pc n="lb"/>
<pc n="　"/>勸課農桑輕省徭賦臨終顧托至誠無疑前視劉備<pc n="lb"/>
<pc n="　"/>可以無愧予嘗始終考究建之誠心使全忠不簒昭<pc n="lb"/>
<pc n="　"/>宗尚克享國必不忍為鼎足之勢此予所以不深罪<pc n="lb"/>
<pc n="　"/>之也<pc n="lb"/>
衍字化源建㓜子舊名宗衍八歲封鄭王為左奉駕軍<pc n="lb"/>
使元膺死建以淮王宗輅𩔖已信王宗傑明敏有才欲<pc n="lb"/>
選立之衍母徐氏有寵密以金百鎰遺宰相張格言上<pc n="lb"/>
                    <pb n="14a"/>
已許衍為太子願相公助之格遂抗表言衍才器英武<pc n="lb"/>
實堪社稷之托遂得立開崇賢府置僚屬頗好經史詩<pc n="lb"/>
賦即位年十八時梁貞明五年也立妃周氏為皇后十<pc n="lb"/>
月詔選良家女二十人備後宫十二月拜永陵詔以來<pc n="lb"/>
年正月有事於南郊改明年為乾德元年以龍躍池為<pc n="lb"/>
宣華池即摩訶池也<pc n="lb"/>
二年八月衍北廵以宰相王鍇判六軍諸衞事旌旗戈<pc n="lb"/>
甲百里不絶衍戎装披金甲珠帽錦袖執弓挾矢百姓<pc n="lb"/>
                    <pb n="14b"/>
望之謂如灌口神后妃錢於昇仙橋以宫人二十人從<pc n="lb"/>
至漢州駐西湖與宫人泛舟奏樂飲宴彌日九月駐軍<pc n="lb"/>
西縣自西縣還至益昌泛舟廵閬中舟子皆衣錦繡衍<pc n="lb"/>
自製水調銀漢曲命樂工歌之郡民何康女有羙色將<pc n="lb"/>
嫁衍取之賜其夫家百縑其夫一慟而卒<pc n="lb"/>
三年三月衍還成都五月宣華苑成延袤十里有重光<pc n="lb"/>
太清延昌會真之殿清和迎仙之宫降真蓬萊丹霞之<pc n="lb"/>
亭土木之功窮極奢巧衍數於其中為長夜之飲嬪御<pc n="lb"/>
                    <pb n="15a"/>
雜坐舄履交錯嘗召嘉王宗夀赴宴宗夀因持杯諫衍<pc n="lb"/>
宜以社稷為念少節宴飲其言慷慨激切流涕衍有愧<pc n="lb"/>
色佞臣潘左迎顧在珣韓昭等奏曰嘉王從來酒悲不足<pc n="lb"/>
怪也乃相與諧謔戯笑衍命宫人李玉簫歌衍所撰宫<pc n="lb"/>
詞送宗夀酒宗夀懼禍乃盡飲之在迎曰嘉王聞玉簫<pc n="lb"/>
歌即飲請以玉簫賜之衍曰王必不納衍宫詞曰<hi>輝輝赤赤</hi>
                    <pc n="lb"/>
<hi>浮五雲宣華池上月華新月華如水浸宣殿有酒不醉真癡人</hi>宗夀字永年王建之族<pc n="lb"/>
子八月衍受道籙於苑中以杜光庭為傳真天師崇真<pc n="lb"/>
                    <pb n="15b"/>
館大學士光庭字賔聖京兆杜陵人寓居處州方干見<pc n="lb"/>
之謂曰此宗廟中寳玉大圭也與鄭雲叟應百篇舉不<pc n="lb"/>
中入天台為道士僖宗召見賜紫衣出入禁中上表乞<pc n="lb"/>
游成都隠青城山白雲溪卒於蜀年八十五顔貌如生<pc n="lb"/>
衆以為尸解有文千餘卷皆夲無為之㫖九月詔置賢<pc n="lb"/>
良方正博通經史明達吏理識洞兵機沈滯<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>園五科<pc n="lb"/>
令黄衣選人白衣舉人投策就試吏部考較十月以韓<pc n="lb"/>
昭為吏部侍郎判三銓昭受賂狥私選人詣鼓院訴之<pc n="lb"/>
                    <pb n="16a"/>
又嘲曰嘉眉卭蜀侍郎骨肉導江青城侍郎親情果閬<pc n="lb"/>
二州侍郎自留巴蓬集璧侍郎不惜衍召而問之昭曰<pc n="lb"/>
此皆太后太妃國舅之親非臣之親衍黙然昭字德華<pc n="lb"/>
長安人衍北廵以為文思殿學士京城留守判官李台<pc n="lb"/>
叚云韓公凡事如僧剃髮無有寸長昭以便佞恩傾一<pc n="lb"/>
時出入宫掖太妃愛其羙風姿而専有辟陽之寵唐兵<pc n="lb"/>
入蜀王宗弼與之有隙先捕而殺梟其首金馬坊百姓<pc n="lb"/>
皆溺之<pc n="lb"/>
                    <pb n="16b"/>
四年二月文明殿試制科白衣蒲禹卿對䇿其畧曰今<pc n="lb"/>
朝廷所行者皆一朝一夕之事公卿所陳者非乃子乃<pc n="lb"/>
孫之謀暫偷目前之安不為身後之慮衣朱紫者皆盗<pc n="lb"/>
跖之軰在郡縣者皆狼虎之人奸諛滿朝貪滛如市以<pc n="lb"/>
斯求治是謂倒行執政皆切齒欲誅之衍以其言有益<pc n="lb"/>
擢為右補闕三月禁百姓不得帶小㡌衍好私行徃徃<pc n="lb"/>
宿於倡家飲於酒樓索筆題曰王一來云恐人識之故<pc n="lb"/>
令民間皆帶大㡌四月流軍使王承綱於茂州衍嘗私<pc n="lb"/>
                    <pb n="17a"/>
至承綱家悦其女有羙色欲私之承綱言已許嫁將適<pc n="lb"/>
人衍不從遂取入宫潘昭與承綱有隙奏其出怨言故<pc n="lb"/>
被貶女聞承綱得罪剪髮求贖其罪不從乃自縊死自<pc n="lb"/>
五月不雨至九月林木皆枯赤地千里所在盗起肥遺<pc n="lb"/>
見紅樓<pc n="lb"/>
<pc n="　"/>後蜀辛寅遜修王氏開國紀以肥遺為旱魃唐英按<pc n="lb"/>
<pc n="　"/>肥遺蛇名角上有火見則大旱非魃也出山海經外<pc n="lb"/>
<pc n="　"/>傳華山亦有此蛇<pc n="lb"/>
                    <pb n="17b"/>
五年三月上已宴怡神亭婦女雜坐夜分而罷衍自執<pc n="lb"/>
板唱霓裳羽衣及后庭花思越人曲四月游浣花溪龍<pc n="lb"/>
舟綵舫十里綿亘自百花潭至萬里橋游人士女珠翠<pc n="lb"/>
夾岸日正午暴風起須臾雷電㝠晦有白魚自江心躍<pc n="lb"/>
起變為蛟形騰空而去是日溺者數千人衍懼即時還<pc n="lb"/>
宫重陽宴羣臣於宣華苑夜分未罷衍自唱韓琮柳枝<pc n="lb"/>
詞曰梁苑隋堤事已空萬條猶舞舊春風何須思想千<pc n="lb"/>
年事誰見楊花入漢宫内侍宋光溥咏胡曽詩曰吳王<pc n="lb"/>
                    <pb n="18a"/>
恃霸棄雄才貪向姑蘇醉綠醅不覺錢塘江上月一宵<pc n="lb"/>
西送越兵來衍聞之不樂於是罷宴七月天富倉奏米<pc n="lb"/>
中生蟲如小蜂尾後如米粒曵之而行十月彗星見長<pc n="lb"/>
丈餘在井鬼之次司天言恐國家有大災宜修徳以禳<pc n="lb"/>
之詔於玉局建置道塲以答天變右補闕張雲上疏言<pc n="lb"/>
此是百姓怨氣上徹於天成此彗星彗者除舊布新之<pc n="lb"/>
義此乃亡國之兆豈祈禳之可彌衍怒流於黎州雲唐<pc n="lb"/>
安人立朝謇諤自比朱雲權倖多嫉之宣徽使景潤澄<pc n="lb"/>
                    <pb n="18b"/>
嘗謂曰昔朱雲請斬馬劍以腰斬張禹今上方只有殺<pc n="lb"/>
雞刀卿欲用乎雲曰雞刀雖小亦可斬羣狗潤澄憾之<pc n="lb"/>
至是奏雲謗國遂有黎州之貶雲多病行至臨邛卒<pc n="lb"/>
六年正月禁民戴危㡌其製狹中俛首即墜在位者惡<pc n="lb"/>
之九月唐莊宗遣李稠來通好市珍玩錦綉衍不許以<pc n="lb"/>
為落草莊宗怒曰衍豈免落草乎<pc n="lb"/>
成康元年正月朔受朝賀大赦改元三月衍朝永陵自<pc n="lb"/>
為尖巾民庶皆效之還宴怡神亭嬪妃妾妓皆衣道服<pc n="lb"/>
                    <pb n="19a"/>
蓮花冠髽髻為樂夾臉連額渥以朱粉曰醉粧國人皆<pc n="lb"/>
效之四月朔衍會羣臣舉觴不飲容色不悦特進顧在<pc n="lb"/>
珣曰臣聞主憂臣辱主辱臣死今陛下臨軒不樂臣願<pc n="lb"/>
請罪衍曰北有後唐南有蠻詔朕既不能弔伐彼又不<pc n="lb"/>
為臣子此所以憂耳在珣曰朝廷有十臣在陛下何憂<pc n="lb"/>
退而令太子洗馬林宰著十在文以進曰有<hi>闕</hi>者興土<pc n="lb"/>
木於禁中選驍雄於麾下爰特斧鉞出鎮藩籬餙宫殿<pc n="lb"/>
於遐方命鑾輿而逺幸為釁之端為禍之原有王承休<pc n="lb"/>
                    <pb n="19b"/>
在摧挫英雄吹揚佞媚全無才智謬處腹心斷性命於<pc n="lb"/>
戲玩之間戮仇讐於樞機之下有功勞而皆棄非賄賂<pc n="lb"/>
而不行有朱光嗣在受先皇之付囑為大國之棟梁既<pc n="lb"/>
不輸忠又不知退恣一門之奢侈任數力之驕矜徒為<pc n="lb"/>
貪饕之人實非社稷之器有王宗弼在謬陟煙霄殊非<pc n="lb"/>
謇諤興亂夲則逞章程之妙恣姦謀則事頰舌之能心<pc n="lb"/>
口傾危尚居左右有韓昭在性懷慘毒心恣貪殘焚爇<pc n="lb"/>
軍營要寛私第不顧喧騰於衆口惟思自任於忿懐有<pc n="lb"/>
                    <pb n="20a"/>
歐陽晃在酷毒害民市井聚貨叨為郡守實負天恩瘡<pc n="lb"/>
痍已徧於陽安蒙蔽由憑於内密有田魯儔在為君王<pc n="lb"/>
之元舅受保傅之尊官但務奢華不思輔弼第宅逈同<pc n="lb"/>
於上苑金珠求滿於貪心有徐延瓊在出為留守入掌<pc n="lb"/>
樞機無諤諤以佐君但唯唯而狥㫖有景潤澄在搜求<pc n="lb"/>
女色取悦宸襟常叨不次之恩每冒無厭之寵敷對惟<pc n="lb"/>
誇於便㨗佐時不識於經綸素非忠勤實為忝竊有嚴<pc n="lb"/>
凝日在唱亡國之音衒趨時之侈每為巫覡以翫聖明<pc n="lb"/>
                    <pb n="20b"/>
致君為桀紂之昏使上乏唐虞之化有十臣在陛下任臣<pc n="lb"/>
如此何憂社稷不安衍覧之大笑賜在珣綵五百叚加<pc n="lb"/>
開封府在珣以綵之半遺罕罕字仲緘温江人博通經<pc n="lb"/>
史獻車駕還都賦除温江主簿遷太子洗馬落托不覊<pc n="lb"/>
文多譏刺執政惡之故不得大用而卒四月唐遣客省<pc n="lb"/>
使李嚴來聘以覘虚實笏書記叙興亡其畧曰伏自朱<pc n="lb"/>
温肆逆運屬昭宗三年痛别於西秦一旦遽遷於東洛<pc n="lb"/>
誅夷宗室焚爇宫闈雖列藩悉是唐臣無一處不從偽<pc n="lb"/>
                    <pb n="21a"/>
命由是大唐中興皇帝念高祖太宗之業倐爾隳隤憤<pc n="lb"/>
朱温崔𦙍之徒同謀簒弑遂乃神機迅發心鼎獨然竭<pc n="lb"/>
滄溟而誓戮鯨鯢芟林莾而决除虎兕十年對壘萬陣<pc n="lb"/>
交鋒慮乆困於生靈乃選練其死士纔過汶水縛王彦<pc n="lb"/>
章於馬前旋及夷門斬朱友正於樓上劍霜未匣槍雪<pc n="lb"/>
猶揮叚凝領八萬雄兵倒戈伏死趙嵒知一人應運引<pc n="lb"/>
頸待誅遂使賊將寒心謀夫拱手取乾坤只勞八日救<pc n="lb"/>
塗炭遂定四維備闡皇猷咸遵帝力今則三秦貢表兩<pc n="lb"/>
                    <pb n="21b"/>
浙稱臣淮南陳述職之儀回紇備朝天之禮才安宇宙<pc n="lb"/>
便息干戈未順梟兇方議除剪豈謂蜀國皇帝柔逺懷<pc n="lb"/>
邇居安慮危喜帝祚中興群妖悉滅特遣蘇張之士將<pc n="lb"/>
追唐蜀之歡吾王逈感於蜀王國禮逺酬於厚禮宣徽<pc n="lb"/>
使宋光葆召嚴宴飲與語終日伏其機辨料嚴東還必<pc n="lb"/>
有鄧艾之謀乃謂衍曰我先皇承天正命惠養全蜀有<pc n="lb"/>
鼎足勢今以姦雄相喻是鄙我也可斬其使以威天下<pc n="lb"/>
衍不從既還言衍荒滛失政可一鼔而下光葆聞之又<pc n="lb"/>
                    <pb n="22a"/>
上疏時衍荒於游宴不能悉用其䇿光葆字季正内樞<pc n="lb"/>
密使光嗣之從弟隨光嗣為閹給事黄門累遷東川節<pc n="lb"/>
度使及衍敗托疾留閬中為刺史安重霸所殺七月丙<pc n="lb"/>
午衍應聖節列山棚於得賢門是日有暴風摧之翌日<pc n="lb"/>
雷震應聖堂摧兩柱太常少卿楊玢上言其略曰陛下<pc n="lb"/>
誕聖之日而山摧者非不騫不崩之義也在於得賢門<pc n="lb"/>
者示陛下所用不得賢也應聖堂柱震摧者示陛下柱<pc n="lb"/>
石非材也衍不以為意九月衍與母同禱青城山宫人<pc n="lb"/>
                    <pb n="22b"/>
畢從皆衣雲霞之衣衍自製甘州詞令宫人歌之其詞<pc n="lb"/>
哀怨聞者悽愴衍至青城住旬日設醮祈福太妃太后<pc n="lb"/>
謁建鑄像及丈人觀元都觀金華宫丹景山至德寺各<pc n="lb"/>
有唱和詩刻於石次至彭州幸陽平化漢州三學山夜<pc n="lb"/>
看聖燈亦各賦詩回至天回驛各又賦詩太后詩曰周<pc n="lb"/>
游靈觀散幽情千里江山喜得行所恨風光看未足却<pc n="lb"/>
驅金翠入龜城太妃詩曰翠驛江亭近蜀京夢魂猶是<pc n="lb"/>
在青城此來出看江山景却被江山㸔出行徐氏父名<pc n="lb"/>
                    <pb n="23a"/>
耕成都人生二女皆有國色耕教為詩有藻思耕家甚<pc n="lb"/>
貧有相者謂之曰公不乆當大富貴耕因使相其二女<pc n="lb"/>
相者曰青城山有王氣每夜徹天者一紀矣不十年後<pc n="lb"/>
有真人乗運此二子當作妃后君之貴由二女致也及<pc n="lb"/>
建入城聞有姿色納於後房姊生彭王妹生衍建即位<pc n="lb"/>
姊為淑妃妹為貴妃耕為驃騎大將軍衍即位册貴妃<pc n="lb"/>
為順聖太后淑妃為翊聖太妃兄延瓊弟延珪皆致位<pc n="lb"/>
太師侍中衍既荒於酒色而徐氏姊妹亦各有倖臣不<pc n="lb"/>
                    <pb n="23b"/>
能相規正至於失國皆其致也十月衍還成都是月莊<pc n="lb"/>
宗遣興慶宫使魏王繼岌樞密使郭崇韜來伐中外皇<pc n="lb"/>
駭衍有所私秦州節度使王承休妻嚴氏至是自統精<pc n="lb"/>
兵入秦州以廵邊為名左右切諌皆不聴補闕蒲禹卿<pc n="lb"/>
上疏衍不納禹卿成都人從衍入洛及衍被誅乃慟哭<pc n="lb"/>
曰蜀人自此重不幸也乃題詩於驛門而逃不知所終<pc n="lb"/>
衍離成都日天地宴晦兵不成列有群鴉泊於旗竿上<pc n="lb"/>
其鳴甚哀次梓潼大風暴起發屋㧞木知星者趙延乂<pc n="lb"/>
                    <pb n="24a"/>
言曰此貪狼風千里外必有破軍殺將之凶衍親禱張<pc n="lb"/>
惡子廟抽籖得逆天者殃四字不悦次綿谷唐將李彦<pc n="lb"/>
琛等圍鳳州刺史王承揵以城降衍乃以王宗勲宗昱<pc n="lb"/>
宗儼為三招討以禦之唐師至三泉諸將皆棄城寨遁<pc n="lb"/>
還衍令斷桔津柏梁自綿谷還留王宗弼以兵固守仍<pc n="lb"/>
令斬宗勲等三將俄而宗弼亦棄綿谷奔白芬與三將<pc n="lb"/>
同謀納欵於魏王十一月衍至成都宫人及百官迎謁<pc n="lb"/>
於七里亭衍入妓妾中作回紇隊以趨城中知唐師已<pc n="lb"/>
                    <pb n="24b"/>
逼但掩袂泣下既而宗弼擁兵還成都遂刼衍及母妻<pc n="lb"/>
諸子遷於天啟宫收其璽綬金寳後魏王至德陽衍報<pc n="lb"/>
曰比與將校謀歸朝廷為樞密使朱光嗣景潤澄宣徽<pc n="lb"/>
使周輅歐陽晃等異謀熒惑各已處斬謹函首以獻又<pc n="lb"/>
邀李嚴相見以母妻為托因上表曰臣先人受鉞坤維<pc n="lb"/>
作藩唐室一開土宇垂四十年屬梁室梴災皇綱解紐<pc n="lb"/>
不能助逆遂至從權勉狥輿情止王三蜀逮臣纂紹罔<pc n="lb"/>
敢怠遑自保土疆以安生聚皇帝陛下嗣唐虞之業興<pc n="lb"/>
                    <pb n="25a"/>
湯武之師廓定中區奄征下國梯航畢集文軌大同臣<pc n="lb"/>
方議改圗便期納欵遽聞致討實抱驚危今則委千里<pc n="lb"/>
封疆盡為王土冀萬家臣妾皆沐皇恩輿襯有歸負荆<pc n="lb"/>
竢罪望回日月之照特寛斧鉞之誅顒佇德音以安反<pc n="lb"/>
側謹奉表歸命翼日魏王至七里亭衍備亡國禮以降<pc n="lb"/>
魏王入居東内崇韜止天府十二月魏王斬宗弼宗勲<pc n="lb"/>
宗儼於東内夷其族宗弼姓魏名洪夫𨽻忠武軍隨建<pc n="lb"/>
有功賜姓名莊宗下詔慰勞衍曰固當裂土而封必不<pc n="lb"/>
                    <pb n="25b"/>
薄人於險三辰在上一言不欺衍捧詔忻然曰不失為<pc n="lb"/>
安樂公乃率其宗屬及偽宰相王鍇等及將佐家族上<pc n="lb"/>
下數千人東赴洛陽四年三月至鳳翔是時關東危急<pc n="lb"/>
蜀中未寧莊宗令宦者向延嗣徃中路誅之四月衍至<pc n="lb"/>
長安延嗣至與留守張筠誅於秦州驛夷其族時年二<pc n="lb"/>
十八母徐氏臨刑呼曰冤哉吾兒以一國迎降反以為<pc n="lb"/>
戮信義俱棄吾知爾禍不旋踵矣建自唐光啟三年冬<pc n="lb"/>
入蜀父子相承凡四十年而亡天成三年衍舊臣王宗<pc n="lb"/>
                    <pb n="26a"/>
夀上表乞改𦵏明宗下詔追封為順正公以諸侯禮葬<pc n="lb"/>
於長安南三趙村<pc n="lb"/>
<pc n="　"/>黄松子曰衍㓜無英特之質長於綺紈富貴之中及<pc n="lb"/>
<pc n="　"/>元膺被誅次當以輅傑為嗣而衍母専寵大臣表裏<pc n="lb"/>
<pc n="　"/>恊謀遂得嗣位襲位之後不能委任忠賢躬决刑政<pc n="lb"/>
<pc n="　"/>惟宫苑是務惟宴游是好惟僉巧是近惟聲色是尚<pc n="lb"/>
<pc n="　"/>閹官執政於外母后司晨於内張士喬軰以諫諍而<pc n="lb"/>
<pc n="　"/>得罪王宗夀軰以鯁忠而見侮既不卑詞厚禮以睦<pc n="lb"/>
                    <pb n="26b"/>
<pc n="　"/>隣又不選將練武而守國唐師壓境尚謀宣滛於籓<pc n="lb"/>
<pc n="　"/>臣之家而不采光葆之議其滅亡也宜哉然予觀莊<pc n="lb"/>
<pc n="　"/>宗之才非司馬文王之比崇韜繼岌庸兒繆將非鍾<pc n="lb"/>
<pc n="　"/>會鄧艾之比是時天下郡國十未得五六籓鎮䟦扈<pc n="lb"/>
<pc n="　"/>經畧未暇雖意在伐蜀亦未有必然之計止於求金<pc n="lb"/>
<pc n="　"/>帛錦繡以自足其所欲衍誠能㗖之以利結之以好<pc n="lb"/>
<pc n="　"/>勤勞霸政勇於為治尚可延數十年俟真主應運納<pc n="lb"/>
<pc n="　"/>土歸命不失為竇融而以鄙吝召禍不免靣縛及拜<pc n="lb"/>
                    <pb n="27a"/>
<pc n="　"/>裂土之詔忻然自得以不失為劉禪屬天未厭亂中<pc n="lb"/>
<pc n="　"/>外有變非辜殞命可哀也哉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>蜀檮杌卷上<pc n="lb"/>
<pb n="27b"/>
                </p>
<p>
</p>
  </div>
<div>
                <head>蜀檮杌卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>蜀檮杌卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>張唐英<pc n="　"/>撰<pc n="lb"/>
孟知祥字保𦙍邢州龍岡人為郡衙史以咸通十五年<pc n="lb"/>
甲午歲四月二十一日生有火光照室隣里皆異之有<pc n="lb"/>
僧見而撫曰此五臺山靈也弱冠補太原衙内都指揮<pc n="lb"/>
使李克用鎮太原妻以其弟克讓之女累遷親衛軍使<pc n="lb"/>
天祐五年莊宗嗣晉王位改馬步軍教練使出知嵐州<pc n="lb"/>
召為中門使莊宗與梁祖夾河蝢兵知祥參謀應變事<pc n="lb"/>
                    <pb n="1a"/>
無留滯中官屢以罪被誅知祥懼禍乃薦郭崇韜為副<pc n="lb"/>
而辭疾補馬步軍都虞候莊宗即位於鄴除太原尹知<pc n="lb"/>
留守事同光三年十二月魏王繼岌與崇韜伐蜀崇韜<pc n="lb"/>
素徳於知祥臨行奏曰西川平陛下擇帥無如知祥因<pc n="lb"/>
以知祥為成都尹劍南西川節度使大使朝於洛陽有<pc n="lb"/>
司出内府幄幙珍玩館於宫中莊宗既疑崇韜有異志<pc n="lb"/>
戒知祥誅之知祥曰崇韜國之勲舊必無二心俟臣至<pc n="lb"/>
蜀觀之如無他志即遣歸闕知祥之石壕中使馬彦圭<pc n="lb"/>
                    <pb n="1b"/>
至言往誅崇韜知祥自洛至蜀凡十七日時天成九年<pc n="lb"/>
正月至則崇韜已被誅諸將忷忷知祥承制宣慰人心<pc n="lb"/>
稍定初蜀人擊拂以初入為孟入又王氏宫殿皆題匠<pc n="lb"/>
人孟得姓名及知祥至人以為先兆時魏王尚駐於府<pc n="lb"/>
舍知祥乃館於徐延璚之第延璚即衍之舅衍嘗幸其<pc n="lb"/>
第恱其華麗於壁上書孟字以戲之葢蜀中以孟為不<pc n="lb"/>
佳故也延璚以紅紗籠之知祥見而咲曰疎狂覇𥪡亦<pc n="lb"/>
預知與我代知我居此耶四月明宗即位十月加知祥<pc n="lb"/>
                    <pb n="2a"/>
檢校太傅兼侍中長興元年二月南郊知祥加中書令<pc n="lb"/>
改封其妻瓊華公主為福慶長公主三年長公主薨朝<pc n="lb"/>
廷遣使來歸賻册贈晉國雍順長公主六月進封蜀王<pc n="lb"/>
承制行賞諸將進秩有差九月葬長公主於星宿山四<pc n="lb"/>
年二月命修王建墓禁樵採三月宴府僚於王氏宣華<pc n="lb"/>
苑因謂左右曰使衍不荒於政有賢臣輔之繼岌小子<pc n="lb"/>
豈能遽取邪趙季良曰亦天時也不有所廢君何以興<pc n="lb"/>
知祥大喜九月立三廟十一月明宗崩制服大臨五年<pc n="lb"/>
                    <pb n="2b"/>
正月黃龍見犍為白鵲集玉局苑白龜㳺宣華苑季良<pc n="lb"/>
上表陳符瑞率百官勸進知祥曰徳薄不足辱天命以<pc n="lb"/>
蜀王而老於孤足矣季良曰將士大夫盡節效忠於殿<pc n="lb"/>
下止望攀鱗附翼今不正大綂無以足軍民推戴之心<pc n="lb"/>
閏正月二十八日遂僭即位其日大風晝暝以季良守<pc n="lb"/>
司空平章事李仁罕為衞聖諸軍馬步軍指揮使趙廷<pc n="lb"/>
隱張業為左右匡聖步軍都指揮使三月追尊曾祖佚<pc n="lb"/>
為孝元皇帝廟號太祖祖察為孝景皇帝廟號世祖考<pc n="lb"/>
                    <pb n="3a"/>
巘為孝武皇帝廟號顯宗遣宗使持書至洛稱大蜀皇<pc n="lb"/>
帝四月受玉寳玉册追册長公主為皇后册夫人李氏<pc n="lb"/>
為貴妃御得賢門大赦改元明徳六月徃大慈寺避暑<pc n="lb"/>
觀明皇僖宗御容宴羣臣於華嚴閣下七夕與宫人乞<pc n="lb"/>
巧於丹霞樓是月寢疾命子昶監國季良召術士周仲<pc n="lb"/>
明問知祥夀仲明曰上合為真王食蜀中二十年祿既<pc n="lb"/>
登九五於壽無益季良曰可為金縢乎曰此天數也非<pc n="lb"/>
人力可為季良又問子孫壽何如曰二紀外有真人出<pc n="lb"/>
                    <pb n="3b"/>
天下一統爾季良黙然二十六日薨年六十一偽謚文<pc n="lb"/>
武聖徳英烈明孝皇帝廟號髙祖葬和陵初有丐者自<pc n="lb"/>
號醋頭手携一燈架所至處卓之呼曰不得燈燈便倒<pc n="lb"/>
至是人以為應知祥好學問性寛厚撫民以仁惠馭卒<pc n="lb"/>
以恩威接士大夫以禮薨之日蜀人甚哀之<pc n="lb"/>
昶字保元知祥第三子母李氏雍順公主之媵生昶於<pc n="lb"/>
大原大成初知祥迎入蜀累遷西川衙内馬步軍都指<pc n="lb"/>
揮使明徳元年七月知祥寢疾以昶監國翌日册為太<pc n="lb"/>
                    <pb n="4a"/>
子知祥薨於柩前即位加季良司徒仁罕兼中書令判<pc n="lb"/>
六軍事延隱兼侍中六軍副使張業檢校太尉李肇兼<pc n="lb"/>
侍中十月仁罕伏誅仁罕字徳美陳留人十一月李肇<pc n="lb"/>
以太子太傅致仕肇汝隂人二年二月尊母李氏為皇<pc n="lb"/>
太后李氏長公主之媵嘗夣大星自天墜落其懷以告<pc n="lb"/>
公主公主曰此婢有福相當生貴子乃令知祥幸之遂<pc n="lb"/>
生昶六月江原縣民張元母死負土成墳有白兎馴繞<pc n="lb"/>
其廬羣烏銜土置於墳上賜帛三十叚及米酒仍付史<pc n="lb"/>
                    <pb n="4b"/>
館編錄七月閬州大雨雹如雞子鳥雀皆死暴風飄船<pc n="lb"/>
上民屋女巫云灌口神與閬州神交戰之所致三年四<pc n="lb"/>
月呉越遣使來聘十月遣使報聘十二月晉髙祖即位<pc n="lb"/>
改元天福四年三月晉髙祖遣使來聘叙姻親之舊其<pc n="lb"/>
書略曰大晉皇帝奏書大蜀皇帝伏自中原多故大憝<pc n="lb"/>
繼興朱氏不道而皇天不親沙陀背義而蒼生失望不<pc n="lb"/>
期景運猥屬𦕈躬方鼎足以分疆宜隣好之講睦况有<pc n="lb"/>
姻親之舊敢交玉帛之歡機務方殷保攝是望十月百<pc n="lb"/>
                    <pb n="5a"/>
姓譙本罵母忽然化成虎上城趙廷隱射殺之因見昶<pc n="lb"/>
言曰虎山林之獸而人化之入於城市疑虎旅中有不<pc n="lb"/>
軌之士其夜張洪謀叛翌日為其黨所告伏誅洪太原<pc n="lb"/>
人剛勇猛厲軍中號為張大蟲至是有虎上城被誅即<pc n="lb"/>
其驗也十二月昶耀兵大元門翌日大赦改元廣政<pc n="lb"/>
廣政元年上已㳺大慈寺宴從官於玉溪院賦詩俳優<pc n="lb"/>
以王衍為戲命斬之二月民訛言後宫產蛇取人心肝<pc n="lb"/>
食百姓驚恐踰月方止十月地震屋柱皆搖三日而後<pc n="lb"/>
                    <pb n="5b"/>
止<pc n="lb"/>
二年六月地震恼恼有聲<pc n="lb"/>
三年正月上元觀燈露臺舞娼李艶娘有姿色召入宫<pc n="lb"/>
賜其家錢十萬五月地震昶問大臣曰頃年地頻震此<pc n="lb"/>
何祥也對曰地道静而屢動此必強臣隂謀之事願以<pc n="lb"/>
為慮六月教坊部頭孫延應王彥洪等謀為逆延應趙<pc n="lb"/>
廷隱之優人以能選入教坊有尼謂曰君貴不可言至<pc n="lb"/>
是謂其徒胡圭曰今苦竹開花侯侍中家馬作人言銀<pc n="lb"/>
                    <pb n="6a"/>
槍營中井水湧出地又數震此叛亂之兆也搆得十二<pc n="lb"/>
人期以宴日因持仗為俳優盡殺諸將而奪其兵為其<pc n="lb"/>
黨趙廷䂓所告盡擒而誅之九月眉州刺史申貴責授<pc n="lb"/>
維州司户貴潞州人殘虐聚歛諭獄吏令賊徒引富民<pc n="lb"/>
為黨以納其賂常指獄門曰此吾家錢壚被訴下獄責<pc n="lb"/>
於維州至率浦賜死民家相賀十月地震從西北來聲<pc n="lb"/>
如暴風急雨之狀<pc n="lb"/>
四年五月昶著官箴頒於郡國曰朕念赤子旰食宵衣<pc n="lb"/>
                    <pb n="6b"/>
托之令長撫養安綏政在三異道在七絲驅雞為理留<pc n="lb"/>
犢為䂓寛猛得所風俗可移無令侵削母使瘡痍下民<pc n="lb"/>
易虐上天難欺賦與是切軍國是資朕之爵賞固不踰<pc n="lb"/>
時爾俸爾祿民膏民脂為人父母㒺不仁慈持為爾戒<pc n="lb"/>
體朕深思昶好學凡為文皆本於理常謂李昊徐光溥<pc n="lb"/>
曰王衍浮薄而好輕艶之辭朕不為也<pc n="lb"/>
五年正月地震二月湖南遣使來聘三月宴後苑賞瑞<pc n="lb"/>
牡丹其花雙開者十黃者三白者三紅白相間者四從<pc n="lb"/>
                    <pb n="7a"/>
官皆賦詩十月地震摧民居者百數<pc n="lb"/>
六年春大選良家子以備後宫限年十五嵗以上二十<pc n="lb"/>
以下州縣騷然新津縣令陳及之䟽諫昶嘉其言賜白<pc n="lb"/>
金百两然采擇不止於是後宫位號有十四品<pc n="lb"/>
<pc n="　"/>昭儀昭容昭華保芳保香保衣安宸安蹕安情修容<pc n="lb"/>
<pc n="　"/>修媛修涓等秩比公卿大夫士<pc n="lb"/>
八年九月寧江軍節度使張公鐸卒鐸太原平樂人涉<pc n="lb"/>
獵文史為政清嚴民受其賜及卒昶哭曰嚴而不猛清<pc n="lb"/>
                    <pb n="7b"/>
而不虐張公而已<pc n="lb"/>
九年八月司徙趙季良卒季良字徳彰濟隂人謚文肅<pc n="lb"/>
十年八月諸王宫侍讀劉保乂卒乂青州人治尚書左<pc n="lb"/>
氏性嚴急日施檟楚於諸王及昶諸子乳媪宻令諭之<pc n="lb"/>
保乂曰膏粱之性不撻之則他日為豚犬耳八月漢州<pc n="lb"/>
奏西水縣令范羲死其子文通居喪以孝聞有盗發羲<pc n="lb"/>
冡羣虎逐之文通廬於墓側虎見之弭耳而去賜羊酒<pc n="lb"/>
束帛以旌之是歲漢髙祖即位改元天福<pc n="lb"/>
                    <pb n="8a"/>
十一年十二月宋王趙廷隱卒廷隱開封人<pc n="lb"/>
十二年八月昶游浣花溪是時蜀中百姓富庶夾江皆剏<pc n="lb"/>
亭榭游賞之處都人士女傾城游玩珠翠綺羅名花異香<pc n="lb"/>
馥郁森列昶御龍舟觀水嬉上下十里人望之如神仙<pc n="lb"/>
之境昶曰曲江金殿鎻千門殆未及此兵部尚書王廷<pc n="lb"/>
珪賦曰十字水中分島嶼數重花下見樓臺昶稱善乆之<pc n="lb"/>
十月召百官宴芳林園賞紅梔花此花青城山中進三<pc n="lb"/>
粒子種之而成其花六出而紅清香如梅當時最重之<pc n="lb"/>
                    <pb n="8b"/>
十一月漢兵䧟鳳翔王景崇自焚死<pc n="lb"/>
十三年五月昶第三子元寶卒年七歲昶因此乃封弟<pc n="lb"/>
仁殷為䕫王仁資為雅王仁裕為彭王仁操為嘉王子<pc n="lb"/>
元喆為秦王判六軍諸衞事元珏為褒王元寶幼而竒<pc n="lb"/>
異既齔誦詩書萬言昶悲悼不已乃下詔封為遂王贈<pc n="lb"/>
青城大都督九月令城上植芙蓉盡以幄幙遮䕶是時<pc n="lb"/>
蜀中乆安賦役俱省斗米三錢城中之人子弟不識稲<pc n="lb"/>
麥之苗以筍芋俱生於林木之上盖未嘗出至郊外也<pc n="lb"/>
                    <pb n="9a"/>
村落閭巷之間絃管歌誦合筵社會晝夜相接府庫之<pc n="lb"/>
積無一絲一粒入於中原所以財幣充實城上盡種芙<pc n="lb"/>
蓉九月間盛開望之皆如錦繡昶謂左右曰自古以蜀<pc n="lb"/>
為錦城今日觀之真錦城也十一月左丞歐陽彬卒彬<pc n="lb"/>
字齊美衡山人博學能文昶以為嘉州刺史喜曰青山<pc n="lb"/>
綠水中為二千石作詩飲酒為風月主人豈不嘉哉<pc n="lb"/>
十四年春周髙祖即位改元廣順三月宴後苑放士庶<pc n="lb"/>
人觀時俳優有唱康老子者昶問李昊等其曲所出昊<pc n="lb"/>
                    <pb n="9b"/>
不能對徐光溥曰康老而無子故制此曲<pc n="lb"/>
<pc n="　"/>唐英按老子即長安富家子開元中落拓不事生業<pc n="lb"/>
<pc n="　"/>好與梨園樂工游一旦家資蕩盡窮悴而卒樂工歎<pc n="lb"/>
<pc n="　"/>之因為此曲又一名曰得至寶光溥不知而妄對也<pc n="lb"/>
四月太子太傅致仕王處囘卒囘字亞賢彭城人初有<pc n="lb"/>
道士朱桃椎謁之於堦前以劍撥土取花子三粒種之<pc n="lb"/>
須㬰成花三朶謂處回曰此仙人旌莭花公富貴之兆<pc n="lb"/>
處回後歴三鎮果如其言性寛厚愛養士家資巨萬初<pc n="lb"/>
                    <pb n="10a"/>
幼時相者周元豹見之曰此寶精也當大富故處回積<pc n="lb"/>
鏹比内藏三之二<pc n="lb"/>
十五年正月下詔勸農三月以趙廷隱别墅為崇勲園<pc n="lb"/>
幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>十餘里臺榭亭沼窮極奢侈六月朔宴教坊俳優<pc n="lb"/>
作灌口神隊二龍戰鬭之象須㬰天地昬暗大雨雹明<pc n="lb"/>
日灌口奏岷江大漲鎮塞龍處鐵柱頻撼其夕大水漂<pc n="lb"/>
城壞延秋門深丈餘溺數千家摧司天監及太廟令宰<pc n="lb"/>
相范仁恕禱青羊觀又遣使徃灌州下詔罪已十一月<pc n="lb"/>
                    <pb n="10b"/>
地震十二月天雨毛<pc n="lb"/>
十六年三月地震五月端午昶侍其母游凌波殿竸渡<pc n="lb"/>
<hi>前蜀宣華苑也</hi>八月以翰林學士范禹偁兼簡州刺史偁九隴<pc n="lb"/>
人父䖍為衙吏禹偁少落拓鬭雞走狗随母改適張氏<pc n="lb"/>
因冒姓張有道士謂曰子骨法異常若讀書他日必大<pc n="lb"/>
貴遂入丹景山從師苦學天成中登第始復姓上郡守<pc n="lb"/>
啟曰昔年上第誤標張祿之名今日故園復作范睢之<pc n="lb"/>
裔知祥以為䝉陽令召入侍太子昶嗣位累遷翰林學<pc n="lb"/>
                    <pb n="11a"/>
士性吝嗇好聚財求守外郡昶不欲其出令兼簡州刺<pc n="lb"/>
史乃召陽安白直至成都歲令輸錢數千緡三掌貢舉<pc n="lb"/>
賄厚者登髙科面評其直無有愧色馮贊堯為布衣交<pc n="lb"/>
家貧無資終不放登第後從昶歸朝為鴻臚卿有門生<pc n="lb"/>
白陽城至相見甚懽延話終日乃曰吾近鑿一井水甚<pc n="lb"/>
甘乃各飲一杯竟不設席其鄙嗇如此九月有鶢鶋集<pc n="lb"/>
瑞鼎門觀者以為不祥<pc n="lb"/>
十七年周世宗即位改元顯徳<pc n="lb"/>
                    <pb n="11b"/>
十九年正月大赦賜民今年夏租以周師出境也<pc n="lb"/>
二十年六月周世宗歸我秦鳯之俘昶遣使致書謝稱<pc n="lb"/>
大蜀皇帝世宗不答昶曰朕郊祀天地稱天子時爾方<pc n="lb"/>
鼠竊作賊何得相薄耶十二月旌表蓬州縣孝子程崇<pc n="lb"/>
雅門以割股㗖父及泣竹林而得冬筍以療母疫也<pc n="lb"/>
二十一年十二月天雨血<pc n="lb"/>
二十三年正月人日昶謁和陵正月龍見玉壘關時藝<pc n="lb"/>
祖皇帝建隆元年也十一月宰相李昊請對言曰臣觀<pc n="lb"/>
                    <pb n="12a"/>
太宗啟運不𩔖漢周天厭亂乆矣一統天下其在此乎<pc n="lb"/>
若通職貢亦保安三蜀之長策也昶曰卿且去朕徐自<pc n="lb"/>
圖之昊字穹佐唐相紳後王師來伐昊勸封府庫以降<pc n="lb"/>
太祖知其始有歸國之謀拜工部尚書賜宅一區其妻<pc n="lb"/>
劉氏至夷陵卒昊追感亦卒年七十二贈左僕射昊事<pc n="lb"/>
前後蜀五十年資貨巨萬奢侈踰度妓妾數百嘗讀王<pc n="lb"/>
愷石崇傳咲曰窮儉乞兒以此為富可咲可咲<pc n="　"/>王衍<pc n="lb"/>
及昶降表皆昊為之蜀人鄙其所為夜書其門曰世修<pc n="lb"/>
                    <pb n="12b"/>
降表李家<pc n="　"/>十二月太后夢青衣神言是宫中衞聖龍<pc n="lb"/>
神乞出居於外乃於昭覺寺廡下建堂自内引出置於<pc n="lb"/>
寺中識者以為不祥<pc n="lb"/>
二十四年十月漢州什邡縣井中有火龍騰空而去昶<pc n="lb"/>
書兆民賴之四字誤以兆為趙十一月民訛言國家東<pc n="lb"/>
遷於天水皆不祥也<pc n="lb"/>
二十五年正月以𤣥喆為太子𤣥喆字遵聖昶長子歸<pc n="lb"/>
朝受泰寧節度知貝州封滕國公知滑州滁州卒於十<pc n="lb"/>
                    <pb n="13a"/>
九年弟𤣥珏入朝為統軍卒二月璧州白石縣巨蛇見<pc n="lb"/>
長百餘丈徑八九尺三月王師平荆相昶懼將發使朝<pc n="lb"/>
貢樞密使王昭逺固止之<pc n="lb"/>
二十六年四月遂州方義縣雨雹大如斗五十里内飛<pc n="lb"/>
鳥六畜皆死<pc n="lb"/>
二十七年春昶遣使齎帛書通好於太原尊劉鈞為天<pc n="lb"/>
子至境上為疆吏所獲太祖怒命王全斌顧彥進等六<pc n="lb"/>
將由鳳州路劉光義等二将由䕫州路領兵來討遣王<pc n="lb"/>
                    <pb n="13b"/>
昭逺趙崇韜韓保正李珪率兵拒戰昶謂昭逺曰今日<pc n="lb"/>
之師皆卿所召勉力為朕立功命宰相李昊等餞於城<pc n="lb"/>
外昭逺酒酣攘臂言曰此行非止克敵當領此雕靣惡<pc n="lb"/>
少數萬人取中原如反掌及行執鐡如意指揮諸将自<pc n="lb"/>
比孔明人竊笑之十二月王師至興州所在不戰而下<pc n="lb"/>
遂拔利州崇韜布陣将戰昭逺據胡床不能起免胄而<pc n="lb"/>
逃為追騎所獲昶大懼出金帛募兵令𤣥喆統之守劍<pc n="lb"/>
門成都震恐皆怨昭逺召禍而恨誅之不速也昭逺成<pc n="lb"/>
                    <pb n="14a"/>
都人依東郭院僧為小沙彌知祥飯僧見其惠黠留給<pc n="lb"/>
侍昶左右累遷捲簾使通奏使知樞宻院未幾節制山<pc n="lb"/>
南巡邊至汶州見古冡有屍如生誌云大中年汶州步<pc n="lb"/>
軍都虞候文和之墓命判官文谷作文重葬之夢文和<pc n="lb"/>
謂曰我已為太乙真人侍者子當有兵刀之厄既能葬<pc n="lb"/>
我可以免禍至是為王師所獲至闕下太祖詰曰汝何<pc n="lb"/>
誘昶而結劉鈞昭逺曰臣愚無知但忠於本國耳太祖<pc n="lb"/>
釋之以為領軍大將軍開寶中卒<pc n="lb"/>
                    <pb n="14b"/>
二十八年正月王師䧟䕫州莭度使髙彥儔自焚死彦<pc n="lb"/>
儔太原人是月劍門不守𤣥喆奔還問計於左右老將<pc n="lb"/>
石贇曰北軍逺來勢不能乆可堅壁以老之昶沈吟乆<pc n="lb"/>
之乃彈指歎曰吾父子以豊衣美食養兵四十年無一<pc n="lb"/>
人為我東向發一箭今若閉壘誰肯効命乃遣通奏使<pc n="lb"/>
伊審㣲齎表詣魏城乞降其表略曰臣生自并州長於<pc n="lb"/>
蜀土幸以先人之基搆得從幼歲以纂承只知四序之<pc n="lb"/>
推移不識三靈之改卜伏自皇帝陛下大明出震聖徳<pc n="lb"/>
                    <pb n="15a"/>
居尊聲教被於遐荒慶澤流於中夏當凝旒正殿虧以<pc n="lb"/>
小事大之儀及告𩔖圜丘曠執贄奉琛之禮盖蜀地居<pc n="lb"/>
遐僻路阻闕庭已慙先見之明因有後時之責今則皇<pc n="lb"/>
威電赫聖畧風馳干戈所指而無前鼙鼓纔臨而自潰<pc n="lb"/>
山河郡縣半入於提封將卒倉儲遂歸於啚籍但念臣<pc n="lb"/>
中外骨肉二百餘人髙堂有親七十非逺弱齡侍奉只<pc n="lb"/>
在庭闈日承訓撫之恩粗勤孝養之道實願克終甘㫖<pc n="lb"/>
保此衰年其次得子孫之團圓守血食之祭祀伏乞皇<pc n="lb"/>
                    <pb n="15b"/>
帝陛下容之如地盖之如天特軫仁慈以寛危辱臣敢<pc n="lb"/>
輙徴故事上凟嚴聰竊念劉襌有安樂之封叔寳有長<pc n="lb"/>
城之號皆因歸欵盡獲全生顧眇昧之餘魂得保家而<pc n="lb"/>
為幸庶使先人寢廟不為樵採之塲老母庭除尚有問<pc n="lb"/>
安之所見今保全庫府巡遏軍城不使毁傷將期臨照<pc n="lb"/>
臣昶謹率文武見任官望闕上表歸命全斌至昇仙橋<pc n="lb"/>
昶備亡國之禮見於軍門全斌承制釋罪翌日舉族并<pc n="lb"/>
其官屬詣闕自眉陽乗舟至荆州出安陸太祖遣使迎<pc n="lb"/>
                    <pb n="16a"/>
勞并遺其母湯藥五月至京素服待罪赦之封秦國公<pc n="lb"/>
時乾徳三年也錄其子弟舊臣僅百人頒皇朝日厯是<pc n="lb"/>
歲卒年四十七追封楚王謚恭惠葬洛陽昶幼聰悟才<pc n="lb"/>
辯自襲位頗勤於政邊境不聳國内阜安其後用王昭<pc n="lb"/>
逺韓保正掌軍國事其母謂曰如昭逺者始以㣲賤事<pc n="lb"/>
汝左右保正世祿素不知兵一旦邊境有急此軰制敵<pc n="lb"/>
必先敗衂惟高彦儔是汝父故人可以委任昶不能用<pc n="lb"/>
乃卒其母不哭以酒酧地曰汝不用吾言不死社稷貪<pc n="lb"/>
                    <pb n="16b"/>
生以至今日吾所以不死者以汝在汝既死吾何用生<pc n="lb"/>
為因不食亦卒先是蜀人質錢取息者將徙居必書其<pc n="lb"/>
門曰召主收贖周世宗尤欲平蜀而不果至太祖始克<pc n="lb"/>
之蜀未亡前一年歲除日昶令學士辛寅遜題桃符板<pc n="lb"/>
於寢門以其詞工昶命筆自題云新年納餘慶嘉節賀<pc n="lb"/>
長春蜀平朝廷以吕餘慶知成都長春乃太祖誕聖節<pc n="lb"/>
名也其符合如此昶之行萬民擁道哭聲動地昶以袂<pc n="lb"/>
掩靣而哭自二江至眉州沿路百姓慟絶者數百人盖<pc n="lb"/>
                    <pb n="17a"/>
與王衍不同耳<pc n="lb"/>
<pc n="　"/>黃松子曰知样以戚里之親領三蜀之寄館留宫中<pc n="lb"/>
<pc n="　"/>日宴臥内其恩可謂隆矣及明宗即位重誨專政始<pc n="lb"/>
<pc n="　"/>搆疑貳遂變誠節擅誅李嚴專留李良遂結董璋攻<pc n="lb"/>
<pc n="　"/>遂閬其跋扈之心著矣議者以王孟僭竊其惡均一<pc n="lb"/>
<pc n="　"/>予以建之不臣猶有可恕嘗論之於前矣知祥始末<pc n="lb"/>
<pc n="　"/>臣於後唐託葭莩之援階將相之貴故當勤王戮力<pc n="lb"/>
<pc n="　"/>為國藩輔而乃僴然自帝不復顧忌跡其素心真亂<pc n="lb"/>
                    <pb n="17b"/>
<pc n="　"/>臣賊子也昶戒王衍荒滛驕佚之失孜孜求治與民<pc n="lb"/>
<pc n="　"/>休息雖刑罰稍峻而不至酷虐人頗安之然不識天<pc n="lb"/>
<pc n="　"/>時用庸臣之謀結并州之援此至愚極昬者之所不<pc n="lb"/>
<pc n="　"/>為而昶為之固宜誅之無赦及王師弔伐能翻然束<pc n="lb"/>
<pc n="　"/>手歸命生享大國之封死有眞王之贈子孫俱享厚<pc n="lb"/>
<pc n="　"/>禄太祖皇帝眞有恩於降虜哉<pc n="lb"/>
<pc n="　"/>
                    <pc n="　"/>蜀檮杌十卷宋張唐英著雖偏部短記事蹟㣲淺<pc n="lb"/>
<pc n="　"/>
                    <pc n="　"/>而亦有可以廣見聞備鑒戒者但録自吏人譌舛<pc n="lb"/>
                    <pb n="18a"/>
<pc n="　"/>
                    <pc n="　"/>十有四五歸田多暇輙為審定葢以三本互證乃<pc n="lb"/>
<pc n="　"/>
                    <pc n="　"/>稍諦當如此<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>蜀檮杌卷下<pc n="lb"/>
<pb n="18b"/>
                </p>
<p>
</p>
  </div>
<div>
    <p>
<pc n="lb"/>
                    
<pc n="　"/>蜀檮杌後序<pc n="lb"/>
治平四年夏六月兩當縣鄧君惟良顯甫自京師歸傳<pc n="lb"/>
殿中侍御史裏行張唐英汝功前在閬中監征時所編<pc n="lb"/>
蜀檮杌二卷予嘗得而觀之其編年叙事之體若荀恱<pc n="lb"/>
漢紀之例至於褒貶善惡本末貫穿駸駸乎馳於漢魏<pc n="lb"/>
作者之間有古良史風正召試秘閣在仁宗時上大水<pc n="lb"/>
災異書時政十四事又在英宗朝上慎始書水災封事<pc n="lb"/>
二道皆究極乎治亂之變而探索乎天人之際今天子<pc n="lb"/>
                    <pb n="1a"/>
特排羣議而擢為御史以其勇於敢言也汝功舊有國<pc n="lb"/>
體論十卷唐史誅姦發潛論五卷總要監今論五卷渝<pc n="lb"/>
南集十卷補楚書十三篇樂府歌詩千餘篇皆秘而不<pc n="lb"/>
傳於人而是編最後出顯甫好事宻購以歸予因為刋<pc n="lb"/>
行之昔人得王充論衡藏之以自衒其辯豈予之志哉<pc n="lb"/>
陸昭逈<pc n="lb"/>
<pc n="　"/>
                    <pc n="lb"/>
<pc n="　"/>蜀檮杌後序<pc n="lb"/>
<pb n="1b"/>
                </p>
<p>
</p>
  </div>
        </body>
</text>
</TEI>