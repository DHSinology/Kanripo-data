<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>書斷卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>書斷卷上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張懷瓘<pc n="　"/>撰<pc n="lb"/>
<pc n="　"/>昔庖犧氏畫卦以立象軒轅氏造字以設教至於堯<pc n="lb"/>
<pc n="　"/>舜之世則煥乎有文章其後盛於商周備夫秦漢固<pc n="lb"/>
<pc n="　"/>夫所由逺矣文章之為用必假乎書書之為徴期合<pc n="lb"/>
<pc n="　"/>乎道故能發揮文者莫近乎書若乃思賢哲于千載<pc n="lb"/>
<pc n="　"/>覽陳迹于縑簡謀猷在覿作事粲然言察深衷使百<pc n="lb"/>
                    <pb n="1a"/>
<pc n="　"/>代無隠斯可尚也及夫身處一方含情萬里標㧞志<pc n="lb"/>
<pc n="　"/>氣黼藻精靈披封覩迹欣如㑹面又可樂也爾其初<pc n="lb"/>
<pc n="　"/>之微也蓋因象以曈曨眇不知其變化範圍無體應<pc n="lb"/>
<pc n="　"/>㑹無方考冲漠以立形齊萬殊而一貫合冥契吸至<pc n="lb"/>
<pc n="　"/>精資運動於風神頥浩然於潤色爾其終之彰也流<pc n="lb"/>
<pc n="　"/>芳液於筆端忽飛騰而光赫或體殊而勢接若雙樹<pc n="lb"/>
<pc n="　"/>之交葉或區分而氣運似兩井之通泉麻䕃相扶津<pc n="lb"/>
<pc n="　"/>澤潜應離而不絶曵獨蠒之絲卓爾孤標竦危峰之<pc n="lb"/>
                    <pb n="1b"/>
<pc n="　"/>石龍騰鳯翥若飛若驚電烻㸌[穫-禾+火]離披爛熳翕如雲<pc n="lb"/>
<pc n="　"/>布曵若星流朱熖緑烟若合乍散飄風驟雨雷怒霆<pc n="lb"/>
<pc n="　"/>激呼吁可駭也信足以張皇當世軌範後人矣至若<pc n="lb"/>
<pc n="　"/>磔髦竦骨禆短截長有似夫忠臣抗直補過匡主之<pc n="lb"/>
<pc n="　"/>節也矩折規轉却宻就踈有似夫孝子承順慎終思<pc n="lb"/>
<pc n="　"/>逺之心也耀質含章或柔或剛有似夫哲人行藏知<pc n="lb"/>
<pc n="　"/>進知退之行也固其發迹多端觸變成態或分鋒各<pc n="lb"/>
<pc n="　"/>讓或合勢交侵亦猶五常之與五行雖相尅而相生<pc n="lb"/>
                    <pb n="2a"/>
<pc n="　"/>亦相反而相成豈物類之能象賢實則微妙而難名<pc n="lb"/>
<pc n="　"/>詩云鼓鐘欽欽鼔瑟鼔琴笙磬同音是之謂也使夫<pc n="lb"/>
<pc n="　"/>觀者玩迹探情循由察變運思無己不知其然瓌寳<pc n="lb"/>
<pc n="　"/>盈曯坐啟東山之府明珠曜掌頓傾南海之資雖彼<pc n="lb"/>
<pc n="　"/>迹已緘而遺情未盡心存目想欲罷不能非夫妙之<pc n="lb"/>
<pc n="　"/>至者何以及此且其學者察彼規模采其𤣥妙技由<pc n="lb"/>
<pc n="　"/>心付暗以目成或筆下始思困於鈍滯或不思而製<pc n="lb"/>
<pc n="　"/>敗於脫略心不能授之於手手不能受之於心雖自<pc n="lb"/>
                    <pb n="2b"/>
<pc n="　"/>已而可求終杳茫而無獲又可怪矣及夫意與靈通<pc n="lb"/>
<pc n="　"/>筆與冥運神將化合變出無方雖龍伯挈鼇之勇不<pc n="lb"/>
<pc n="　"/>能量其力雄圖應籙之帝不能抑其高幽思入于毫<pc n="lb"/>
<pc n="　"/>間逸氣彌於宇内鬼出神入追虚捕微則非言象筌<pc n="lb"/>
<pc n="　"/>蹄所能存亡也夫㓜童而守一藝白首而後能言固<pc n="lb"/>
<pc n="　"/>不可恃才曜識以為率爾可知也且知之不易得之<pc n="lb"/>
<pc n="　"/>有難千有餘年數人而已昔之評者或以今不逮古<pc n="lb"/>
<pc n="　"/>質於醜硏推察疵瑕妄增羽翼自我相物求諸合已<pc n="lb"/>
                    <pb n="3a"/>
<pc n="　"/>悉為鑒不圓通也亦由蒼黄者唱首冥昧者唱聲風<pc n="lb"/>
<pc n="　"/>議混然罕詳孰是又兼論文字始祖各執異端臆說<pc n="lb"/>
<pc n="　"/>蜂飛竟無稽古蓋眩如也懷瓘質蔽愚蒙識非通敏<pc n="lb"/>
<pc n="　"/>承先人之遺訓或紀録萬一輒欲芟夷浮議揚榷古<pc n="lb"/>
<pc n="　"/>今㧞狐疑之根解紛挐之結考窮乖謬敢無隠於昔<pc n="lb"/>
<pc n="　"/>賢探索幽微庶不欺於𤣥匠爰自黄帝史籕蒼頡迄<pc n="lb"/>
<pc n="　"/>於皇朝黄門侍郎盧藏用凡三千二百餘年書有十<pc n="lb"/>
<pc n="　"/>體源流學有三品優劣今叙其源流之異著十贊一<pc n="lb"/>
                    <pb n="3b"/>
<pc n="　"/>論較其優劣之差為神妙能三品人為一傳亦有隨<pc n="lb"/>
<pc n="　"/>事附者通為一評究其臧否分成上中下三卷名曰<pc n="lb"/>
<pc n="　"/>書斷其目録如此庶儒流君子知小學之務焉<pc n="lb"/>
<pc n="　"/>
                    <pc n="　"/>古文<pc n="lb"/>
案古文者黄帝史蒼頡所造也頡首四目通於神明仰<pc n="lb"/>
觀奎星圓曲之勢俯察龜文鳥跡之象博采衆美合而<pc n="lb"/>
為字是曰古文孝經援神契云奎主文章蒼頡倣象是<pc n="lb"/>
也夫文字者揔而為言包意以名事也分而為義則文<pc n="lb"/>
                    <pb n="4a"/>
者祖父字者子孫得之自然備其文理象形之屬則謂<pc n="lb"/>
之文因而滋蔓母子相生形聲㑹意之屬則謂之字字<pc n="lb"/>
者言孳乳浸多也題之竹帛謂之書書者如也舒也著<pc n="lb"/>
也記也著明萬事記往知來名言諸無宰制羣有何幽<pc n="lb"/>
不貫何往不經實可謂事簡而應博豈人力哉易曰上<pc n="lb"/>
古結䋲以治後世聖人易之以書契夫至徳之道化其<pc n="lb"/>
性於未然之前結䋲之教懲其罪於己然之後故大道<pc n="lb"/>
衰而有書利害萌而有契契為信不足書為言立徴書<pc n="lb"/>
                    <pb n="4b"/>
契者決斷萬事也凡文書相約束皆曰契契亦誓也諸<pc n="lb"/>
侯約信曰誓故春秋傳曰王叔氏不能舉其契是知契者<pc n="lb"/>
書其信誓之言而盟之濫觴君臣之大約也亦謂刻木<pc n="lb"/>
剖而分之君執其左臣執其右即昔之銅竹虎使今之<pc n="lb"/>
銅魚並契之遺象也皇甫謐曰黄帝史蒼頡造文字記<pc n="lb"/>
言行䇿藏之名曰書契故知黄帝導其源堯舜揚其波<pc n="lb"/>
是有虞夏商周之書神化典謨垂範萬世及周公相成<pc n="lb"/>
王申明禮樂以加朝祭服色尊卑之節又造爾雅宣尼<pc n="lb"/>
                    <pb n="5a"/>
卜商增益潤色釋言暢物略盡訓詁及秦用小篆焚燒<pc n="lb"/>
先典古文絶矣漢文帝時秦博士伏勝獻古文尚書時<pc n="lb"/>
又有魏文侯樂人竇公年二百八十嵗獻古文樂書一<pc n="lb"/>
篇以今文考之乃周官之大司樂章也及武帝時魯恭<pc n="lb"/>
王壞孔子宅壁内石函中得孝經尚書等經宣帝時河<pc n="lb"/>
内女子壞老子屋得古文二篇晉咸寧五年汲郡人不<pc n="lb"/>
凖盗發魏安釐王冢得冊書千餘萬言或冩春秋經傳<pc n="lb"/>
易經論語夏書周書𤨏語大歴梁丘藏穆天子傳及魏<pc n="lb"/>
                    <pb n="5b"/>
史至安釐王二千年其書隨世變易已成數體其周書<pc n="lb"/>
論楚事者最妙於是古文備矣甄酆删定舊文制為六<pc n="lb"/>
書一曰古文即此也以壁中書為正周幽王時又有省<pc n="lb"/>
古文者今汲冢書中多有是也滕公冢内得石銘人無<pc n="lb"/>
識者惟叔孫通云此古文科斗書也科斗者即上古之<pc n="lb"/>
别名也<hi>衛恒古文贊云黄帝之史沮誦蒼頡眺彼鳥跡始作書契紀綱萬事垂法立制觀其措筆綴墨</hi>
                    <pc n="lb"/>
<hi>用心精專中正循檢矩折規旋其曲如弓其直如絃矯然特出若龍騰於川淼爾下隤若雨墜於天信黄唐之</hi>
                    <pc n="lb"/>
<hi>遺迹為六蓺之範先篆籀蓋其子孫𨽻草乃其曾𤣥</hi>蒼頡即古文之祖也<pc n="lb"/>
                    <pb n="6a"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
邈邈蒼公軒轅之始創製文字代彼䋲理粲若星辰鬱<pc n="lb"/>
為綱紀千齡萬類如掌斯視生人盛徳莫斯之美神章<pc n="lb"/>
靈篇自兹而起<pc n="lb"/>
<pc n="　"/>
                    <pc n="　"/>
                    <pc n="　"/>大篆<pc n="lb"/>
案大篆者周宣王太史史籀所作也或云柱下史始變<pc n="lb"/>
古文或同或異謂之為篆篆者傳也傳其物理施之無<pc n="lb"/>
窮甄酆定六書三曰篆書八體書法一曰大篆又漢書<pc n="lb"/>
                    <pb n="6b"/>
蓺文志云史籀十五篇並此也以史官製之用以教授<pc n="lb"/>
謂之史書凡九千字秦趙高善篆教始皇少子胡亥書<pc n="lb"/>
又漢文帝王遵嚴延年並工史書是也秦焚書惟易與<pc n="lb"/>
史篇得全呂氏春秋云蒼頡造大篆非也若蒼頡造大<pc n="lb"/>
篆則置古文何地所謂籀篆蓋其子孫是也<hi>蔡邕篆讚云體有六</hi>
                    <pc n="lb"/>
<hi>篆巧妙入神或象龜文或比龍鱗紆體放尾長翅短身延頸負翼狀似凌雲</hi>史籀即大篆之<pc n="lb"/>
祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
                    <pb n="7a"/>
古文𤣥𦙍太史神書千類萬象或龍或魚何詞不録何<pc n="lb"/>
物不儲釋思通理從心所如如彼江海大波洪濤如彼<pc n="lb"/>
音樂干戚羽旄<pc n="lb"/>
<pc n="　"/>
                    <pc n="　"/>
                    <pc n="　"/>籀文<pc n="lb"/>
案籀文者周太史史籀之所作也與古文大篆小異後<pc n="lb"/>
人以名稱書謂之籀文七略曰史籀者周時史官教學<pc n="lb"/>
童書也與孔氏壁中古文異體甄酆定六書二曰竒字是<pc n="lb"/>
也其跡有石鼔文存焉蓋諷宣王畋獵之所作今在陳<pc n="lb"/>
                    <pb n="7b"/>
倉李斯小篆兼采其意史籀即籀文之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
體象卓然殊今異古落落珠玉飄飄纓組蒼頡之嗣小<pc n="lb"/>
篆之祖以名稱書遺跡石鼔<pc n="lb"/>
<pc n="　"/>
                    <pc n="　"/>
                    <pc n="　"/>小篆<pc n="lb"/>
案小篆者秦始皇丞相李斯所作也增損大篆異同籀<pc n="lb"/>
文謂之小篆亦曰秦篆始皇二十年始并六國斯時為<pc n="lb"/>
廷尉乃奏罷不合秦文者於是天下行之畫如鐵石字<pc n="lb"/>
                    <pb n="8a"/>
若飛動作楷𨽻之祖為不易之法其銘題鍾鼎及作符<pc n="lb"/>
印至今用焉則離之六二黄離元吉得中道也斯雖草<pc n="lb"/>
創遂造其極矣<hi>蔡邕小篆贊云龜文鍼列櫛比龍鱗隤若黍稷之垂穎藴若蟲蛇之棼緼若絶</hi>
                    <pc n="lb"/>
<hi>若連似水露縁垂下端逺而望之象鴻鵠羣遊絡繹遷延研桑不能數其詰曲離婁不能覩其障閒般垂揖讓</hi>
                    <pc n="lb"/>
<hi>而辭巧籀誦拱手而韜翰摛華艷於紈素為六蓺之範先也</hi>李斯即小篆之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
李君創法神慮精微鐵為肢體虬作驂騑江海淼漫山<pc n="lb"/>
嶽巍巍長風萬里鸞鳯于飛<pc n="lb"/>
                    <pb n="8b"/>
<pc n="　"/>
                    <pc n="　"/>
                    <pc n="　"/>八分<pc n="lb"/>
案八分者秦羽人上谷王次仲所作也王愔云次仲始<pc n="lb"/>
以古書方廣少波勢建初中以𨽻草作楷法字方八分<pc n="lb"/>
言有模楷又蕭子良云靈帝時王次仲飾𨽻為八分二<pc n="lb"/>
家俱言後漢而兩帝不同且靈帝之前工八分者非一<pc n="lb"/>
而云方廣殊非𨽻書既言古書豈得稱𨽻若驗方廣則<pc n="lb"/>
篆籀有之變古為方不知其謂也案序仙記云王次仲<pc n="lb"/>
上谷人少有異志少年入學屢有靈竒年末弱冠變蒼<pc n="lb"/>
                    <pb n="9a"/>
頡書為今𨽻書始皇時官務煩多得次仲文簡略赴急<pc n="lb"/>
疾之用甚喜遣使召之三徴不至始皇大怒制檻車送<pc n="lb"/>
之於道化為大鳥出在檻外翻然長引至於西山落二<pc n="lb"/>
翮於山上今為大翮小翮山山上立祠為旱祈焉又魏<pc n="lb"/>
土地記云爼陽縣城東北六十里有大翮小翮山又<pc n="lb"/>
楊固北都賦云王次仲匿術於秦皇落雙翮而冲天案<pc n="lb"/>
數家之言明次仲是秦人既變蒼頡書即非效程邈𨽻<pc n="lb"/>
也案蔡邕勸學篇上谷王次仲初變古形是也始皇之<pc n="lb"/>
                    <pb n="9b"/>
世出其數書小篆古形猶存其半八分已减小篆之半<pc n="lb"/>
𨽻又减八分之半然可云子似父不可云父似子故知<pc n="lb"/>
𨽻不能生八分矣本謂之楷書楷者法也式也模也孔<pc n="lb"/>
子曰今世行之後世以為楷式或云後漢亦有王次仲<pc n="lb"/>
為上谷太守非上谷人又楷𨽻初制大範幾同故後人<pc n="lb"/>
惑之學者務之蓋其嵗深漸若八字分散又名之為八<pc n="lb"/>
分時人用冩篇章或冩法令亦謂之章程書故梁鵠云<pc n="lb"/>
鍾繇善章程書是也夫人才智有所偏工取其長而捨<pc n="lb"/>
                    <pb n="10a"/>
其短諺曰韓詩鄭易挂着壁且二王八分即挂壁之類<pc n="lb"/>
唯蔡伯喈乃造其極焉王次仲即八分之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
仙客遺範靈姿秀出奮硏揚波金相玉質龍騰虎踞弓<pc n="lb"/>
勢非一交㦸横弋兮氣雄逸楷之為妙兮備華實<pc n="lb"/>
<pc n="　"/>
                    <pc n="　"/>
                    <pc n="　"/>𨽻書<pc n="lb"/>
案𨽻書者秦下邽人程邈所造也邈字元岑始為衙縣<pc n="lb"/>
獄吏得罪始皇幽繫雲陽獄中覃思十年益大小篆方<pc n="lb"/>
                    <pb n="10b"/>
圓而為𨽻書三千字奏之始皇善之用惟御史以奏事<pc n="lb"/>
繁多篆字難成乃用𨽻字以為𨽻人佐書故名𨽻書蔡<pc n="lb"/>
邕聖皇篇云程邈刪古立𨽻文甄酆六書云四曰佐書<pc n="lb"/>
是也秦造𨽻書以赴急速為官司刑獄用之餘尚用小<pc n="lb"/>
篆焉漢亦因循至和帝時賈魴撰滂喜篇以蒼頡為上<pc n="lb"/>
篇訓纂為中篇滂喜為下篇所謂三蒼也皆用𨽻字冩<pc n="lb"/>
之𨽻法由兹而廣酈道元水經注曰臨淄人發古冢得銅<pc n="lb"/>
棺前板外隠起為字言齊太公六世孫胡公之棺也惟<pc n="lb"/>
                    <pb n="11a"/>
三字是古餘同今𨽻書證知𨽻字出古非始於秦時若<pc n="lb"/>
爾則𨽻法當先於大篆矣案胡公者齊哀公之弟靖胡<pc n="lb"/>
公也五世六公計一百餘年當周穆王時也又二百餘<pc n="lb"/>
嵗至宣王之朝大篆出矣又五百餘載至始皇之世小<pc n="lb"/>
篆出焉不應𨽻書而效小篆然程邈所造書籍共傳酈<pc n="lb"/>
道元之說未可憑也案八分則小篆之捷𨽻亦八分之<pc n="lb"/>
捷漢陳遵字孟公京兆杜陵人哀帝之世為河南太守<pc n="lb"/>
善𨽻書與人尺牘主皆藏之以為榮此其創開𨽻書之<pc n="lb"/>
                    <pb n="11b"/>
善也爾後鍾元常王逸少各造其極焉<hi>蔡邕𨽻書勢曰鳥跡之變乃惟</hi>
                    <pc n="lb"/>
<hi>佐𨽻蠲彼繁文崇兹簡易脩短相副異體同勢焕若星陳鬱若雲布纎波濃㸃錯落其間若鍾簴設張庭燎飛</hi>
                    <pc n="lb"/>
<hi>煙似崇臺重宇層雲冠山逺而望之若飛龍在天近而察之心亂目眩成公綏𨽻勢日蟲篆既繁草藳近偽適</hi>
                    <pc n="lb"/>
<hi>之中庸莫尚於𨽻</hi>程邈即𨽻書之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
𨽻合文質程君是先乃備風雅如聆管絃長毫秋勁素<pc n="lb"/>
體霜妍摧鋒劒折落㸃星懸乍發紅㷔旋凝紫煙金芝<pc n="lb"/>
瓊草萬世方傳<pc n="lb"/>
                    <pb n="12a"/>
<pc n="　"/>
                    <pc n="　"/>
                    <pc n="　"/>章草<pc n="lb"/>
案章草者漢黄門令史游所作也衛恒李誕並云漢初<pc n="lb"/>
而有草法不知其誰蕭子良云章草者漢齊相杜操始<pc n="lb"/>
變藳法非也王愔云漢元帝時史游作急就章解散𨽻<pc n="lb"/>
體麄書之漢俗簡墮漸以行之是也此乃存字之梗槩<pc n="lb"/>
損𨽻之規矩縱任奔逸赴俗急就因草創之義謂之草<pc n="lb"/>
書惟君長告令臣下則可後漢北海敬王劉穆善草書<pc n="lb"/>
光武器之明帝為太子尤見親幸甚愛其法及穆臨病<pc n="lb"/>
                    <pb n="12b"/>
明帝令為草書尺牘十餘首此其創開草書之善也至<pc n="lb"/>
建初中杜度善草見稱於章帝上貴其迹詔使草書上<pc n="lb"/>
事魏文帝亦令劉廣通草書上事蓋因章奏後世謂之<pc n="lb"/>
章草惟張伯英造其極焉韋誕云杜氏傑有骨力而字<pc n="lb"/>
畫微痩惟劉氏之法書體甚濃結字工巧時有不及張<pc n="lb"/>
芝喜而學焉轉精其巧可謂草聖超前絶後獨步無雙<pc n="lb"/>
<hi>崔瑗草書勢云書契之興始自頡皇冩彼鳥跡以定文章章草之法蓋又簡略應時諭指周旋卒廹兼功并用</hi>
                    <pc n="lb"/>
<hi>愛日省力絶險之變豈必古式觀其法象俯仰有義方不中矩圓不副規抑左揚右望之若﨑鸞企鳥峙志意</hi>
                    <pc n="lb"/>
                    <pb n="13a"/>
<hi>飛移狡獸暴駭將奔未馳狀似連珠絶而不離畜怒怫鬱放逸生竒騰蛇赴穴頭沒尾垂機要微妙臨時從宜</hi>
                    <pc n="lb"/>
懷瓘案章草之書字字區别張芝變為今草如其流速<pc n="lb"/>
㧞茅其茹上下牽連或借上字之下而為下字之上竒<pc n="lb"/>
形離合數意兼包若懸猿飲澗之象鉤鎻連環之狀神<pc n="lb"/>
化莫若變態不窮呼史游草為章因張伯英草而謂也<pc n="lb"/>
亦猶篆周宣王時作及有秦篆分别而有大小之名魏<pc n="lb"/>
晉之時名流君子一槩呼為草惟知音者乃能辨焉章<pc n="lb"/>
草即𨽻書之捷草亦章草之捷也案杜度在史游後一<pc n="lb"/>
                    <pb n="13b"/>
百餘年即解散𨽻體明是史游創焉史游即章草之祖<pc n="lb"/>
也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
史游製草始務急就婉若迴鸞攖如舞袖遲迴縑簡勢<pc n="lb"/>
欲飛透敷華垂實尺牘尤竒并功惜日學者為宜<pc n="lb"/>
<pc n="　"/>
                    <pc n="　"/>
                    <pc n="　"/>行書<pc n="lb"/>
案行書者後漢潁川劉徳昇所作也即正書之小偽務<pc n="lb"/>
從簡易相間流行故謂之行書王愔云晉世以來工書<pc n="lb"/>
                    <pb n="14a"/>
者多以行書著名昔鍾元常善行押書是也爾後王羲<pc n="lb"/>
之獻之並造其極焉獻之常白父云古之章草未能宏<pc n="lb"/>
逸頓異真體合窮偽略之理極草縱之致不若藳行之<pc n="lb"/>
間於往法固殊也大人宜改體觀其騰煙煬火則㢠廻禄<pc n="lb"/>
䘮精覆海傾河則𤣥冥失馭天假其魄非學之功若逸<pc n="lb"/>
氣縱横則羲謝於獻若簮裾禮樂則獻不繼羲雖諸家<pc n="lb"/>
之法悉殊而子敬最為遒㧞夫古今人民狀貌各異此<pc n="lb"/>
皆自然妙有萬物莫比惟書之不同可庶幾也故得之<pc n="lb"/>
                    <pb n="14b"/>
者先禀於天然次資於功用而善學者乃學之於造化<pc n="lb"/>
異類而求之固不取乎似本而各挺之自然<hi>王珉行書狀云邈乎</hi>
                    <pc n="lb"/>
<hi>嵩岱之峻極嫻若列宿之麗天緯字挺特竒書秀出揚波騁藝餘好宏逸虎踞鳯跱龍伸蠖屈資胡氏之壯傑</hi>
                    <pc n="lb"/>
<hi>兼鍾公之精宻揔二妙之所長盡要蔑乎文質詳覽字體究尋筆跡粲乎偉乎如圭如璧宛若盤螭之仰勢翼</hi>
                    <pc n="lb"/>
<hi>若翔鸞之舒翮或乃放手飛筆雨下風馳綺靡婉娩縱横流離</hi>劉徳昇即行書之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
非草非真發揮柔翰星劒光芒雲虹照爛鸞鶴嬋娟風<pc n="lb"/>
行雨散劉子濫觴鍾胡彌漫<pc n="lb"/>
                    <pb n="15a"/>
<pc n="　"/>
                    <pc n="　"/>
                    <pc n="　"/>飛白<pc n="lb"/>
案飛白者後漢左中郎將蔡邕所作也王隠王愔並云<pc n="lb"/>
飛白變楷製也本是宮殿題署勢既徑丈字宜輕微不<pc n="lb"/>
滿名為飛白王僧䖍云飛白八分之輕者雖有此說不<pc n="lb"/>
言起由按漢靈帝熹平年詔蔡邕作聖皇篇篇成詣鴻<pc n="lb"/>
都門上時方脩飾鴻都門伯喈待詔門下見役人以堊<pc n="lb"/>
帚成字心有恱焉歸而為飛白之書漢末魏初並以題<pc n="lb"/>
署額閣其體有二創法於八分窮微於小篆自非蔡公<pc n="lb"/>
                    <pb n="15b"/>
設妙豈能詣此可謂勝寄冥通縹眇神仙之事也張芝<pc n="lb"/>
草書得易簡流速之間蔡邕飛白得華豔飄蕩之極字<pc n="lb"/>
之逸越不復過此二途邇後羲之獻之並造其極其為<pc n="lb"/>
狀也輪囷蕭索則虞頌以嘉氣非雲離㑹飄流則曹風<pc n="lb"/>
以麻衣似雪盡能窮其神妙也衛恒祖述飛白而造散<pc n="lb"/>
隸之書開張隸體微露其白拘束於飛白蕭洒於隸書<pc n="lb"/>
處其季孟之間也<hi>劉彦祖飛白贊云蒼頡觀鳥悟迹興文名繁類殊有革有因世絶常妙索</hi>
                    <pc n="lb"/>
<hi>草鍾真爰有飛白貌艷藝珍若乃較析毫芒纎微和惠素翰氷鮮蘭墨電製直準箭飛屈擬蠖勢</hi>梁武<pc n="lb"/>
                    <pb n="16a"/>
帝謂蕭子雲言頃見王獻之書白而不飛卿書飛而不<pc n="lb"/>
白可斟酌為之令得其𠂻子雲乃以篆文為之雅合帝<pc n="lb"/>
意既括鏇而羽則逺而益深雖創法於八分實窮微於<pc n="lb"/>
小篆其後歐陽詢得之蔡伯喈即飛白之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
妙哉飛白祖自八分有美君子潤色斯文絲縈箭激電<pc n="lb"/>
繞雪雰淺如流霧濃若屯雲舉衆仙之奕奕舞羣鶴之<pc n="lb"/>
紛紛誰其覃思於戱蔡君<pc n="lb"/>
                    <pb n="16b"/>
<pc n="　"/>
                    <pc n="　"/>
                    <pc n="　"/>草書<pc n="lb"/>
案草書者後漢徴士張伯英之所造也梁武帝草書狀<pc n="lb"/>
曰蔡邕云昔秦之時諸侯爭長簡檄相傳望烽走馹以<pc n="lb"/>
篆𨽻之難不能救速遂作赴急之書蓋今草書是也余<pc n="lb"/>
疑不然創制之始其閑者鮮且此書之約略既是蒼黄<pc n="lb"/>
之世何粗魯而能識之又云杜氏之變𨽻亦由程氏之<pc n="lb"/>
改篆其先出自杜氏以張為祖以衛為父索為伯叔二<pc n="lb"/>
王為兄弟薄為庶息羊為僕𨽻者懐瓘以為諸侯爭長<pc n="lb"/>
                    <pb n="17a"/>
之日則小篆及楷𨽻未生何但於草蔡公不宜至此誠<pc n="lb"/>
恐後誣案杜度漢章帝時人元帝朝史游已作草又評<pc n="lb"/>
羊薄等未曰知書也歐陽詢與楊駙馬書章草千文批<pc n="lb"/>
後云張芝草聖皇象八絶並是章草西晉悉然迨乎東<pc n="lb"/>
晉王逸少與從弟洽變章草為今草韻媚宛轉大行於<pc n="lb"/>
世章草幾將絶矣懷瓘案右軍之前能今草者不可勝<pc n="lb"/>
數諸君之說一何孟浪欲杜衆口亦猶躡履滅跡扣鐘<pc n="lb"/>
銷音也又王愔云藳書者若草非草草行之際者非也<pc n="lb"/>
                    <pb n="17b"/>
案藁亦草也因草呼藳正如真正書冩而又塗改亦謂<pc n="lb"/>
之草藳豈必草行之際謂之草者蓋取諸渾沌天造草<pc n="lb"/>
昧之意也文而為藁法此也故孔子曰裨諶草創之是<pc n="lb"/>
也楚懷王使屈原造憲令草藳未成上官氏見欲奪之<pc n="lb"/>
又董仲舒欲言災異草藳未上主父偃竊而奏之並是<pc n="lb"/>
也如淳曰所作起草為藳姚察曰草猶麄也麄書為本<pc n="lb"/>
曰藳蓋草書之文粗出於此草書之先因於起草自杜<pc n="lb"/>
度妙於章草崔瑗崔實父子繼能羅暉趙襲亦法此藝<pc n="lb"/>
                    <pb n="18a"/>
襲與張芝相善芝自云上比崔杜不足下方羅趙有餘<pc n="lb"/>
然伯英學崔杜之法温故知新因而變之以成今草轉<pc n="lb"/>
精其妙字之體勢一筆而成偶有不連而血脉不斷及<pc n="lb"/>
其連者氣候通而隔行唯王子敬明其深指故行首之<pc n="lb"/>
字往往繼前行之末世稱一筆書者起自張伯英即此<pc n="lb"/>
也實亦約文該思應指宣言列缺施鞭飛廉縱轡也伯<pc n="lb"/>
英雖始草創遂造其極<hi>索靖草書狀云聖王御世隨時之宜蒼頡既工書契是為損之</hi>
                    <pc n="lb"/>
<hi>草𨽻以崇簡易草書之狀也宛若銀鉤飄若驚鸞舒翼未發若舉復安於是多才之英篤藝之彦役心精微躭</hi>
                    <pc n="lb"/>
                    <pb n="18b"/>
<hi>思文憲守道兼權觸類生變離析八體靡形不判騁辭放手雨行水散高音翰厲溢越流漫著絶藝於紈素垂</hi>
                    <pc n="lb"/>
<hi>百代之殊觀</hi>張伯英即草書之祖也<pc n="lb"/>
<pc n="　"/>
                    <pc n="　"/>
                    <pc n="　"/>贊曰<pc n="lb"/>
草法簡略省繁録微譯言宣事如矢應機霆不暇發電<pc n="lb"/>
不及飛徴士已沒道愈光輝明神在享其靈有歇斯藝<pc n="lb"/>
漫流終古無絶<pc n="lb"/>
<pc n="　"/>
                    <pc n="　"/>
                    <pc n="　"/>論曰<pc n="lb"/>
夫卦象所以隂隲其理文字所以宣載其能卦則渾天<pc n="lb"/>
                    <pb n="19a"/>
地之窈冥秘鬼神之變化文能以發揮其道幽贊其功<pc n="lb"/>
是知卦象者文字之祖萬物之根衆學分鑣馳騖不息<pc n="lb"/>
或安其所習毁所不見終以自蔽也固須原心反本無<pc n="lb"/>
漫學焉今欲稽其濫觴不可遵諸子之非弃聖人之是<pc n="lb"/>
先賢說文字所起與八卦同作又云八卦非伏羲自重<pc n="lb"/>
夫易者太古之書夫子之文章可得而聞也彌綸乎天<pc n="lb"/>
地錯綜乎四時究極人神盛徳大業也子曰學以聚之<pc n="lb"/>
問以辨之蓋欲討論根源悉其枝沠自仲尼沒而微言<pc n="lb"/>
                    <pb n="19b"/>
絶諸儒之說是或不經左丘明恥之愧無獨斷之明以<pc n="lb"/>
釋天下之惑孔安國云宓羲造書契代結䋲非也厥初<pc n="lb"/>
生人君道尚矣應而不求為而不恃執大象也迨乎伏<pc n="lb"/>
羲氏作始定人道辨乎臣子伏而化之結䋲而治故孔<pc n="lb"/>
子曰三皇伯世叶神無文洛乙糺命頡字胥合又班固<pc n="lb"/>
云庖犧繼天而王為百王先並是也易曰庖羲氏之王<pc n="lb"/>
天下也作結䋲而為網罟以畋以漁蓋取諸離離者麗<pc n="lb"/>
也日月麗乎天百榖草木麗乎土重明以麗乎正乃化<pc n="lb"/>
                    <pb n="20a"/>
成天下離也者明也萬物皆相見南方之卦也聖人南<pc n="lb"/>
面而聽天下向明而理蓋取諸此也庖犧神農氏沒軒<pc n="lb"/>
轅氏作始造圖書禮樂度數甲子律歴自開闢之事皆<pc n="lb"/>
先聖傳流於口黄帝已後紀録言之無幾故春秋國語<pc n="lb"/>
唯發明五帝太史公叙黄帝顓頊以下事孔子撰書始<pc n="lb"/>
自堯舜尚年月闕然詩人所述起乎虞氏其可知也巢<pc n="lb"/>
燧之時淳一無教故言上古昔者俱是伏羲神農之時<pc n="lb"/>
言後世聖人者即黄帝堯舜之際易曰上古結繩以理<pc n="lb"/>
                    <pb n="20b"/>
後世聖人易之以書契此猶太陽一照衆星沒矣史記<pc n="lb"/>
及漢書皆云文王重八卦為六十四卦又帝王世紀及<pc n="lb"/>
孫盛等以為神農夏禹重之並非也夫八卦雖理象已<pc n="lb"/>
備尚隠神功引而伸之始通變吉㓙成其妙用觸類而<pc n="lb"/>
長天下之能事畢矣故易曰聖人立象以盡意設卦以<pc n="lb"/>
盡情八卦成列象在其中矣因而重之爻在其中矣剛<pc n="lb"/>
柔相推變在其中矣伏羲自重之驗也又曰昔者聖人<pc n="lb"/>
之作易也觀變於隂陽而立卦發揮於剛柔而生爻是<pc n="lb"/>
                    <pb n="21a"/>
以立天之道曰隂與陽立地之道曰柔與剛立人之道<pc n="lb"/>
曰仁與義兼三才而兩之故易六畫而成卦六位而成<pc n="lb"/>
章又伏羲自重之驗也若以後世聖人易之以書契謂<pc n="lb"/>
伏羲即昔者聖人之作易也謂誰矣則知伏羲自重八<pc n="lb"/>
卦不造書契煥乎可明不至疑惑也又曰河出圖洛出<pc n="lb"/>
書聖人則之孔安國云河圖八卦是洛之九疇馬融王<pc n="lb"/>
肅姚信等竝云得河圖而作易禮含文嘉曰伏羲則龜<pc n="lb"/>
書乃作八卦並乘流而逝不討其源滋誤後生深可歎<pc n="lb"/>
                    <pb n="21b"/>
息去聖久矣百家衆言自古非一正史之書不經宣尼<pc n="lb"/>
筆削則未可全是况儒者臆說耶夫悠悠萬載是非㸦<pc n="lb"/>
起一犬吠形百犬吠聲一人措虚百人傳實按龍圖出<pc n="lb"/>
河龜書出洛今或云法龍圖而作卦或云則龜書而畫<pc n="lb"/>
之假欲遵之何者為是案左傳庖羲氏有龍瑞以龍紀<pc n="lb"/>
官非得八卦八卦若先列於河圖又文王等重之則伏<pc n="lb"/>
羲何功於易也又夫子不言因圖而畫卦自黄帝堯舜<pc n="lb"/>
及周公攝政時皆得圖書河以通乾出天苞雒以流坤<pc n="lb"/>
                    <pb n="22a"/>
吐地符是知有聖人膺運則河雒出圖書何必八卦九<pc n="lb"/>
疇九疇者天始錫禹而黄帝已獲洛書易曰蓍龜神物<pc n="lb"/>
聖人則之然伏羲豈則蓍龜而作易言聖人者通謂後<pc n="lb"/>
世易經三古不獨指伏羲也夫蓍龜者或悔吝有憂虞<pc n="lb"/>
之象或得失有吉㓙之徴或否泰有隂陽之辭或剛柔<pc n="lb"/>
有變通之理若河圖洛書者或天地彝倫之法或帝王<pc n="lb"/>
興亡之數或山川品物之制或治化合神之符故聖人<pc n="lb"/>
則之而已孔子曰河不出圖洛不出書吾已矣夫是也<pc n="lb"/>
                    <pb n="22b"/>
故知文字之作確乎權輿十體相沿㸦明創革萬事皆<pc n="lb"/>
始自微漸至于昭著春秋則寒暑之濫觴爻畫則文字<pc n="lb"/>
之兆朕其十體内或先有萌芽今取其昭彰者為始祖<pc n="lb"/>
夫道之將興自然𤣥應前聖後聖合矩同規雖千萬年<pc n="lb"/>
至理斯㑹天或垂範或授聖哲必然而出不在考其甲<pc n="lb"/>
之與乙耶案道家相傳則有天皇地皇人皇之書各數<pc n="lb"/>
百言其文猶在像如符印而不傳其音指審爾則八卦<pc n="lb"/>
未為雲孫矣况古文乎且四裔異音各貌㑹於文字其<pc n="lb"/>
                    <pb n="23a"/>
指不殊禽獸之情悉應若是觀其趣向不逺於人其有<pc n="lb"/>
知方來辨音節非智能所及復何所學哉則知凡庶之<pc n="lb"/>
流有如草木鳥獸之類或藴文章又霹靂之下乃時有<pc n="lb"/>
字或錫貺之瑞往往銘題以古書考之皆可識也夫豈<pc n="lb"/>
學之於人乎又詳釋典或沙劫已前或他方怪俗云為<pc n="lb"/>
事况與即意無殊是知天之妙道施於萬類一也但所<pc n="lb"/>
感有淺深耳豈必在乎羲軒周孔將釋老之教乎况論<pc n="lb"/>
篆籀將草𨽻之後先乎縷而分之則如彼總而言之其<pc n="lb"/>
                    <pb n="23b"/>
若此也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="24a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>書斷卷上<pc n="lb"/>
<pb n="24b"/>
                </p>
<p>
</p>
  </div>
<div>
<head>書斷卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>書斷卷中<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張懷瓘<pc n="　"/>撰<pc n="lb"/>
我唐四聖高祖神堯皇帝太宗文武聖皇帝高宗天皇<pc n="lb"/>
太聖皇帝鴻猷大業列乎冊書多才能事俯同人境翰<pc n="lb"/>
墨之妙資以神功開草𨽻之規模變張王之今古盡善<pc n="lb"/>
盡美無得而稱今天子神武聰明制同造化筆精墨妙<pc n="lb"/>
思極天人或頌徳銘勛函耀金石或思崇惠縟載錫侯<pc n="lb"/>
                    <pb n="1a"/>
王赫矣光華懸諸日月然猶進而不已惟奥惟𤣥非區<pc n="lb"/>
區小臣所敢揚述<pc n="lb"/>
<pc n="　"/>
                    <pc n="　"/>
                    <pc n="　"/>神品二十五人<pc n="lb"/>
大篆一<pc n="　"/>史籀<pc n="　"/>籀文一<pc n="　"/>史籀<pc n="lb"/>
小篆一<pc n="　"/>李斯<pc n="　"/>八分一<pc n="　"/>蔡邕<pc n="lb"/>
𨽻書三<pc n="　"/>鍾繇<pc n="　"/>王羲之<pc n="　"/>王獻之<pc n="lb"/>
行書四<pc n="　"/>王羲之<pc n="　"/>鍾繇<pc n="　"/>
                    <pc n="　"/>王獻之<pc n="　"/>張芝<pc n="lb"/>
章草書八<pc n="　"/>張芝<pc n="　"/>
                    <pc n="　"/>杜度<pc n="　"/>
                    <pc n="　"/>崔瑗<pc n="　"/>
                    <pc n="　"/>索靖<pc n="lb"/>
                    <pb n="1b"/>
<pc n="　"/>
                    <pc n="　"/>
                    <pc n="　"/>
                    <pc n="　"/>衛瓘<pc n="　"/>
                    <pc n="　"/>王羲之<pc n="　"/>王獻之<pc n="　"/>皇象<pc n="lb"/>
飛白三<pc n="　"/>蔡邕<pc n="　"/>
                    <pc n="　"/>王羲之<pc n="　"/>王獻之<pc n="lb"/>
草書三<pc n="　"/>張芝<pc n="　"/>
                    <pc n="　"/>王羲之<pc n="　"/>王獻之<pc n="lb"/>
<pc n="　"/>
                    <pc n="　"/>
                    <pc n="　"/>妙品九十八人<pc n="lb"/>
古文四<pc n="　"/>杜林<pc n="　"/>
                    <pc n="　"/>衛密<pc n="　"/>
                    <pc n="　"/>邯鄲淳<pc n="　"/>衛恒<pc n="lb"/>
大篆四<pc n="　"/>李斯<pc n="　"/>
                    <pc n="　"/>趙高<pc n="　"/>
                    <pc n="　"/>蔡邕<pc n="　"/>
                    <pc n="　"/>邯鄲淳<pc n="lb"/>
小篆五<pc n="　"/>曹喜<pc n="　"/>
                    <pc n="　"/>蔡邕<pc n="　"/>
                    <pc n="　"/>邯鄲淳<pc n="　"/>崔瑗<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>衛瓘<pc n="lb"/>
                    <pb n="2a"/>
八分九<pc n="　"/>張昶<pc n="　"/>
                    <pc n="　"/>皇象<pc n="　"/>
                    <pc n="　"/>邯鄲淳<pc n="　"/>韋誕<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>鍾繇<pc n="　"/>
                    <pc n="　"/>師宜官<pc n="　"/>梁鵠<pc n="　"/>
                    <pc n="　"/>索靖<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>王羲之<pc n="lb"/>
𨽻書二十五<pc n="　"/>
                    <pc n="　"/>
                    <pc n="　"/>張芝<pc n="　"/>
                    <pc n="　"/>鍾㑹<pc n="　"/>
                    <pc n="　"/>蔡邕<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>邯鄲淳<pc n="　"/>衛瓘<pc n="　"/>
                    <pc n="　"/>韋誕<pc n="　"/>
                    <pc n="　"/>荀輿<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>謝安<pc n="　"/>
                    <pc n="　"/>羊欣<pc n="　"/>
                    <pc n="　"/>王洽<pc n="　"/>
                    <pc n="　"/>王珉<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>薄紹之<pc n="　"/>蕭子雲<pc n="　"/>宋文帝<pc n="　"/>衛夫人<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>胡昭<pc n="　"/>
                    <pc n="　"/>曹喜<pc n="　"/>
                    <pc n="　"/>謝靈運<pc n="　"/>王僧䖍<pc n="lb"/>
                    <pb n="2b"/>
<pc n="　"/>
                    <pc n="　"/>
                    <pc n="　"/>
                    <pc n="　"/>孔琳之<pc n="　"/>陸柬之<pc n="　"/>禇遂良<pc n="　"/>虞世南<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>釋智永<pc n="　"/>歐陽詢<pc n="lb"/>
行書十六劉徳昇<pc n="　"/>衛瓘<pc n="　"/>
                    <pc n="　"/>王珉<pc n="　"/>
                    <pc n="　"/>謝安<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>王僧䖍<pc n="　"/>胡昭<pc n="　"/>
                    <pc n="　"/>鍾會<pc n="　"/>
                    <pc n="　"/>孔琳之<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>虞世南<pc n="　"/>阮硏<pc n="　"/>
                    <pc n="　"/>王洽<pc n="　"/>
                    <pc n="　"/>羊欣<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>薄紹之<pc n="　"/>歐陽詢<pc n="　"/>陸東之<pc n="　"/>褚遂良<pc n="lb"/>
章草八<pc n="　"/>張昶<pc n="　"/>
                    <pc n="　"/>鍾㑹<pc n="　"/>
                    <pc n="　"/>韋誕<pc n="　"/>
                    <pc n="　"/>衛恒<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>郗愔<pc n="　"/>
                    <pc n="　"/>張華<pc n="　"/>
                    <pc n="　"/>魏武帝<pc n="　"/>釋智永<pc n="lb"/>
                    <pb n="3a"/>
飛白五<pc n="　"/>蕭子雲<pc n="　"/>張𢎞<pc n="　"/>
                    <pc n="　"/>韋誕<pc n="　"/>
                    <pc n="　"/>歐陽詢<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>王廙<pc n="lb"/>
草書二十二<pc n="　"/>
                    <pc n="　"/>
                    <pc n="　"/>索靖<pc n="　"/>
                    <pc n="　"/>衛瓘<pc n="　"/>
                    <pc n="　"/>嵇康<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>張昶<pc n="　"/>
                    <pc n="　"/>鍾繇<pc n="　"/>
                    <pc n="　"/>羊欣<pc n="　"/>
                    <pc n="　"/>薄紹之<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>鍾㑹<pc n="　"/>
                    <pc n="　"/>衛恒<pc n="　"/>
                    <pc n="　"/>荀輿<pc n="　"/>
                    <pc n="　"/>桓𤣥<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>謝安<pc n="　"/>
                    <pc n="　"/>孔琳之<pc n="　"/>王珉<pc n="　"/>
                    <pc n="　"/>王洽<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>謝靈運<pc n="　"/>張融<pc n="　"/>
                    <pc n="　"/>阮硏<pc n="　"/>
                    <pc n="　"/>王僧䖍<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>歐陽詢<pc n="　"/>虞世南<pc n="　"/>釋智永<pc n="lb"/>
                    <pb n="3b"/>
<pc n="　"/>
                    <pc n="　"/>
                    <pc n="　"/>能品一百七人<pc n="lb"/>
古文四<pc n="　"/>
                    <pc n="　"/>張敞<pc n="　"/>
                    <pc n="　"/>衛顗<pc n="　"/>
                    <pc n="　"/>衛瓘<pc n="　"/>
                    <pc n="　"/>韋昶<pc n="lb"/>
大篆五<pc n="　"/>
                    <pc n="　"/>胡昭<pc n="　"/>
                    <pc n="　"/>嚴延年<pc n="　"/>韋昶<pc n="　"/>
                    <pc n="　"/>班固<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>歐陽詢<pc n="lb"/>
小篆十二<pc n="　"/>衛顗<pc n="　"/>
                    <pc n="　"/>班固<pc n="　"/>
                    <pc n="　"/>皇象<pc n="　"/>
                    <pc n="　"/>張𢎞<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>許慎<pc n="　"/>
                    <pc n="　"/>韋誕<pc n="　"/>
                    <pc n="　"/>傅𤣥<pc n="　"/>
                    <pc n="　"/>蕭子雲<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>劉紹<pc n="　"/>
                    <pc n="　"/>張𢎞<pc n="　"/>
                    <pc n="　"/>范曄<pc n="　"/>
                    <pc n="　"/>歐陽詢<pc n="lb"/>
八分三<pc n="　"/>
                    <pc n="　"/>毛𢎞<pc n="　"/>
                    <pc n="　"/>左伯<pc n="　"/>
                    <pc n="　"/>王獻之<pc n="lb"/>
                    <pb n="4a"/>
𨽻書二十三<pc n="　"/>
                    <pc n="　"/>
                    <pc n="　"/>
                    <pc n="　"/>衛恒<pc n="　"/>
                    <pc n="　"/>張昶<pc n="　"/>
                    <pc n="　"/>王廙<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>庾翼<pc n="　"/>
                    <pc n="　"/>郗愔<pc n="　"/>
                    <pc n="　"/>王濛<pc n="　"/>
                    <pc n="　"/>衛顗<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>張彭祖<pc n="　"/>阮硏<pc n="　"/>
                    <pc n="　"/>陶𢎞景<pc n="　"/>王脩<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>王襃<pc n="　"/>
                    <pc n="　"/>王恬<pc n="　"/>
                    <pc n="　"/>李式<pc n="　"/>
                    <pc n="　"/>傅𤣥<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>楊肇<pc n="　"/>
                    <pc n="　"/>王承烈<pc n="　"/>庾肩吾<pc n="　"/>薛稷<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>孫過庭<pc n="　"/>高正臣<pc n="　"/>釋智果<pc n="　"/>盧藏用<pc n="lb"/>
行書十八<pc n="　"/>宋文帝<pc n="　"/>司馬攸<pc n="　"/>釋智永<pc n="　"/>蕭子雲<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>蕭思話<pc n="　"/>齊高帝<pc n="　"/>陶𢎞景<pc n="　"/>漢王元昌<pc n="lb"/>
                    <pb n="4b"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>王導<pc n="　"/>
                    <pc n="　"/>王承烈<pc n="　"/>孫過庭<pc n="　"/>高正臣<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>裴行儉<pc n="　"/>王智敬<pc n="　"/>王脩<pc n="　"/>
                    <pc n="　"/>盧藏用<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>薛稷<pc n="　"/>
                    <pc n="　"/>釋智果<pc n="lb"/>
章草十五<pc n="　"/>羅暉<pc n="　"/>
                    <pc n="　"/>趙襲<pc n="　"/>
                    <pc n="　"/>徐幹<pc n="　"/>
                    <pc n="　"/>庾翼<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>張超<pc n="　"/>
                    <pc n="　"/>王濛<pc n="　"/>
                    <pc n="　"/>衛顗<pc n="　"/>
                    <pc n="　"/>崔實<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>蕭子雲<pc n="　"/>杜預<pc n="　"/>
                    <pc n="　"/>陸柬之<pc n="　"/>歐陽詢<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>王承烈<pc n="　"/>王智敬<pc n="　"/>裴行儉<pc n="lb"/>
飛白一<pc n="　"/>
                    <pc n="　"/>劉紹<pc n="lb"/>
                    <pb n="5a"/>
草書二十五<pc n="　"/>
                    <pc n="　"/>
                    <pc n="　"/>王導<pc n="　"/>
                    <pc n="　"/>何曾<pc n="　"/>
                    <pc n="　"/>楊肇<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>郗愔<pc n="　"/>
                    <pc n="　"/>庾翼<pc n="　"/>
                    <pc n="　"/>司馬攸<pc n="　"/>李式<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>宋文帝<pc n="　"/>蕭子雲<pc n="　"/>陸柬之<pc n="　"/>宋令文<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>齊高帝<pc n="　"/>謝眺<pc n="　"/>
                    <pc n="　"/>庾肩吾<pc n="　"/>蕭思話<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>范曄<pc n="　"/>
                    <pc n="　"/>孫過庭<pc n="　"/>梁武帝<pc n="　"/>王智敬<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>裴行儉<pc n="　"/>釋智果<pc n="　"/>盧藏用<pc n="　"/>高正臣<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>王廙<pc n="　"/>
                    <pc n="　"/>王愔<pc n="lb"/>
右包羅古今不越三品工拙倫次迨至數百且妙之企<pc n="lb"/>
                    <pb n="5b"/>
神非徒步驟能之仰妙又甚規隨毎一書之中優劣為<pc n="lb"/>
次一品之内復有兼并至如神品則李斯杜度崔瑗皇<pc n="lb"/>
象衛瓘索靖各惟得其一史籀蔡邕鍾繇得其二張芝<pc n="lb"/>
得其三逸少子敬並各得其五考多之類少妙之况神<pc n="lb"/>
又上下差降昭然可悉也他皆倣此後所傳則當品之<pc n="lb"/>
内時代次之或有紀名而不評迹者蓋古有其傳今絶<pc n="lb"/>
其書粗為斟酌列於品第但備其本傳無别商榷然十<pc n="lb"/>
書之外乃有龜蛇麟虎雲龍蟲鳥之書既非世要悉所<pc n="lb"/>
                    <pb n="6a"/>
不取也<pc n="lb"/>
<pc n="　"/>
                    <pc n="　"/>
                    <pc n="　"/>神品<pc n="lb"/>
周史籀宣王時為史官善書師模蒼頡古文夫蒼頡者<pc n="lb"/>
獨藴聖心啟冥演幽稽諸天意功侔造化徳被生靈可<pc n="lb"/>
與三光齊懸四序終始何敢抑居品列始籀以為聖跡<pc n="lb"/>
湮滅失其真本今所傳者纔髣髴而已故損益而廣之<pc n="lb"/>
或同或異謂之為篆亦曰史書加之銛利鉤殺自然機<pc n="lb"/>
發信為篆文之權輿非至精孰能與於此窮物合數變<pc n="lb"/>
                    <pb n="6b"/>
類相召因而以化成天下也故其稱謂無方亦難得而<pc n="lb"/>
備舉今妙跡雖絶于世考其遺法肅若神明故可特居<pc n="lb"/>
神品又作籀文其狀邪正體則石鼔文存焉乃開闔古<pc n="lb"/>
文暢其戚銳但折直勁迅有如鏤鐵而端姿旁逸又婉<pc n="lb"/>
潤焉若取於詩人則雅頌之作也亦所謂楷𨽻曾高字<pc n="lb"/>
書淵藪使倣小學者漁獵其中籀大篆籀文入神<pc n="lb"/>
秦李斯楚上蔡人少從孫卿學帝王術西入秦位至丞<pc n="lb"/>
相胡亥立趙高譛之要斬夷三族斯妙大篆始省改之<pc n="lb"/>
                    <pb n="7a"/>
以為小篆著蒼頡七篇雖帝王質文世有損益終以文<pc n="lb"/>
代質漸就澆漓則三皇結繩五帝畫象三王肉刑斯可<pc n="lb"/>
况也古文可為上古大篆為中古小篆為下古三古為<pc n="lb"/>
實草𨽻為華妙極於華者羲獻精窮於實者籀斯始皇<pc n="lb"/>
以和氏之璧琢而為璽令斯書其文今泰山嶧山秦望<pc n="lb"/>
等碑並其遺迹亦謂傳國之偉寳百代之法式斯小篆<pc n="lb"/>
入神大篆入妙也<pc n="lb"/>
後漢杜度字伯度京兆杜陵人御史大夫延年曾孫章<pc n="lb"/>
                    <pb n="7b"/>
帝時為齊相善章草雖史游始草書傳不紀其能又絶<pc n="lb"/>
其迹創其神妙其唯杜公韋誕云杜氏傑有骨力而字<pc n="lb"/>
畫微痩崔氏法之書體甚濃結字工巧時有不及張芝<pc n="lb"/>
喜而學焉轉精其巧可謂草聖超前絶後獨步無雙張<pc n="lb"/>
芝自謂上比崔杜不足下方羅趙有餘誠是尊師之辭<pc n="lb"/>
亦其心肺間語伯英損益伯度章草亦猶逸少增減元<pc n="lb"/>
常真書雖潤色精於斷割意則美矣至若高深之意質<pc n="lb"/>
素之風俱不及其師也然各為古今之獨步蕭子良云<pc n="lb"/>
                    <pb n="8a"/>
本名操為魏武帝諱改為度非也案蔡邕勸學篇云齊<pc n="lb"/>
相杜度美守名篇漢中郎不應預為武帝諱也<pc n="lb"/>
崔瑗字子玉安平人曾祖蒙父駰子玉官至濟北相文<pc n="lb"/>
章蓋世善章草師於杜度㸃畫之間莫不調暢伯英祖<pc n="lb"/>
述之其骨力精熟過之也索靖乃越制特立風神凛然<pc n="lb"/>
其雄勇過之也以此有謝於張索<hi>一本云始於杜度媚趣過之㸃畫精微神</hi>
                    <pc n="lb"/>
<hi>變無礙利金百鍊美玉天姿可謂氷寒於水也</hi>袁昻云如危峰阻日孤松一枝<pc n="lb"/>
王隠謂之草賢晉平苻堅得摹子玉書王子敬云張伯英極<pc n="lb"/>
                    <pb n="8b"/>
似之其遺跡絶少又妙小篆今有張平子碑以順帝漢<pc n="lb"/>
安二年卒年六十六子玉章草入神小篆入妙<pc n="lb"/>
張芝字伯英燉煌人父焕為太常徙居𢎞農華隂伯英<pc n="lb"/>
名臣之子㓜而高操勤學好古經明行脩朝廷以有道<pc n="lb"/>
徴不就故時稱張有道實避世潔白之士也好書凡家<pc n="lb"/>
之衣帛皆書而後練尤善章草書出諸杜度崔瑗云龍<pc n="lb"/>
驤豹變青出於藍又剏為今草天縱尤異率意超曠無<pc n="lb"/>
惜是非若清澗長源流而無限縈㢠廻崕谷任於造化至<pc n="lb"/>
                    <pb n="9a"/>
於蛟龍駭獸奔騰拏攫之勢心手隨變窈冥而不知其<pc n="lb"/>
所如是謂達節也已精熟神妙冠絶古今則百世不易<pc n="lb"/>
之法式不可以智識不可以勤求若達士遊乎沉黙之<pc n="lb"/>
鄉鸞鳯翔乎大荒之野韋仲將謂之草聖豈徒言哉遺<pc n="lb"/>
迹絶少故褚遂良云鍾繇張芝之迹不盈片素韋誕云<pc n="lb"/>
崔氏之肉張氏之骨其章草金人銘可謂精熟至極其<pc n="lb"/>
草書急就章字皆一筆而成合於自然可謂變化至極<pc n="lb"/>
羊欣云張芝皇象鍾繇索靖時並號書聖然張勁骨豐<pc n="lb"/>
                    <pb n="9b"/>
肌徳冠諸賢之首斯為當矣其行書則二王之亞也又<pc n="lb"/>
善𨽻書以獻帝初平中卒伯英章草草行入神𨽻書入<pc n="lb"/>
妙<pc n="lb"/>
蔡邕字伯喈陳留圉人父稜徐州刺史有清行謚直定<pc n="lb"/>
伯喈官至左中郎將封高陽侯儀容竒偉篤孝博學能<pc n="lb"/>
畫善音律明天文數術灾變卒見問無不對工書絶世<pc n="lb"/>
尤得八分之精微體法百變窮靈盡妙獨步今古又創<pc n="lb"/>
造飛白妙有絶倫動合神功真異能之士也董卓用天<pc n="lb"/>
                    <pb n="10a"/>
下名士而邕一日七遷光照榮顯顧寵彰著王允誅卓<pc n="lb"/>
收伯喈付廷尉以獻帝初平三年死於獄中年六十一<pc n="lb"/>
搢紳諸儒莫不流涕伯喈八分飛白入神大篆小篆𨽻<pc n="lb"/>
書入妙女琰甚賢明亦工書<pc n="lb"/>
魏鍾繇字元常潁川長社人祖皓至徳高世父廸黨錮<pc n="lb"/>
不仕元常才思通敏舉孝亷尚書郎累遷尚書僕射東<pc n="lb"/>
武亭侯魏國建遷相國明帝即位遷太傅繇善書師曹<pc n="lb"/>
喜蔡邕劉徳昇真書絶世剛柔備焉㸃畫之間多有異<pc n="lb"/>
                    <pb n="10b"/>
趣可謂幽深無際古雅有餘秦漢以來一人而已雖古<pc n="lb"/>
之善政遺愛結于人心未足多也尚徳哉若人其行書<pc n="lb"/>
則羲之獻之之亞草書則衛索之下八分則有魏受禪<pc n="lb"/>
碑稱能為最太和四年薨八十矣元常𨽻入神八分入<pc n="lb"/>
妙<pc n="lb"/>
吳皇象字休明廣陵江都人也官至侍中工章草師於<pc n="lb"/>
杜度先是有張子並於時有陳良輔並稱能書然陳恨<pc n="lb"/>
痩張恨峻休明斟酌其間甚得其妙與嚴武等稱八絶<pc n="lb"/>
                    <pb n="11a"/>
世謂沉着痛快抱朴云書聖者皇象懷瓘以為右軍𨽻<pc n="lb"/>
書以一形而衆相萬字皆别休明章草雖相衆而形一<pc n="lb"/>
萬字皆同各造其極則實而不朴文而不華其冩春秋<pc n="lb"/>
最為絶妙八分雄才逸力乃相亞於蔡邕而妖冶不逮<pc n="lb"/>
通議傷於多肉矣休明章草入神八分入妙小篆入能<pc n="lb"/>
晉衛瓘字伯玉河東安邑人父顗魏侍郎瓘弱冠仕魏<pc n="lb"/>
為尚書郎入晉為尚書令善諸書引索靖為尚書郎號<pc n="lb"/>
一臺二妙時議放手流便過索而法則不如之嘗云我<pc n="lb"/>
                    <pb n="11b"/>
得伯英之筋恒得其骨靖得其肉伯玉採張芝法取父<pc n="lb"/>
書參之遂至神妙天姿特秀若鴻鴈奮六翮飄飄乎清<pc n="lb"/>
風之上率情運用不以為難後為侍中司空楚王瑋矯<pc n="lb"/>
詔害之元康元年卒年七十二章草入神小篆𨽻行草入<pc n="lb"/>
妙<pc n="lb"/>
索靖字㓜安燉煌龍勒人張伯英之彌甥父湛北地太<pc n="lb"/>
守㓜安善章草書出於韋誕峻險過之有若山形中裂<pc n="lb"/>
水勢懸流雪嶺孤松氷河危石其堅勁則古今不逮或<pc n="lb"/>
                    <pb n="12a"/>
云楷法則過於衛瓘然窮兵極勢揚威耀武觀其雄勇<pc n="lb"/>
欲陵於張何但於衛王隠云靖草書絶世學者如雲是<pc n="lb"/>
知趣者皆然勸不用賞時人云精熟至極索不及張妙<pc n="lb"/>
有餘姿張不及索蕭子良云其形甚異又善八分韋鍾<pc n="lb"/>
之亞母丘興碑是其遺迹也大安二年卒年六十贈太<pc n="lb"/>
常章草入神草入妙<pc n="lb"/>
王羲之字逸少瑯琊臨沂人祖正尚書郎父曠淮南太<pc n="lb"/>
守逸少骨鯁高爽不顧常流與王承王沉為王氏三少<pc n="lb"/>
                    <pb n="12b"/>
起家秘書郎累遷右軍將軍㑹稽内史初度浙江便有<pc n="lb"/>
終焉之志昇平五年卒年五十九贈金紫光禄大夫加<pc n="lb"/>
常侍尤善書草𨽻八分飛白章行備精諸體自成一家<pc n="lb"/>
法千變萬化得之神功自非造化發靈豈能登峰造極<pc n="lb"/>
然割析張公之草而濃纎折衷乃愧其精熟損益鍾君<pc n="lb"/>
之𨽻雖運用增華而古雅不逮至硏精體勢則無所不<pc n="lb"/>
工亦猶鐘鼓云乎雅頌得所觀夫開襟應務若養由之<pc n="lb"/>
術百發百中飛名蓋世獨映將來其後風靡雲從世所<pc n="lb"/>
                    <pb n="13a"/>
不易可謂冥通合聖者也𨽻行草書章草飛白俱入神<pc n="lb"/>
八分入妙妻郗氏甚工書有七子獻之㝡知名𤣥之凝<pc n="lb"/>
之徽之操之並工草𨽻凝之妻謝道韞有才華亦善書<pc n="lb"/>
甚為舅所重<pc n="lb"/>
獻之字子敬逸少第七子累遷中書令卒初娶郄曇女<pc n="lb"/>
離婚後尚新安愍公主無子唯一女後立為安僖皇后<pc n="lb"/>
后亦善書以后父追贈侍中特進光禄大夫太宰尤善<pc n="lb"/>
草𨽻㓜學于父次習于張後改變制度别創其法率爾<pc n="lb"/>
                    <pb n="13b"/>
私心冥合天矩觀其逸志莫之與京至於行草興合如<pc n="lb"/>
孤峰四絶迥出天外其峭峻不可量也爾其雄武神縱<pc n="lb"/>
靈姿秀出臧武仲之智卞莊子之勇或大鵬搏風長鯨<pc n="lb"/>
噴浪懸崕墜石驚電遺光察其所由則意逸乎筆未見<pc n="lb"/>
其止蓋欲奪龍蛇之飛動掩鍾張之神氣惜其陽秋尚<pc n="lb"/>
富縱逸不覊天骨未全有時而殞人有求書罕能得者<pc n="lb"/>
雖權貴所逼了不介懷偶其興㑹則觸遇造筆皆發於<pc n="lb"/>
衷不從於外亦由或黙或語即銅鞮伯華之行也初謝<pc n="lb"/>
                    <pb n="14a"/>
安請為長史太康中新起太極殿安欲使子敬題榜以為<pc n="lb"/>
萬世寳而歎言之乃說韋仲將題凌雲臺事子敬知其<pc n="lb"/>
指乃正色曰仲將魏之大臣寧有此事使其若此知魏<pc n="lb"/>
徳之不長安遂不之逼子敬五六嵗時學書右軍潜於<pc n="lb"/>
後掣其筆不脫乃歎曰此兒當有大名遂書樂毅論與<pc n="lb"/>
之學竞能極肖真書可謂窮微入聖筋骨緊宻不減於<pc n="lb"/>
父如大則尤直而少態豈可同年唯行草之間逸氣過<pc n="lb"/>
也及論諸體多劣于右軍總而言之季孟差耳子敬𨽻<pc n="lb"/>
                    <pb n="14b"/>
行草章草飛白五體俱入神八分入能或謂小王為小<pc n="lb"/>
令非也子敬為中書令太康十一年卒於官年四十三<pc n="lb"/>
族弟珉代居之至十三年而卒年三十八時謂子敬為<pc n="lb"/>
大令珉為小令<pc n="lb"/>
<pc n="　"/>
                    <pc n="　"/>
                    <pc n="　"/>妙品<pc n="lb"/>
秦胡毋敬本櫟陽獄吏為太史令博識古今文字亦與<pc n="lb"/>
程邈李斯省改大篆著博學篇七章覃思舊章博采衆<pc n="lb"/>
訓時趙高為中車府令善史書教始皇太子胡亥書及<pc n="lb"/>
                    <pb n="15a"/>
獄律法令亥私幸之作爰歴篇六章漢興揔合為蒼頡<pc n="lb"/>
篇<pc n="lb"/>
後漢杜林字北山扶風茂陵人涼州刺史鄴之子位至<pc n="lb"/>
司空尤工古文過於鄴也故世言小學由杜公嘗於西<pc n="lb"/>
河得漆書古文尚書一卷寶玩不已毎困厄自以為不<pc n="lb"/>
能濟於時世嘗抱經嘆曰古文之學將絶於此初衛密<pc n="lb"/>
方造林未見則黯然而服及㑹面林以漆書示密曰常<pc n="lb"/>
以此道將絶何意東海衛君復能傳之是道不墜於地<pc n="lb"/>
                    <pb n="15b"/>
矣子曰徳不孤必有鄰豈虚也哉光武建平中卒靈帝<pc n="lb"/>
時劉陶刪定古文今文尚書號中文尚書以北山本為<pc n="lb"/>
正陶亦工古文是謂就有道而正焉<pc n="lb"/>
衛宻字次仲東海人官至給事中脩古學善屬文作尚<pc n="lb"/>
書訓指師於杜林後之學者古文皆祖杜林衛宻也同<pc n="lb"/>
乎東方之美者有醫無閭山珣玗琪焉<pc n="lb"/>
曹喜字仲則扶風平陵人明帝建初中為秘書郎篆𨽻<pc n="lb"/>
之工收名天下蔡邕云扶風曹喜建初稱善衛恒云喜<pc n="lb"/>
                    <pb n="16a"/>
善篆小異於李斯邯鄲淳師焉畧究其妙韋誕師淳而<pc n="lb"/>
不及也善懸針垂露之法後世行之仲則小篆𨽻書入<pc n="lb"/>
妙雖賀彦先沉潜乃青雲之士也<pc n="lb"/>
劉徳昇字君嗣潁川人桓靈之時以造行書擅名雖以<pc n="lb"/>
草創亦豐硏美風流婉約獨步當時胡昭鍾繇並師其<pc n="lb"/>
法世謂鍾繇行押書是也而胡書體肥鍾書體痩亦各<pc n="lb"/>
有君嗣之美<pc n="lb"/>
師宜官南陽人靈帝好書徴天下工書於鴻都門至數<pc n="lb"/>
                    <pb n="16b"/>
百人八分稱宜官為最大則一字徑丈小乃方寸千言<pc n="lb"/>
甚矜其能性嗜酒或時空至酒家書其壁以售之觀者<pc n="lb"/>
雲集酤酒多售則鏟去之後為袁術將命鉅鹿耿球碑<pc n="lb"/>
術所立是宜官書也<pc n="lb"/>
梁鵠字孟星安定烏氏人少好書受法於師宜官以善<pc n="lb"/>
八分知名舉孝㢘為郎靈帝重之亦在鴻都門下遷幽<pc n="lb"/>
州刺史魏武甚愛其書常懸帳中又以釘壁以為勝宜<pc n="lb"/>
官也時邯鄲淳亦得次仲法淳宜為小字鵠宜為大字<pc n="lb"/>
                    <pb n="17a"/>
不如鵠之用筆盡勢也<pc n="lb"/>
張昶字文舒伯英季弟為黄門侍郎尤善章草家風不<pc n="lb"/>
墜奕葉清華書類伯英時人謂之亞聖至如筋骨天姿<pc n="lb"/>
實所未逮若華實兼美可以繼之衛恒云姜孟頴梁孔<pc n="lb"/>
達田彦和及韋仲將之徒皆張之弟子各有名於世並<pc n="lb"/>
不及文舒又工極八分况之蔡公長㓜差耳華岳廟前<pc n="lb"/>
一碑建安十年刋也祠堂碑昶造並書後鍾繇鎮關中<pc n="lb"/>
題此碑後云漢故給事黄門侍郎華隂張府君諱昶字<pc n="lb"/>
                    <pb n="17b"/>
文舒造此文又題碑頭云時司𨽻校尉侍中東武亭侯<pc n="lb"/>
頴川鍾繇字元常書又善𨽻以建安十一年卒文舒章<pc n="lb"/>
草入妙𨽻入能<pc n="lb"/>
魏武帝姓曹氏諱操字孟徳沛國譙人尤工章草雄逸<pc n="lb"/>
絶倫年六十六薨張華云漢安平崔瑗子實𢎞農張芝<pc n="lb"/>
弟弟昶並善書而魏武亞焉子植字子建亦工書<pc n="lb"/>
邯鄲淳字子淑潁川人志行清潔才學通敏初為臨淄<pc n="lb"/>
王傅累遷給事中書則八體悉工師於曹喜尤精古文<pc n="lb"/>
                    <pb n="18a"/>
大篆八分𨽻書自杜林衛宻以來古文冺絶由淳復著<pc n="lb"/>
衛恒云魏初傳古文者出於邯鄲淳蔡邕采斯喜之法<pc n="lb"/>
為古今雜形然精宻閑理不如淳也梁鵠云淳得次仲<pc n="lb"/>
法韋誕師淳而不及也袁昻云應規入矩方圓乃成張<pc n="lb"/>
華云邯鄲淳善𨽻書子淑古文小篆八分𨽻書並入妙<pc n="lb"/>
胡昭字孔明潁川人少而博學不槩榮利有夷皓之節<pc n="lb"/>
甚能𨽻書真行又妙衛恒云昭與鍾繇並師於劉徳昇<pc n="lb"/>
俱善草行而胡肥鍾痩書牘之迹也動見模楷羊欣云<pc n="lb"/>
                    <pb n="18b"/>
胡昭得其骨索靖得其肉韋誕得其筋張華云胡昭善<pc n="lb"/>
𨽻書茂先與荀朂共整理記籍立書博士置弟子教習<pc n="lb"/>
以鍾胡為法嘉平二年公車徴㑹卒年八十九孔明𨽻<pc n="lb"/>
行入妙大篆入能<pc n="lb"/>
韋誕字仲將京兆人太僕端之子官至侍中服膺於張<pc n="lb"/>
芝兼邯鄲淳之法諸書並善尤精題署明帝時凌雲臺<pc n="lb"/>
初成令誕題榜高下異好宜就加㸃正因致危懼頭鬢<pc n="lb"/>
皆白既以下戒子孫無為大字楷法袁昻云仲將書如<pc n="lb"/>
                    <pb n="19a"/>
龍拏虎踞劔㧞弩張張華云京兆韋誕子熊潁川鍾繇子<pc n="lb"/>
㑹並善𨽻書初青龍中洛陽許鄴三都宮觀始成詔令<pc n="lb"/>
仲將大為題署以為永制給御筆墨皆不任用因曰蔡<pc n="lb"/>
邕自矜能書兼斯喜之法非流紈體素不妄下筆夫工<pc n="lb"/>
欲善其事必先利其器若用張芝筆左伯紙及臣墨兼<pc n="lb"/>
此三具又得臣手然後可以兼徑丈之勢方寸千言然<pc n="lb"/>
其迹之妙亞乎索靖也嘉平五年卒年七十五八分𨽻章<pc n="lb"/>
草飛白入妙小篆入能兄康字元將亦工書子熊字少<pc n="lb"/>
                    <pb n="19b"/>
季亦善書時人云名父之子不有二事世所美焉<pc n="lb"/>
嵇康字叔夜譙國銍人官至中散大夫竒才不羣身長<pc n="lb"/>
七尺八寸而土木形骸不自藻飾未嘗見其疾聲朱顔<pc n="lb"/>
人以為龍章鳯姿天質自然恬静寡欲學不師受博覽<pc n="lb"/>
該通以為君子無私心不惜乎是非而行不違乎道叔<pc n="lb"/>
夜善書妙於草製觀其體勢得之自然意不在乎筆墨<pc n="lb"/>
若高逸之士雖在布衣有傲然之色故知臨不測之水<pc n="lb"/>
使人神清登萬仞之巖自然意逺鍾㑹譖康就刑年四<pc n="lb"/>
                    <pb n="20a"/>
十四太學生三千人請為師不許<pc n="lb"/>
鍾㑹字士季元常少子官至司徒咸熙元年衛瓘誅之<pc n="lb"/>
年四十書有父風稍備筋骨美兼行草尤工𨽻書遂逸<pc n="lb"/>
致飄然有凌雲之志亦所謂劒則干將莫耶焉㑹嘗詐<pc n="lb"/>
為荀朂書就朂母鍾夫人取寳劒㑹兄弟以千萬造宅<pc n="lb"/>
未移居朂乃濳畫元常形像㑹兄弟入見便大感慟朂<pc n="lb"/>
畫亦㑹之類也㑹𨽻行草章草入妙<pc n="lb"/>
吳處士張𢎞字敬禮呉郡人篤學不仕恒着烏巾時號<pc n="lb"/>
                    <pb n="20b"/>
張烏巾并善篆𨽻其飛白妙絶當時飄若雲遊激如驚<pc n="lb"/>
電飛仙舞鶴之態有類焉自作飛白序勢備說其美也<pc n="lb"/>
歐陽詢曰飛白張烏巾冠世其後逸少子敬亦稱妙絶<pc n="lb"/>
敬禮飛白入妙小篆入能<pc n="lb"/>
晉張華字茂先范陽人父平後漢漁陽太守茂先官至<pc n="lb"/>
司空壯武公博涉羣書盈萬餘卷高才達識天文數術<pc n="lb"/>
無所不精善章草書體勢尤古度德比義嵇叔夜之倫也<pc n="lb"/>
衛恒字巨山瓘之仲子官至黄門侍即瓘嘗云我得伯<pc n="lb"/>
                    <pb n="21a"/>
英之筋恒得其骨巨山善古文得汲冢古文論楚事者<pc n="lb"/>
最妙恒嘗玩之作四體書勢并造散𨽻書元康中楚王<pc n="lb"/>
瑋害之年四十古文章草草書入妙𨽻入能弟宣善篆<pc n="lb"/>
及草名亞父兄宣弟庭亦工書子仲寳叔寳俱有書名<pc n="lb"/>
四世家風不墜也<pc n="lb"/>
衛夫人名鑠字茂猗廷尉展之女弟恒之從女汝隂太<pc n="lb"/>
守李矩之妻也𨽻書尤善規矩鍾公云碎玉壺之氷爛<pc n="lb"/>
瑶臺之月婉然芳樹穆若清風右軍少常師之永和五<pc n="lb"/>
                    <pb n="21b"/>
年卒年七十八子克為中書郎亦工書先有扶風馬夫<pc n="lb"/>
人大司農皇甫規之妻也有才學工𨽻書夫人寡董卓<pc n="lb"/>
聘以為妻夫人不屈卓殺之<pc n="lb"/>
王廙字世將瑯琊臨沂人祖覽父正尚書郎導從父之<pc n="lb"/>
弟也官至平南將軍荆州刺史侍中逸少之叔父工於<pc n="lb"/>
草𨽻飛白祖述張衛遺法自過江東右軍之前世將書與<pc n="lb"/>
荀朂畫為明帝師其飛白志氣極古垂雕鶚之翅羽類<pc n="lb"/>
旌旗之卷舒時人云王廙飛白右軍之亞永昌元年卒<pc n="lb"/>
                    <pb n="22a"/>
年四十七世將飛白入妙𨽻入能<pc n="lb"/>
郄愔字方囘高平金鄉人父鍳太尉草書卓絶古而且<pc n="lb"/>
勁方囘官至司空善衆書雖齊名庾翼不可同年其法<pc n="lb"/>
遵於衛氏尤長於章草纎能得中意態無窮筋骨亦勝<pc n="lb"/>
王僧䖍云郄愔章草亞於右軍太元六年卒年七十二<pc n="lb"/>
方囘章草入妙草𨽻入能妻傅氏善書子超字景興小<pc n="lb"/>
字嘉賓亦善書<pc n="lb"/>
王洽字敬和導第四子理識明敏拜駙馬都尉累遷中<pc n="lb"/>
                    <pb n="22b"/>
書令書兼諸法於草尤工落簡揮毫有郢匠乘風之勢<pc n="lb"/>
雖卓然孤秀未至運用無方而右軍云弟書遂不減吾<pc n="lb"/>
飾之過也昇平三年卒年四十四敬和𨽻行草入妙妻<pc n="lb"/>
荀氏亦善書<pc n="lb"/>
謝安字安石陳郡陽夏人十八徴著作郎辭疾寓居㑹<pc n="lb"/>
稽與王逸少許詢桑門支遁等遊處十年累遷尚書僕<pc n="lb"/>
射太元十年卒贈太傅謚文靖公年六十六人皆比之<pc n="lb"/>
王導謂文雅過之學草正於右軍右軍云卿是解書者<pc n="lb"/>
                    <pb n="23a"/>
然知解書者尤難安石尤善行書亦猶衛洗馬風流名<pc n="lb"/>
士海内所瞻王僧䖍云謝安得入能書品録也安石𨽻<pc n="lb"/>
行草入妙兄尚字仁祖弟萬字萬石並工書<pc n="lb"/>
王珉字季琰洽之少子官至中書令工𨽻及行草金劒<pc n="lb"/>
霜斷﨑嶔歴落時謂小王之亞也自導至珉三世善書<pc n="lb"/>
時人方之杜衛二氏嘗書四疋素日朝操筆至暮便竟<pc n="lb"/>
首尾如一又無誤字子敬戲云弟書如騎騾駸駸欲度<pc n="lb"/>
驊騮前斯可謂弓善矢良兵利馬疾突圍破的難與爭<pc n="lb"/>
                    <pb n="23b"/>
鋒𨽻行入妙妻汪氏善書兄珣亦善書<pc n="lb"/>
桓𤣥者温之子為義興太守簒晉伏誅嘗慕小王善於草法<pc n="lb"/>
譬之於馬則肉翅已就蘭筋初生畜怒而馳日可千里洸<pc n="lb"/>
洸﨣﨣實亦武哉非王之武臣即世之刺客列缺吐火共<pc n="lb"/>
工觸山尤剛徤倜儻夫水火之性各有所長火能外光不<pc n="lb"/>
能内照水能内照不能外光若包五行之性則可謂通<pc n="lb"/>
矣嘗與顧愷之論書至夜不倦愷之字長康善書小名虎<pc n="lb"/>
頭時人號為三絶癡書畫也<hi>彦逺案長康三絶者水絶畫絶癡絶書非癡數也</hi>
                    <pc n="lb"/>
                    <pb n="24a"/>
宋文帝姓劉諱義隆彭城人武帝第三子善𨽻書次及<pc n="lb"/>
行草規模大令自謂不减於師雖庶幾徳音引領長望<pc n="lb"/>
尚遼逺矣然才位發揮亦可謂倬彼雲漢為章于天時<pc n="lb"/>
論以為天然勝羊欣工夫恨少是亦天然可尚道心唯<pc n="lb"/>
微探索幽逺若泠泠水行有岩石間真聲帝𨽻書入妙<pc n="lb"/>
行草入能<pc n="lb"/>
羊欣字敬元泰山南城人官至中散大夫義興太守師<pc n="lb"/>
資大令時亦衆矣非無雲塵之逺若親承妙㫖入於室<pc n="lb"/>
                    <pb n="24b"/>
者唯獨此公亦猶顔囬與夫子有步驟之近摵若嚴霜<pc n="lb"/>
之林婉似流風之雪驚禽走獸絡繹飛馳亦可謂王之<pc n="lb"/>
藎臣朝之元老沈約云敬元尤善於𨽻書子敬之後可<pc n="lb"/>
以獨步時人云買王得羊不失所望今大令書中風神<pc n="lb"/>
怯者往往是羊也元嘉十九年卒年七十三敬元𨽻行<pc n="lb"/>
草入妙時有丘道護親師於子敬殊劣於羊欣謝綜亦<pc n="lb"/>
善書不重敬元亦憚之云力少媚好又有義興康昕與<pc n="lb"/>
南州惠式道人俱學二王轉以已書貨之世人或謬寳<pc n="lb"/>
                    <pb n="25a"/>
此迹亦或謂為羊歐陽通云式道人右軍之甥與王無别<pc n="lb"/>
薄紹之字敬叔丹陽人官至給事中善書憲章小王風<pc n="lb"/>
格秀異若干將出匣光芒射人魏武臨戎縱横制敵其<pc n="lb"/>
行草倜儻時越羊欣若用力取之則真正懸隔敬叔𨽻<pc n="lb"/>
行草入妙<pc n="lb"/>
謝靈運㑹稽人祖𤣥父焕靈運官至秘書監侍中康樂<pc n="lb"/>
侯模憲小王真草俱美石藴千年之色松低百尺之柯<pc n="lb"/>
雖不逮師歙風吐雲簸蕩川岳其亦庶幾虞和云靈運<pc n="lb"/>
                    <pb n="25b"/>
子敬之甥故能書特多王法王僧䖍云子敬上表多在<pc n="lb"/>
中書雜事中靈運竊冩易其真本相與不疑元嘉初帝<pc n="lb"/>
就索始進親聞文皇說此元嘉十年年四十九以罪棄<pc n="lb"/>
廣州市𨽻草入妙<pc n="lb"/>
孔琳之字彦琳㑹稽山隂人父廞彦琳官至祠部尚書<pc n="lb"/>
善草行師於小王稍露筋骨飛流懸勢則呂梁之水焉<pc n="lb"/>
時稱曰羊真孔草又以縱快比於桓𤣥王僧䖍云孔琳<pc n="lb"/>
之放縱快利筆迹流便二王已後略無其比但工夫少<pc n="lb"/>
                    <pb n="26a"/>
太自任故當劣於羊欣斯言俞矣景平元年卒年五十<pc n="lb"/>
五行草入妙妻謝氏亦善書<pc n="lb"/>
齊王僧䖍瑯琊臨沂人曾祖洽父曇首官至司空善書<pc n="lb"/>
宋文帝見其書素扇嘆曰非唯迹逾子敬方當器雅過<pc n="lb"/>
之後孝武欲擅書名僧䖍不敢顯跡大明之世常用拙<pc n="lb"/>
筆書以此見容虞龢云僧䖍尋得書術雖不及古不减<pc n="lb"/>
郄家所制然述小王尤尚古冝有豐厚淳朴稍之妍華<pc n="lb"/>
若溪澗含氷岡巒被雪雖甚清肅而寡於風味子曰質<pc n="lb"/>
                    <pb n="26b"/>
勝文則野是之謂乎永明三年卒僧䖍𨽻行入妙草入<pc n="lb"/>
能<hi>一本云𨽻行草入妙</hi>子慈亦善𨽻書謝超宗嘗問慈曰卿書何<pc n="lb"/>
當及尊公慈曰我之不得仰及猶雞之不及鳯時人以<pc n="lb"/>
為名答<pc n="lb"/>
張融字思光吳郡人祖禕父暢思光官至司徒左長史<pc n="lb"/>
博涉經史早標孝行書兼諸體於草尤工而時有稽古<pc n="lb"/>
之風寛博有餘嚴峻不足可謂有文徳而無武功然齊<pc n="lb"/>
梁之際殆無以過或有鑑不至深見其有古風多誤寳<pc n="lb"/>
                    <pb n="27a"/>
之以為張伯英書也而榻本大行於世<pc n="lb"/>
梁蕭子雲字景喬晉陵人父嶷景喬官至侍中少善草<pc n="lb"/>
行小篆諸體兼備而剏造小篆飛白意趣飄然㸃畫之<pc n="lb"/>
際若有騫舉姸妙至極難與比肩但少乏古風抑居妙<pc n="lb"/>
品故歐陽詢云張烏巾冠世其後逸少子敬又稱絶妙<pc n="lb"/>
爾飛而不白蕭子雲輕濃得中蟬翼掩素遊霧崩雲可<pc n="lb"/>
得而語其真草少師子敬晩學元常及其暮年筋骨亦<pc n="lb"/>
備名蓋當世舉朝效之其肥鈍無力者悉非也今之謬<pc n="lb"/>
                    <pb n="27b"/>
賞十室九焉梁武帝擢與二王並迹則若牝雞仰於鸞<pc n="lb"/>
鳯子貢賢於仲尼雖絶唱於彼朝未曰陽春白雪以太<pc n="lb"/>
清三年卒景喬𨽻書飛白入妙小篆行草章草入能子<pc n="lb"/>
特字世達亦善書位至太子舍人先景喬卒<pc n="lb"/>
阮硏字文幾陳留人官至交州刺史善書其行草出於<pc n="lb"/>
大王甚精熟若飛泉交注奔競不息時稱蕭陶等各得<pc n="lb"/>
右軍一體而此公筋力最優比之於勇則被堅執銳所<pc n="lb"/>
向無前喻之於談則緩頰朶頥離堅合異有李信王離<pc n="lb"/>
                    <pb n="28a"/>
之攻伐無子貢魯連之變通其𨽻則習於鍾公風神稍<pc n="lb"/>
怯庾肩吾云阮居今觀古窺衆妙之門雖師王祖鍾終<pc n="lb"/>
成别搆一法矣然遲速之對可方於陸柬之則意此公<pc n="lb"/>
性急亦猶枚臯文章敏疾長卿製作淹遲各一時之妙<pc n="lb"/>
也行草入妙𨽻書入能<pc n="lb"/>
陳永興寺僧智永㑹稽人師逺祖逸少歴記專精攝齊<pc n="lb"/>
升堂真草唯命夷途良轡大海安波微尚有道之風半<pc n="lb"/>
得右軍之肉兼能諸體於草最優氣調下於歐虞精熟<pc n="lb"/>
                    <pb n="28b"/>
過於羊薄智永章草草書入妙𨽻入能兄智楷亦工草<pc n="lb"/>
丁現亦善𨽻書時人云丁真楷草<pc n="lb"/>
皇朝歐陽詢長沙汨羅人官至銀青光禄大夫率更令<pc n="lb"/>
八體盡能筆力勁險篆體尤精高麗愛其書遣使請焉<pc n="lb"/>
神堯嘆曰不意詢之書名逺播夷狄彼觀其迹固謂其<pc n="lb"/>
形魁梧耶飛白冠絶峻於古人有龍蛇戰闘之象雲霧<pc n="lb"/>
輕濃之勢風旋電激掀舉若神真行之書雖於大令亦<pc n="lb"/>
别成一體森森焉若武庫矛㦸風神嚴於智永潤色寡<pc n="lb"/>
                    <pb n="29a"/>
於虞世南其草書迭蕩流通視之二王可為動色然驚<pc n="lb"/>
竒跳駿不避危險傷於清雅之致自羊薄以後略無勍<pc n="lb"/>
敵唯永公特以訓兵精練議欲旗鼔相當歐以猛銳長<pc n="lb"/>
驅永乃閉壁固守以貞觀十五年卒年八十五飛白𨽻<pc n="lb"/>
行草入妙大小篆章草入能子通亦善書痩怯於父薛<pc n="lb"/>
純陀亦效詢草傷於肥純乃通之亞也<pc n="lb"/>
虞世南字伯施㑹稽餘姚人祖儉梁始興王諮議父荔<pc n="lb"/>
陳太子中庶子世南受業於吳郡顧野王門下讀書十<pc n="lb"/>
                    <pb n="29b"/>
年國朝拜銀青光禄大夫祕書監永興公太宗詔曰世<pc n="lb"/>
南一人有出世之才遂兼五絶一曰忠讜二曰友悌三<pc n="lb"/>
曰博文四曰詞藻五曰書翰有一於此足為名臣而世<pc n="lb"/>
南兼之其書得大令之宏規含五方之正色姿榮秀出<pc n="lb"/>
智勇在焉秀嶺危峯處處間起行草之際尤所偏工及其<pc n="lb"/>
暮齒加以遒逸臭味羊薄不亦宜乎是則東南之美㑹<pc n="lb"/>
稽之竹箭也貞觀十二年卒年八十一伯施𨽻行書入<pc n="lb"/>
妙然歐之與虞可謂智均力敵亦猶韓盧之追東郭㕙<pc n="lb"/>
                    <pb n="30a"/>
也論其衆體則虞所不逮歐若猛將深入時或不利虞<pc n="lb"/>
若行人妙選罕有失辭虞則内含剛柔歐則外露筋骨<pc n="lb"/>
君子藏器以虞為優族子纂書有叔父體則而風骨不<pc n="lb"/>
繼楊師道上官儀劉伯莊並立師法虞公過於纂矣張<pc n="lb"/>
志遜又纂之亞也<pc n="lb"/>
褚遂良河南陽翟人父亮銀青光禄大夫太常卿遂良<pc n="lb"/>
官至尚書左僕射河南公博學通識有王佐才忠讜之<pc n="lb"/>
臣也善書少則服膺虞監長則祖述右軍真書甚得其<pc n="lb"/>
                    <pb n="30b"/>
媚趣在瑶臺青鏁窅映春林美人嬋娟不任羅綺增華<pc n="lb"/>
綽約歐虞謝之其行草之間即居二公之後顯慶四年<pc n="lb"/>
卒年六十四遂良𨽻行入妙亦嘗師授史陵然史有古<pc n="lb"/>
直傷於踈痩也<pc n="lb"/>
陸柬之吳郡人官至朝散大夫太子司議郎虞世南之<pc n="lb"/>
甥少學舅氏臨冩所合亦猶張翼換羲之表奏蔡邕為<pc n="lb"/>
平子後身而晚習二王尤尚其古中年之迹猶有怯懦<pc n="lb"/>
總章已後乃備筋骨殊矜質朴恥夫綺靡故欲暴露疵<pc n="lb"/>
                    <pb n="31a"/>
同乎馬不齊髦人不櫛沐雖為時所鄙囘也不愚拙於<pc n="lb"/>
自媒有若通人君子尤善運筆或至興㑹則窮理極趣<pc n="lb"/>
矣調雖古澁亦猶文王嗜菖蒲葅孔子蹙頞而嘗之三<pc n="lb"/>
年乃得其味一覽未窮沉硏始精然工於效倣劣於獨<pc n="lb"/>
斷以此為少也𨽻行入妙章草書入能<hi>一本云𨽻行草章草並入能</hi>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>書斷卷中<pc n="lb"/>
<pb n="31b"/>
                </p>
<p>
</p>
  </div>
<div>
<head>書斷卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>書斷卷下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張懷瓘<pc n="　"/>撰<pc n="lb"/>
<pc n="　"/>
                    <pc n="　"/>能品<pc n="lb"/>
漢張敞字子高河東平陽人官至京兆尹善古文傳之<pc n="lb"/>
子吉吉傳其出杜鄴鄴傳其子林吉子竦字伯松博學文<pc n="lb"/>
雅過於子高三王以來古文之學蓋絶子高精勤而習<pc n="lb"/>
之其後杜林衛宻為之嗣子高好古博雅有緝熈之美<pc n="lb"/>
                    <pb n="1a"/>
焉<pc n="lb"/>
嚴延年字次卿東海人河南太守雅工史書規模趙高<pc n="lb"/>
時稱其妙後以罪弃市<pc n="lb"/>
後漢班固字孟堅扶風安陵人官至中郎將工篆李斯<pc n="lb"/>
曹喜之法悉能究之昔李斯作蒼頡篇趙高作爰歴篇<pc n="lb"/>
故胡母敬作博學篇漢興閭里書私合之總謂蒼頡篇<pc n="lb"/>
斷六十字為一章凡五十五章至平帝元始中徴天下<pc n="lb"/>
通小學者以百數各令記字於未央庭中揚雄取其有<pc n="lb"/>
                    <pb n="1b"/>
用者作訓纂篇二十四章以纂續蒼頡也孟堅乃復續<pc n="lb"/>
十三章和帝永初中賈魴又撰異字取固所續章而廣<pc n="lb"/>
之為三十四章用訓纂之末字以為篇目故曰滂喜篇<pc n="lb"/>
言滂沱大盛凡百二十三章文字備矣明帝使孟堅成<pc n="lb"/>
父彪所述漢書永平初受詔至章帝建初二十五年而<pc n="lb"/>
成以竇憲賓客繋於洛陽獄卒六十三大小篆入能<pc n="lb"/>
徐幹字伯張扶風平陵人官至班超軍司馬善章草書<pc n="lb"/>
班固與超書稱之曰得伯張書藳勢殊工知識讀之莫<pc n="lb"/>
                    <pb n="2a"/>
不嘆息實亦藝由己立名自人成後有蘇班亦平陵人<pc n="lb"/>
也五嵗能書甚為張伯英所稱嘆<pc n="lb"/>
許慎字叔重汝南召陵人官至太尉南閣祭酒少好古<pc n="lb"/>
學書正文字尤善小篆師模李斯甚得其妙作說文解<pc n="lb"/>
字十四篇萬五百餘字疾篤令子冲詣闕上之安帝末<pc n="lb"/>
年卒<pc n="lb"/>
晉呂忱字伯雍博識文字撰字林五篇萬二千八百餘<pc n="lb"/>
字字林則說文之流小篆之工亦叔重之亞也<pc n="lb"/>
                    <pb n="2b"/>
張超字子並河間鄭人官至别部司馬工章草擅名一<pc n="lb"/>
時字勢甚峻亦猶楚共王用刑失節不合其宜吳人以<pc n="lb"/>
皇象方之五原范曄云超草書妙絶<pc n="lb"/>
崔湜字子真瑗之子也博學有俊才為五原太守章草<pc n="lb"/>
雅有父風良冶良弓斯焉不墜張茂先甚稱之<pc n="lb"/>
羅暉字叔景京兆杜陵人官至羽林監桓帝永夀年卒<pc n="lb"/>
善草著聞三輔張伯英自謂方之有餘與太僕朱賜書<pc n="lb"/>
云上比崔杜不足下方羅趙有餘朱賜亦杜陵人時稱<pc n="lb"/>
                    <pb n="3a"/>
工書也<pc n="lb"/>
趙襲字元嗣京兆長安人為燉煌太守與羅暉並以能<pc n="lb"/>
草見重關西而矜巧自與衆頗惑之與張芝素相親善<pc n="lb"/>
靈帝時卒燉煌有張越仕至梁州刺史亦善草書<pc n="lb"/>
左伯字子邕東萊人特工八分名與毛𢎞等列小異於<pc n="lb"/>
邯鄲淳亦擅名漢末尤甚能作紙漢興用紙代簡至和<pc n="lb"/>
帝時蔡倫工為之而子邕尤得其妙故蕭子良荅王僧<pc n="lb"/>
䖍書云蔡邕之紙妍妙輝光仲將之墨一㸃如漆伯英<pc n="lb"/>
                    <pb n="3b"/>
之筆窮神盡思妙物逺矣邈不可追然子邕之八分亦<pc n="lb"/>
猶斥山之文皮即東北之美者也<pc n="lb"/>
張紘字子綱廣陵人善小篆官至侍御史年六十一卒<pc n="lb"/>
孔融與子綱書曰前勞筆迹乃多為篆舉篇見字欣然<pc n="lb"/>
獨笑如復觀其人融之此言不易而得紘之小篆時頗<pc n="lb"/>
有聲<pc n="lb"/>
毛𢎞字大雅河南武陽人服膺梁鵠研精八分亦成一<pc n="lb"/>
家法獻帝時為郎中教於秘書建安末卒<pc n="lb"/>
                    <pb n="4a"/>
魏衛覬字伯儒河南安邑人官至侍中尤工古文篆𨽻<pc n="lb"/>
草體傷痩筆迹精絶魏初傳曰古文者篆出於邯鄲淳<pc n="lb"/>
伯儒嘗冩淳古文尚書還以示淳淳不能别年六十二<pc n="lb"/>
卒伯儒古文小篆𨽻書章草並入能子孫皆妙於書<pc n="lb"/>
晉何曾字頴考陳郡陽夏人官至太保咸寧四年卒年<pc n="lb"/>
八十餘工於藳草時人珍之也<hi>一本云頴考善草書甚有古質少於風味孔子</hi>
                    <pc n="lb"/>
<hi>曰質勝文則野是之謂乎</hi>
                    <pc n="lb"/>
傅𤣥字休奕北地范陽人祖爕漢漢陽太守父幹魏扶<pc n="lb"/>
                    <pb n="4b"/>
風太守休奕少孤貧博學善屬文解鍾律性剛直不容<pc n="lb"/>
人之短舉秀才為御史中丞司𨽻校尉善於篆𨽻見重<pc n="lb"/>
時人云得鍾胡之法休奕小篆𨽻書入能時王允之善<pc n="lb"/>
草𨽻官至衛將軍又張嘉善𨽻書羊欣云嘉師於鍾氏<pc n="lb"/>
勝王羲之在臨川也嘉字子勝官至光禄大夫時又有<pc n="lb"/>
皇甫定年七嵗善史書從兄謐深竒之<pc n="lb"/>
劉召字彦祖彭城人官至御史中丞遷侍中善小篆工<pc n="lb"/>
飛白雖不及張毛亦一時之秀作飛白勢永和八年卒<pc n="lb"/>
                    <pb n="5a"/>
小篆飛白入能柳詳亦善飛白彦祖之亞也<pc n="lb"/>
楊肇字秀初榮陽宛陵人官至折衝將軍荆州刺史工<pc n="lb"/>
於草𨽻咸寧元年卒潘岳誄云草𨽻兼善尺牘必珍翰<pc n="lb"/>
動若飛紙落如雲亦猶甘茂不能自通借餘光於蘇代<pc n="lb"/>
安仁之誄抑其然乎秀初𨽻草入能<pc n="lb"/>
杜預字元凱京兆杜陵人度即六世祖祖畿魏僕射父<pc n="lb"/>
恕幽州刺史並善行草預博學官至鎮南將軍當陽侯<pc n="lb"/>
父祖三世善草書時人以衛瓘方之稱杜預三世焉<pc n="lb"/>
                    <pb n="5b"/>
齊獻王攸字大猷河南人武帝母弟善尺牘尤能行草<pc n="lb"/>
書蘭芳玉潔竒而且古才望出武帝之右帝用荀朂言<pc n="lb"/>
出都督青州上道憤怒嘔血咸寧四年卒年三十六行<pc n="lb"/>
草入能<pc n="lb"/>
李式字景則江夏鍾武人官至待中衛夫人之猶子也<pc n="lb"/>
甚推其叔母善書右軍云李式平南之流亦可比庾翼<pc n="lb"/>
咸熙三年卒年五十四𨽻草入能許靜民善題宮觀額<pc n="lb"/>
得方直之體其草稍乏筋骨亦景則之亞也<pc n="lb"/>
                    <pb n="6a"/>
王導字茂𢎞瑯琊臨沂人祖覽父載導行草兼妙然踈<pc n="lb"/>
柯逈擢寡葉危隂雖賢有餘而才不足元明二帝並工<pc n="lb"/>
書皆推難於茂𢎞王愔云王導行草見貴當世咸寧五<pc n="lb"/>
年卒年六十四行草入能有六子恬洽書皆知名矣<pc n="lb"/>
張彭祖吳郡人官至龍驤將軍善𨽻書右軍毎見其緘<pc n="lb"/>
牘輒存而玩之夷齊雖賢若仲尼不言未能高舉亦猶<pc n="lb"/>
彭祖附青雲之士不冺於兹<pc n="lb"/>
韋𢎞字叔思位至原州刺史弟季字成為平西將軍善<pc n="lb"/>
                    <pb n="6b"/>
𨽻書<pc n="lb"/>
王濛字仲祖太原晉陽人官至長山令女為皇后贈光<pc n="lb"/>
禄大夫晉陽侯善𨽻書法於鍾氏狀貌似而筋骨不備<pc n="lb"/>
永和三年卒年三十九𨽻章草入能衛臻陶侃亞也<pc n="lb"/>
王恬字敬預導之子官至後將軍㑹稽内史工於草𨽻<pc n="lb"/>
當世難與為比永和五年卒年三十六張翼善𨽻書尤<pc n="lb"/>
長於臨倣率性而運復非工劣於敬預也<hi>時戴安道隠居不仕總角</hi>
                    <pc n="lb"/>
<hi>時以雞子汁沒白玉屑作鄭𤣥碑文自書刻之文既竒𨽻書亦妙絶又有康昕亦善𨽻書王子敬常題方山庭</hi>
                    <pc n="lb"/>
                    <pb n="7a"/>
<hi>殿數行昕宻改之子敬後過不疑又為謝居士題畫以示子敬子敬嘆能為以西河絶矣昕字君明外國人官</hi>
                    <pc n="lb"/>
<hi>至臨沂令</hi>
                    <pc n="lb"/>
庾翼字稚恭潁川鄢陵人明穆皇后弟安西將軍荆州<pc n="lb"/>
刺史善草𨽻書名亞右軍兄亮字元規亦有書名嘗就<pc n="lb"/>
右軍求書逸少荅云稚恭在彼豈復假此嘗復以章草<pc n="lb"/>
荅亮亮示翼翼乃大服因與王書云吾昔有伯英章草十紙<pc n="lb"/>
因䘮亂遺失嘗謂人曰妙迹永絶今見足下答家兄書<pc n="lb"/>
焕若神明頓還舊觀永和九年卒年四十一<pc n="lb"/>
                    <pb n="7b"/>
王脩字敬仁濛之子也著作郎善𨽻求右軍書乃冩東<pc n="lb"/>
方朔畫贊與之昇平元年卒年二十四始王導愛好鍾<pc n="lb"/>
氏書䘮亂狼狽猶衣帶中盛尚書宣示帖過江後與右<pc n="lb"/>
軍乞敬仁敬仁亡其母見此書平生所好遂以入棺殷<pc n="lb"/>
仲堪亦敬仁之亞也<pc n="lb"/>
韋昶字文休誕兄凉州刺史庾之𤣥孫官至潁州刺史<pc n="lb"/>
散騎常侍善古書大篆見王右軍父子書云二王未足<pc n="lb"/>
知書也又妙作筆子敬得其筆稱為絶世<pc n="lb"/>
                    <pb n="8a"/>
宋蕭思話蘭陵人父源思話官至征西將軍左僕射工<pc n="lb"/>
書學於羊欣得其體法行草連岡盡望勢不斷絶雖無<pc n="lb"/>
竒峰壁力之秀亦可謂有功矣王僧䖍云蕭令法羊欣<pc n="lb"/>
風流媚態殆欲不减筆力恨弱袁昻云羊真孔草蕭行<pc n="lb"/>
范篆各一時之妙也然上方琳之不足下方范曄有餘<pc n="lb"/>
諭之於𤣥蓋緇緅間耳孝建元二年卒年五十時有丘<pc n="lb"/>
道護善𨽻書便書素時司馬珣之為吳興羊欣弟倫為<pc n="lb"/>
臨安令欣呉興㸔弟珣之乃以道護素書洛神賦示欣<pc n="lb"/>
                    <pb n="8b"/>
欣嗟咨其工以為勝已道護烏程人也官至相國主簿<pc n="lb"/>
時有張昶亦善草書官至征北將軍也<pc n="lb"/>
范曄字蔚宗順陽人也父泰曄官至太子詹事工於草<pc n="lb"/>
𨽻小篆尤精師範羊欣不能儁㧞永嘉二十年伏誅諸<pc n="lb"/>
葛長民亦善行草論者以為曄之流也長民官至前將<pc n="lb"/>
軍義煕八年伏誅時又有張休善𨽻書初羊欣愛子敬<pc n="lb"/>
正𨽻法其崇仰以右軍之體微古不復見貴休始改之<pc n="lb"/>
世乃大行休字𢎞明官至豫章太守<pc n="lb"/>
                    <pb n="9a"/>
齊高帝姓蕭氏諱道成字紹伯蘭陵人善草書篤好不<pc n="lb"/>
已祖述子敬稍乏風骨嘗與王僧䖍賭書書畢曰誰為<pc n="lb"/>
第一對曰臣書臣中第一陛下書帝中第一帝笑曰卿<pc n="lb"/>
可謂善自謀矣然太祖與簡穆賭書亦猶雞之搏狸稍<pc n="lb"/>
不自知量力也年五十六太子熈亦善書倫字世調多<pc n="lb"/>
才藝善𨽻書始變古法甚有娟好過諸昆弟倫子確字<pc n="lb"/>
仲正才兼文武甚工草𨽻為侯景所殺<hi>太子熙後當有誤</hi>
                    <pc n="lb"/>
謝晀字𤣥暉陳留人官至吏部郎中風華黼藻當時獨<pc n="lb"/>
                    <pb n="9b"/>
步草書甚有聲草殊流美薄暮川上餘霞照人春晩林<pc n="lb"/>
中飛花滿目詩有美一人清揚婉兮邂逅相遇適我願<pc n="lb"/>
兮是之謂矣顔延之亦善草書乃其亞也<pc n="lb"/>
梁武帝姓蕭氏諱衍字叔達蘭陵中都里人丹陽尹順<pc n="lb"/>
之之子好草書狀貌亦古乏於筋骨既無竒姿異態有<pc n="lb"/>
减於齊高矣年八十六崩子綱綸繹並有書名<pc n="lb"/>
庾肩吾字叔慎新野人官至度支尚書才華既秀草𨽻<pc n="lb"/>
兼善累紀專精徧探名法可謂贍聞之士也變態殊姸<pc n="lb"/>
                    <pb n="10a"/>
多慙質素雖有竒尚手不稱情乏於筋力文勝質則史<pc n="lb"/>
是之謂乎嘗作書品亦有佳致天寳元年卒肩吾𨽻草<pc n="lb"/>
入能子信亦工草書時有殷釣范懷約顔協等並善𨽻<pc n="lb"/>
書有名於世<pc n="lb"/>
陶𢎞景字通明秣陵人隠居丹陽茅山善書師祖鍾王<pc n="lb"/>
采其氣骨然時稱與蕭子雲阮硏等各得右軍一體其<pc n="lb"/>
真書勁利歐虞往往不如𨽻行入能<pc n="lb"/>
周王褒字子深瑯琊臨沂人曾祖儉齊侍中太尉祖騫<pc n="lb"/>
                    <pb n="10b"/>
梁侍中父規並有重名子深官至司空工草𨽻師蕭子<pc n="lb"/>
雲而名亞子雲躡而蹤之相去何逺雖風神不峻亦士<pc n="lb"/>
君子之流也<pc n="lb"/>
隋永興寺僧智果㑹稽人也煬帝甚喜之工書銘石甚<pc n="lb"/>
為痩徤嘗謂永師云和尚得右軍肉智果得右軍骨夫<pc n="lb"/>
筋骨藏於膚内山水不厭高深而此公稍乏清幽傷於<pc n="lb"/>
淺露若吳人之戰輕進易退勇而非猛虚張誇耀毋乃<pc n="lb"/>
小人儒乎果𨽻行草入能時有僧述僧特與果並師智<pc n="lb"/>
                    <pb n="11a"/>
永述困於肥鈍特傷於痩怯<pc n="lb"/>
皇朝漢王元昌神堯之子也尤善行書金玉其姿挺生<pc n="lb"/>
天骨襟懷宣暢灑落可觀藝業未精過於奔放若呂布<pc n="lb"/>
之飛將或輕於去就也諸王仲季並有能名韓王曹王<pc n="lb"/>
即其亞也曹則妙於飛白韓則工於草行魏王魯王即<pc n="lb"/>
韓王之倫也<pc n="lb"/>
高正臣廣平人官至衛尉少卿習右軍之法脂肉頗多<pc n="lb"/>
骨氣微少脩容整服上有風流可謂堂堂乎張也𤣥宗<pc n="lb"/>
                    <pb n="11b"/>
甚愛其書懷瓘先君與高有舊朝士就高乞書憑先君<pc n="lb"/>
書之高曾與人書十五紙先君戲換五紙以示高不辨<pc n="lb"/>
客曰有人換公書高笑曰必張公也終不能辯宋令文<pc n="lb"/>
曰力則張勝態則高强有人求高書一屏障曰正臣故<pc n="lb"/>
人在申州書與僕類可往求之先君乃與書之自任潤<pc n="lb"/>
州湖州筋骨漸備比見蓄者多謂為褚後任申邵等州<pc n="lb"/>
體法又變幾合於古矣陸柬之為高書告身高常嫌不<pc n="lb"/>
將入帙後為鼠所傷持示先君曰此䑕甚解正臣意<pc n="lb"/>
                    <pb n="12a"/>
耳風調不合一至於此正臣𨽻行草入能<pc n="lb"/>
裴行儉河東人官至兵部尚書工草書行及章草並入<pc n="lb"/>
能有若縉紳之士其貌偉然華衮金章從容省闥<pc n="lb"/>
王知敬洛陽人官至太子家令工草及行尤善章草入<pc n="lb"/>
能膚骨兼有戈㦸足以自衛毛翮足以飛飜若翼大略<pc n="lb"/>
宏圖摩霄殄冦則未竒也房僕射𤣥齡與此公同品房<pc n="lb"/>
行草亦風流秀頴可與亞能又殷侍御仲容善篆𨽻題<pc n="lb"/>
署尤精亦王之雁行也<pc n="lb"/>
                    <pb n="12b"/>
宋令文河南陜人官至左衛中郎將竒姿偉麗身有三<pc n="lb"/>
絶曰書畫力尤工於書備兼諸體偏意在草甚欲究能翰簡<pc n="lb"/>
翩翩甚得書之媚趣若與高卿比權量力則騶忌之類<pc n="lb"/>
徐公也<pc n="lb"/>
王紹宗字承烈江都人父脩禮越王友道雲孫也承烈<pc n="lb"/>
官至袐書少監清鑒逺識才高書古祖述子敬欽羡柬<pc n="lb"/>
之其中年小真書體象尤異沈邃堅密雖華不逮陸而古<pc n="lb"/>
乃齊之其行草及章草次於真晩節之草則攻乎異端<pc n="lb"/>
                    <pb n="13a"/>
度越䋲墨薰蕕同器玉石兼儲苦以敗為瑕筆乖其指<pc n="lb"/>
嘗與人云鄙夫書翰無功者特由微水墨之積習常清心<pc n="lb"/>
率意虛神靜思以取之毎與吳中陸大夫論及此道明<pc n="lb"/>
朝必不覺已進陸於後宻訪知之嗟賞不少將余比虞<pc n="lb"/>
君以虞亦不臨冩故也但心凖目想而已聞虞眠布被<pc n="lb"/>
中恒手畫肚與余正同也阮交州斷割不足陸大夫蕪<pc n="lb"/>
穢有餘此公尤甚於陸也又曾謂所親曰自恨不能專<pc n="lb"/>
有功禇雖以過陸猶未及承烈𨽻行章草入能兄嗣宗<pc n="lb"/>
                    <pb n="13b"/>
亦善書况之二陸則少監可比徳於平原矣<pc n="lb"/>
孫䖍禮字過庭陳留人官至率府録事參軍博雅有文<pc n="lb"/>
章草書憲章二王工於用筆儁㧞剛斷尚異好竒然所<pc n="lb"/>
謂少功用有天才真行之書亞於草矣嘗作運筆論亦<pc n="lb"/>
得書之指趣也與王祕監相善王則過於遲緩此公傷<pc n="lb"/>
於急速使二子寛猛相濟是為合矣雖管夷吾失於奢<pc n="lb"/>
晏平仲失於儉終為賢大夫也過庭𨽻行草入能<pc n="lb"/>
薛稷河東人官至太子少保書學褚公尤尚綺麗媚好<pc n="lb"/>
                    <pb n="14a"/>
膚肉得師之半可謂河南公之高弟甚為時所珍尚雖<pc n="lb"/>
似范雎之口才終畏何曾之面質如聽言信行亦可使<pc n="lb"/>
為行人觀行察言或見非於宰我以罪伏誅稷𨽻行入<pc n="lb"/>
能真草書亦其亞也<pc n="lb"/>
盧藏用字子潜京兆長安人官至黄門侍郎書則㓜尚<pc n="lb"/>
孫草晚師逸少雖闕於工稍閑體範八分之製頗傷踈<pc n="lb"/>
野若况之前列則有奔馳之勞如傳之後昆亦有規矩<pc n="lb"/>
之法子潜𨽻行草入能自陳遵劉穆之起濫觴於前曹<pc n="lb"/>
                    <pb n="14b"/>
喜杜度激洪波於後羣能間出角立挺㧞或袐象天府<pc n="lb"/>
或藏器竹帛雖經千載歴久彌珍並可耀乎祖先榮及<pc n="lb"/>
昆裔使夫學者發色開華靈心警悟可謂琴瑟在耳貝<pc n="lb"/>
錦成章或得之於齊或失之於楚足為龜鏡自可韋弦<pc n="lb"/>
此皆天下之聞人入於品列其有不遭明主以展其材<pc n="lb"/>
不遇知音以揚其業蓋不知矣亦猶道雖貴必得時而<pc n="lb"/>
後動有勢而後行况𤨏𤨏之勢哉<pc n="lb"/>
<pc n="　"/>
                    <pc n="　"/>
                    <pc n="　"/>評曰<pc n="lb"/>
                    <pb n="15a"/>
蓋一味之嗜五味不同殊音之發契物斯失方類相襲<pc n="lb"/>
且或如彼况書之臧否情之愛惡無偏乎若毫釐較量<pc n="lb"/>
誰驗凖的推其大率可以言詮觀昔賢之評書或有不<pc n="lb"/>
當王僧䖍云亡從祖中書令筆力過子敬者君子周而<pc n="lb"/>
不比乃有黨乎梁武帝云鍾繇書法十有二意世之書<pc n="lb"/>
者多師二王元常逸迹曾不睥睨競巧趣精細殆同機<pc n="lb"/>
神逸少至於學鍾勢巧及其獨運意踈字緩譬猶楚音<pc n="lb"/>
夏習不能無子敬之不逮真亦劣章草然觀其行草之<pc n="lb"/>
                    <pb n="15b"/>
㑹則神勇蓋世况之於父猶擬抗行比之鍾張雖勍敵<pc n="lb"/>
仍有擒孟之勢夫天下之能事悉難就也假如效蕭子<pc n="lb"/>
雲書雖則童孺但至效數日見者無不云學蕭書欲窺<pc n="lb"/>
鍾公其墻數仭罕得其門者小王則若驚風㧞樹大力<pc n="lb"/>
移山其欲效之立見疆外可知而不可得也然小王嘗<pc n="lb"/>
與謝安書意必珍録乃題後答之亦以為恨或云安問<pc n="lb"/>
子敬君書何如家君答云固當不同安云外論殊不爾<pc n="lb"/>
又云人那得知此乃短謝公也羊欣云張字形不及古<pc n="lb"/>
                    <pb n="16a"/>
自然不如小王虞龢云古質而今妍數之常愛妍而薄<pc n="lb"/>
質人之情鍾張方之二王可謂古矣豈得無妍質之殊<pc n="lb"/>
父子之間又為古今子敬窮其妍妙固其宜也並以小<pc n="lb"/>
王居勝達人通論不其然乎羊欣云右軍古今莫二虞<pc n="lb"/>
龢云獻之始學父書正體乃不相似至於筆絶章草殊<pc n="lb"/>
相擬類筆跡流澤婉轉妍媚乃欲過之王僧䖍云獻之<pc n="lb"/>
骨勢不及父媚越過之蕭子良云崔張以來歸美於逸<pc n="lb"/>
少僕不見前古人之迹計亦無過之孫過庭云元常專<pc n="lb"/>
                    <pb n="16b"/>
工於𨽻書伯英猶精於草體彼之二美而羲獻兼之並<pc n="lb"/>
有得也夫椎輪為大輅之始以椎輪之朴不如大輅之<pc n="lb"/>
華蓋以拙勝工豈以文勝質若謂文勝質諸子不逮周<pc n="lb"/>
孔復何疑哉或以法可傳則輪扁不能授之於子是知<pc n="lb"/>
一致而百慮異軌而同奔鍾張雖草創稱能二王乃差<pc n="lb"/>
池稱妙若以居先則勝鍾張亦有所師固不可文質先<pc n="lb"/>
後而求之蓋一以貫之求其合天下之達道也雖則齊<pc n="lb"/>
聖齊深妙各有最若真書古雅道合神明則元常第一<pc n="lb"/>
                    <pb n="17a"/>
若真行妍美粉黛無施則逸少第一若章草古逸極致<pc n="lb"/>
高深則伯度第一若章則勁骨天縱草則變化無方則<pc n="lb"/>
伯英第一其間備精諸體唯獨右軍次至大令然子敬<pc n="lb"/>
可謂武盡美矣未盡善也逸少可謂詔盡美矣又盡善<pc n="lb"/>
也然此五賢各能盡心而際於聖或有侮毁亦猶日月<pc n="lb"/>
之蝕無損於明白雲在天瞻望悠邈固同為終古獨絶<pc n="lb"/>
百世之模楷高步於人倫之表棲遲於墨妙之門不可<pc n="lb"/>
以規矩其形律呂其度鵬摶龍躍絶迹霄漢所謂得𤣥<pc n="lb"/>
                    <pb n="17b"/>
珠於赤水矣其或繼書者雖百世可知然史籀李斯即<pc n="lb"/>
字書累葉之祖其所製作並神妙至極蓋無等異八分<pc n="lb"/>
書則伯喈制勝出世獨立誰敢比肩至如崔及小張韋<pc n="lb"/>
衛皇索等雖則同品不居其最並不備再較量然各峻<pc n="lb"/>
彼雲峰增其海𣲖使後世資瞻仰而露潤焉趙壹有貶<pc n="lb"/>
草之論仍笑重張芝書為袐寳者嗟夫道不同不相為<pc n="lb"/>
謀夫藝之在已如木之加實草之增葉繪以衆色為章<pc n="lb"/>
食以五味而美亦猶八卦成列八音克諧聾瞽之人不<pc n="lb"/>
                    <pb n="18a"/>
知其謂若知而故爾想識不該通審其不知則聾瞽者<pc n="lb"/>
耳庾尚書以臧否相推而列九品升阮研與衛瓘索靖<pc n="lb"/>
韋誕皇象鍾㑹同居第三等此若棠杜之樹植橘柚之<pc n="lb"/>
林又抑薄紹之與齊高帝等三十人同為第七等亦猶<pc n="lb"/>
屈塩梅之量處掾屬之伍李夫人以程邈居第一品且<pc n="lb"/>
書傳所載程剏為𨽻法其於工拙蔑爾無聞遺迹又無<pc n="lb"/>
何以知其品第又云梁氏石書雅敬於韋蔡以梁比蔡<pc n="lb"/>
豈不懸絶又張昶伯英之弟妙於草𨽻八分混兄之書<pc n="lb"/>
                    <pb n="18b"/>
故謂之亞聖衛恒兼精體勢時人云得伯英之骨並居<pc n="lb"/>
第四仍與漢王同流又黜桓𤣥謝安蕭子雲釋智永陸<pc n="lb"/>
柬之等與王知敬同居第五第若此數子豈與埓能嗜<pc n="lb"/>
好不同又加之以言况可盡之於剛柔消息貴乎適宜<pc n="lb"/>
形象無常不可典要固難平也蕭子雲言欲作二王論<pc n="lb"/>
草𨽻法言不盡意遂不能成又云頃得書意轉深㸃畫<pc n="lb"/>
之間所言不得盡其妙者事事皆然誠哉是言也藝成<pc n="lb"/>
而下徳成而上然書之為用施於竹帛千載不朽亦<pc n="lb"/>
                    <pb n="19a"/>
猶愈沒沒而無聞哉萬事無情勝寄在我苟視迹而合<pc n="lb"/>
趣或循幹而得人雖身沈而名飛兾托之以神契毎見<pc n="lb"/>
片善何慶如之懷瓘恨不果遊目天府備觀名蹟徒勤<pc n="lb"/>
勞乎其所未聞祈求乎其所未見今録所聞見粗如前<pc n="lb"/>
列學慙於博識不逮能繕竒纘異多所未盡且如抱絶<pc n="lb"/>
俗之才孤秀之質不容於世或復何恨故孔子曰博學<pc n="lb"/>
深謀而不遇者衆矣何獨丘哉然識貴行藏行忌明潔<pc n="lb"/>
至人晦迹其可盡知開元甲子嵗廣陵臥疾始焉草創<pc n="lb"/>
                    <pb n="19b"/>
其觸類生變萬物為象庶乎周易之體也其一字褒貶微<pc n="lb"/>
言勸戒竊乎春秋之意也其不虚美不隠惡近乎馬遷<pc n="lb"/>
之書也兾其衆美以成一家之言雖知不知為上然獨<pc n="lb"/>
善之與兼濟取捨其為孰多童蒙有求思盈半矣且二<pc n="lb"/>
王既沒書或在兹語曰能言之者未必能行能行之者<pc n="lb"/>
未必能言何必備能而後為評嵗洎丁邜薦筆削焉<pc n="lb"/>
<pc n="　"/>
                    <pc n="　"/>
                    <pc n="　"/>繫論<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>趙僎<hi>字克勛</hi>
                    <pc n="lb"/>
昔犧后作易周公剏禮孔父修雅豈徒異之而已將實<pc n="lb"/>
                    <pb n="20a"/>
大造化之根出君臣之義考風俗之正耳若三聖不作<pc n="lb"/>
則後王何述故天地非伏皇不昭長㓜非周公不序雅<pc n="lb"/>
頌又非孔子不列矣是三聖者所謂能𢎞其道而由之<pc n="lb"/>
也兹又論夫文字發軔牋翰殊出本于其初以迄今代<pc n="lb"/>
三千餘載眇然難知而書斷之為義也聞我后之所好<pc n="lb"/>
述古能以方之不謂其智乎較前人之尤工陳清頌以<pc n="lb"/>
别之不謂其白乎體物備象有大易之制紀時録號同<pc n="lb"/>
春秋之典自古文逮草迹列十書而詳其祖首神品至<pc n="lb"/>
                    <pb n="20b"/>
能筆出三等而備厥人所謂執簡之太素含毫之萬象<pc n="lb"/>
申之宇宙能事斯畢矣若是夫古或作之有不能評之<pc n="lb"/>
評之有不能文之今斯書也統三美而絶舉成一家以<pc n="lb"/>
孤振雖非孔父所刋猶是丘明同事偉哉獨哉君哉臣<pc n="lb"/>
哉前載所不述非夫人之能誰究哉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="21a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>書斷卷下<pc n="lb"/>
<pb n="21b"/>
                </p>
<p>
</p>
  </div>
        </body>
</text>
</TEI>