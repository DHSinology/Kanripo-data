<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>思陵翰墨志</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>思陵翰墨志<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋髙宗皇帝撰<pc n="lb"/>
余自魏晉以来至六朝筆法無不臨摹或蕭散或枯痩<pc n="lb"/>
或遒勁而不回或秀異而特立衆體皆備扵筆下意簡猶<pc n="lb"/>
存扵取捨至若禊帖則測之益深擬之益嚴姿態横生<pc n="lb"/>
莫造其原詳觀㸃畫以至成誦不少去懐也法書中唐<pc n="lb"/>
人硬黄自可喜若其餘紙札俱不精乃託名取售然右<pc n="lb"/>
                    <pb n="1a"/>
軍在時己苦小兒輩亂真况流傳歴代之久贗本雜出<pc n="lb"/>
固不一幅鑒定者不具眼目所以去真益逺惟識者久<pc n="lb"/>
扵其道當能辨也余每得右軍或數行或數字手之不<pc n="lb"/>
置初若食蔗喉間少甘則已末則如食橄欖真味久愈在<pc n="lb"/>
也故尤不忘于心手頃自束髪即喜攬筆作字雖屢易<pc n="lb"/>
典刑而心所嗜者固有在矣凡五十年間非大利害相<pc n="lb"/>
妨未始一日捨筆墨故晚年得趣横斜平直隨意所適<pc n="lb"/>
至作尺餘大字肆筆皆成每不介意至或膚腴痩硬山<pc n="lb"/>
                    <pb n="1b"/>
林丘壑之氣則酒後頗有佳處古人豈難到也<pc n="lb"/>
衛夫人名鑠字茂猗晉汝隂太守李矩妻也善鍾法能<pc n="lb"/>
正書入妙王逸少師之杜甫謂學書初學衛夫人但恨<pc n="lb"/>
無過王右軍也<pc n="lb"/>
端璞出下巖色紫如猪肝宻理堅緻潴水發墨呵之即<pc n="lb"/>
澤研試則如磨玉而無聲此上品也中下品則皆砂壤<pc n="lb"/>
相雜不惟肌理既麄復燥而色赤如後歴新坑皆不可<pc n="lb"/>
用製作既俗又滑不留墨且石之有眼余亦不取大抵<pc n="lb"/>
                    <pb n="2a"/>
瑕翳扵石有嫌况病眼假眼韻度尤不足觀故府所藏皆<pc n="lb"/>
一段紫玉略無㸃綴<pc n="lb"/>
本朝士人自國初至今殊乏以字畫名世縱有不過一<pc n="lb"/>
二數誠非有唐之比然一祖八宗皆喜翰墨特書大書<pc n="lb"/>
飛白分𨽻加賜臣下多矣余四十年間每作字因欲鼓<pc n="lb"/>
動士類為一代操觚之盛以六朝居江左皆南中士夫<pc n="lb"/>
而書名顯著非一豈謂今非若比視書漠然略不為意<pc n="lb"/>
果時移事異習尚亦與之汙隆不可力回也<pc n="lb"/>
                    <pb n="2b"/>
書評謂羊欣書如婢作夫人舉止羞澁不堪位置而世<pc n="lb"/>
言米芾喜效其體盖米法欹側頗協不堪位置之意聞<pc n="lb"/>
薛紹彭嘗戲米曰公效羊欣而評者以婢比欣公豈俗<pc n="lb"/>
所謂重儓者耶<pc n="lb"/>
本朝承五季之後無復字畫可稱至太宗皇帝始搜羅<pc n="lb"/>
法書備盡求訪當時以李建中字形痩健姑得時譽猶<pc n="lb"/>
恨絶無秀異至熈豐以後蔡襄李時雍體製方入格律<pc n="lb"/>
欲度驊騮終以駸駸不為絶賞繼蘇黄米薛筆勢瀾翻<pc n="lb"/>
                    <pb n="3a"/>
各有趣向然家雞野鵠識者自有優劣猶勝泯然與草<pc n="lb"/>
木俱腐者<pc n="lb"/>
前人多能正書而後草書盖二法不可不兼有正則端<pc n="lb"/>
嚴荘重結宻得體若大臣冠劎儼立廊廟草則騰蛟起<pc n="lb"/>
鳯振迅筆力穎脱豪舉終不失真所以齊髙帝與王僧<pc n="lb"/>
䖍論書謂我書何如卿僧䖍曰臣正書第一草書第三陛<pc n="lb"/>
下草書第二而正書第三是臣無第二陛下無第一帝大<pc n="lb"/>
笑故知學書者必知正草二體不當闕一所以鍾王輩<pc n="lb"/>
                    <pb n="3b"/>
皆以此為榮名不可不務也<pc n="lb"/>
晉起太極殿謝安欲使獻之題榜以為萬代寳當時名<pc n="lb"/>
士巳愛重若此而唐人評獻之謂雖有父風殊非新巧<pc n="lb"/>
字勢疎痩如枯木而無屈伸若餓𨽻而無放縱鄙之乃<pc n="lb"/>
無佳處豈唐人能書者衆而好惡遂不同如是耶<pc n="lb"/>
米芾得能書之名似無負扵海内芾扵真楷篆𨽻不甚<pc n="lb"/>
工惟扵行草誠入能品以芾收六朝翰墨副在筆端故沈<pc n="lb"/>
著痛快如乗駿馬進退裕如不煩鞭勒無不當人意然<pc n="lb"/>
                    <pb n="4a"/>
喜效其法者不過得外貌髙視濶步氣韻軒昻殊不究<pc n="lb"/>
其中本六朝妙處醖釀風骨自然超逸也昔人謂支遁<pc n="lb"/>
道人愛馬不韻支曰貧道特愛其神駿耳余扵芾字亦<pc n="lb"/>
然又芾之詩文詩無蹈襲出風煙之上覺其詞翰迥有<pc n="lb"/>
凌雲之氣覽者當自得<pc n="lb"/>
世傳米芾有潔疾初未詳其然後得芾一帖云朝靴偶<pc n="lb"/>
為他人所持心甚惡之因屢洗遂損不可穿以此得潔之理<pc n="lb"/>
靴且屢洗餘可知矣又芾方擇婿㑹建康段拂字去塵芾釋<pc n="lb"/>
                    <pb n="4b"/>
之曰既拂矣而又去塵真吾婿也以女妻之又一帖云承借剰員<pc n="lb"/>
其人不名自稱曰張大伯是何老物輒欲為人父之兄若為大叔<pc n="lb"/>
猶之可也此豈以文滑稽者耶<pc n="lb"/>
士人作字有真行草𨽻篆五體往往篆𨽻各成一家真<pc n="lb"/>
行草自成一家者以筆意本不同每拘扵㸃畫無放意<pc n="lb"/>
自得之蹟故别為户牖若通其變則五者皆在筆端了<pc n="lb"/>
無閡塞惟在得其道而已非風神頴悟力學不倦至有<pc n="lb"/>
筆塜研山者似未易語此<pc n="lb"/>
                    <pb n="5a"/>
世有絳帖潭帖臨江帖此三書絳本已少惟潭帖為勝<pc n="lb"/>
者以錢希白所臨本也希白扵字畫得佳䖏故扵二王<pc n="lb"/>
帖尤邃若臨江則失真逺矣又淳化帖大觀帖當時以<pc n="lb"/>
晉唐善本及江南所收帖擇善者刻之悉出上聖規摹<pc n="lb"/>
故風骨意象皆存在識者鑒裁而學者悟其趣爾<pc n="lb"/>
士扵書法必先學正書者以八法皆備不相附麗至側<pc n="lb"/>
字亦可正讀不渝本體盖𨽻之餘風若楷法既到則肆<pc n="lb"/>
筆行草間自然扵二法臻極煥乎妙體了無缺軼反是<pc n="lb"/>
                    <pb n="5b"/>
則流扵塵俗不入識者指目矣吾扵次叙得之因筆其<pc n="lb"/>
梗概<pc n="lb"/>
草書之法昔人用以趣急速而務簡易刪難省煩損複<pc n="lb"/>
為單誠非倉史之蹟但習書之餘以精神之運識思超<pc n="lb"/>
妙使㸃畫不失真為尚故梁武謂赴急書不失倉公鳥<pc n="lb"/>
跡之意顧豈皂𨽻所能為也又其叙草大略雖趙壹非<pc n="lb"/>
之似未易重輕其體勢兼昔人自製草書筆悉用長毫<pc n="lb"/>
以利縱捨之便其為得法必至扵此<pc n="lb"/>
                    <pb n="6a"/>
書學之弊無如本朝作字直記姓名爾其㸃畫位置殆<pc n="lb"/>
無一毫名世先皇帝尤喜書致立學養士惟得杜唐稽<pc n="lb"/>
一人餘皆體倣了無神氣因念東晉渡江後猶有王謝<pc n="lb"/>
而下朝士無不能書以擅一時之譽彬彬盛哉至若紹<pc n="lb"/>
興以来雜書游絲書惟錢塘吳説篆法惟信州徐兢亦<pc n="lb"/>
皆碌碌可歎其弊也<pc n="lb"/>
昔人論草書謂張伯英以一筆書之行㫁則再連續蟠<pc n="lb"/>
屈拏攫飛動自然筋骨心手相應所以率情運用略無<pc n="lb"/>
                    <pb n="6b"/>
留礙故譽者云應指宣事如矢發機霆不暇激電不及<pc n="lb"/>
飛皆造極而言創始之意也後世或云忙不及草者豈<pc n="lb"/>
草之本㫖哉正須翰動若馳落紙雲煙方佳耳<pc n="lb"/>
士人扵字法若少加臨池之勤則㸃畫便有位置無面<pc n="lb"/>
墻信手之愧前人作字煥然可觀者以師古而無俗韻<pc n="lb"/>
其不學臆㫁悉掃去之因念字之為用大矣哉扵精筆<pc n="lb"/>
佳紙遣數十言致意千里孰不改觀存歎賞之心以至<pc n="lb"/>
竹帛金石傳扵後世豈止不泯又為一代文物亦猶今<pc n="lb"/>
                    <pb n="7a"/>
之視昔可不務乎偶試筆書以自識<pc n="lb"/>
宋虞龢論文房之用有吴興青石圓研質滑而停墨殊<pc n="lb"/>
勝南方瓦石今苕霅間不聞有此石硯豈昔以為珍今<pc n="lb"/>
或不然或無好事者發之抑端璞徽硯既用則此石為<pc n="lb"/>
世所略唐何延年謂右軍永和中與太原孫承公四十<pc n="lb"/>
有一人修祓禊擇毫製序用蠶繭紙鼠鬚筆遒媚勁健<pc n="lb"/>
絶代更無凡三百二十四字有重者皆具别體就中之<pc n="lb"/>
字有二十許變轉悉異遂無同者如有神助及醒後他<pc n="lb"/>
                    <pb n="7b"/>
日更書數百千本終不及此余謂神助及醒後更書百<pc n="lb"/>
千本無如是恐此言過矣右軍他書豈減禊帖但此帖<pc n="lb"/>
字數比他書㝡多若千丈文錦卷舒展玩無不滿人意<pc n="lb"/>
軫在心目不可忘非若其他尺牘數行數十字如寸錦<pc n="lb"/>
片玉玩之易盡也<pc n="lb"/>
本朝自建隆以後平定僣偽其間法書名蹟皆歸秘府<pc n="lb"/>
先帝時又加採訪賞以官聨金帛至遣使詢訪頗盡探<pc n="lb"/>
討命蔡京梁師成黄冕輩編類真贗紙書縑素備成卷<pc n="lb"/>
                    <pb n="8a"/>
帙皆用皂鸞鵲木錦褾裭白玉珊瑚為軸祕在内府用<pc n="lb"/>
大觀政和宣和印章其間一印以秦璽書法為寳後有<pc n="lb"/>
内府印標題品次皆宸翰也捨此褾軸悉非珍蔵其次<pc n="lb"/>
儲扵外秘余自渡江無復鍾王真跡間有一二以重賞<pc n="lb"/>
得之褾軸字法亦顯然可驗<pc n="lb"/>
智永禪師逸少七代孫克嗣家法居永欣寺閣三十年<pc n="lb"/>
臨逸少真草千文擇八百本散在浙東後并禊帖傳弟<pc n="lb"/>
子辯才唐太宗三召恩賜甚厚求禊帖終不與善保家<pc n="lb"/>
                    <pb n="8b"/>
傳亦可重也余得其千文蔵之<pc n="lb"/>
楊凝式在五代㝡號能書每不自檢束號楊風子人莫<pc n="lb"/>
測也其筆札豪放傑出風塵之際歴後唐周漢卒能全<pc n="lb"/>
身名其知與字法亦俱髙矣在洛中往往有題記平居<pc n="lb"/>
好事者并壁匣寘坐右以為清玩<pc n="lb"/>
余嘗謂甚哉字法之微妙功均造物迹出窈㝠未易以<pc n="lb"/>
㸃畫工便為至極倉史始意演幽發為聖跡勢合卦象<pc n="lb"/>
徳該神眀開闔形制化成天下至秦漢而下諸人悉胸<pc n="lb"/>
                    <pb n="9a"/>
次萬象布置模範想見神游八表道冠一時或帝子神<pc n="lb"/>
孫廊廟才器稽古入妙用志不分經眀行修操尚髙潔<pc n="lb"/>
故能發為文字照映編簡至若虎視狼顧龍駭獸奔或<pc n="lb"/>
草聖草賢或絶倫絶世宜合天矩觸塗造極非夫通儒<pc n="lb"/>
上士詎可語此豈小智自私不學無識者可言也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>思陵翰墨志<pc n="lb"/>
<pb n="9b"/>
                </p>
<p>
</p>
  </div>
        </body>
</text>
</TEI>