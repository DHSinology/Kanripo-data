<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
    <p>
<pc n="lb"/>
                    
新語卷上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>漢中大夫陸<pc n="　"/>賈<pc n="　"/>撰<pc n="lb"/>
<pc n="　"/>
                    <pc n="　"/>道基第一<pc n="　"/>術事第二<pc n="　"/>輔政第三<pc n="lb"/>
<pc n="　"/>
                    <pc n="　"/>無爲第四<pc n="　"/>辨惑第五<pc n="　"/>慎微第六<pc n="lb"/>
<pc n="　"/>
                    <pc n="　"/>
                    <pc n="　"/>道基第一<pc n="lb"/>
傳曰天生萬物以地養之聖人成之㓛徳叅<pc n="lb"/>
合而道術生焉故曰張日月列星辰序四時<pc n="lb"/>
調隂陽布氣治性次置五行春生夏長秋收<pc n="lb"/>
冬蔵陽生雷電隂成雪霜養育群生一茂一<pc n="lb"/>
亡潤之以風雨曝之以日光温之以節氣降<pc n="lb"/>
                    <pb n="1a"/>
之以殞霜位之以衆星制之以斗衡苞之以<pc n="lb"/>
六合羅之以紀綱改之以災變告之以禎祥<pc n="lb"/>
動之以生殺悟之以文章故在天者可見在<pc n="lb"/>
地者可量在物者可紀在人者可相故地封<pc n="lb"/>
五嶽畫四瀆規洿澤通水泉樹物養類苞殖<pc n="lb"/>
萬根暴形養精以立群生不違天時不奪物<pc n="lb"/>
性不蔵其情不匿其詐故知天者仰觀天文<pc n="lb"/>
知地者俯察地理跂行喘息蜎飛蠕動之類<pc n="lb"/>
水生陸行根著葉長之屬為寕其心而安其<pc n="lb"/>
性盖天地相承氣感相應而成者也於是先<pc n="lb"/>
                    <pb n="1b"/>
聖乃仰觀天文俯察地理圖畫乾坤以定人<pc n="lb"/>
道民始開悟知有父子之親君臣之義夫婦<pc n="lb"/>
之道長㓜之序扵是百官立王道乃生民人<pc n="lb"/>
食肉飲血衣皮毛至於神農以爲行蟲走獸<pc n="lb"/>
難以養民乃求可食之物甞百草之實察酸<pc n="lb"/>
苦之味教民食五榖天下人民野居穴䖏未<pc n="lb"/>
有室屋則與禽獸同域於是黄帝乃伐木<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>
材築作宫室上棟下宇以避風雨民知室居<pc n="lb"/>
食榖而未知功力扵是后稷乃列封彊畫畔<pc n="lb"/>
界以分土地之所宜闢土殖榖以用養民種<pc n="lb"/>
                    <pb n="2a"/>
桑麻致絲枲以蔽形體當斯之時四瀆未通<pc n="lb"/>
洪水為害禹乃決江䟽河通之四瀆致之於<pc n="lb"/>
海大小相引髙下相受百川順流各歸其所<pc n="lb"/>
然後人民得去髙險䖏平土川谷交錯風化<pc n="lb"/>
未通九州絶隔未有舟車之用以濟深致逺<pc n="lb"/>
於是奚仲乃橈曲爲輪因直爲轅駕馬服牛<pc n="lb"/>
浮舟杖檝以代人力鑠金鏤木分苞燒殖以<pc n="lb"/>
備器械於是民知輕重好利惡難避勞就逸<pc n="lb"/>
於是臯陶乃立獄制罪懸賞設罰異是非明<pc n="lb"/>
好惡檢奸邪消佚亂民知畏法而無禮義於<pc n="lb"/>
                    <pb n="2b"/>
是中聖乃設辟雍庠序之教以正上下之儀<pc n="lb"/>
明父子之禮君臣之義使強不凌弱衆不暴<pc n="lb"/>
寡弃貪鄙之心興清㓗之行禮義獨行綱紀<pc n="lb"/>
不立後世衰廢於是後聖乃定五經明六藝<pc n="lb"/>
承天統地窮事<hi>字缺</hi>㣲原情立本以緒人倫宗<pc n="lb"/>
諸天地<hi>字缺</hi>脩篇章垂諸來世被諸鳥獸以匡<pc n="lb"/>
衰亂天人合䇿原道悉備智者逹其心百工<pc n="lb"/>
窮其巧乃調之以管絃絲竹之音設鍾皷歌<pc n="lb"/>
舞之樂以節奢侈正風俗通文雅後世淫邪<pc n="lb"/>
増之以鄭衛之音民弃本趍末伎巧横出用<pc n="lb"/>
                    <pb n="3a"/>
意各殊則加雕文刻鏤傳致膠漆丹青玄黄<pc n="lb"/>
琦瑋之色以窮耳目之好極工匠之巧夫驢<pc n="lb"/>
騾駱駞犀象瑇瑁琥珀珊瑚翠羽珠玉山生<pc n="lb"/>
水蔵擇地而居潔清明朗潤澤而濡磨而不<pc n="lb"/>
磷涅而不淄天氣所生神靈所治幽閒清浄<pc n="lb"/>
與神浮沉莫之効力為用盡情為噐故曰聖<pc n="lb"/>
人成之所以能綂物通變治情性顯仁義也<pc n="lb"/>
夫人者寛博浩大恢廓宻㣲附逺寕近懷来<pc n="lb"/>
萬邦故聖人懷仁仗義分明纎㣲忖度天地<pc n="lb"/>
危而不傾佚而不亂者仁義之所治也行之<pc n="lb"/>
                    <pb n="3b"/>
於親近而踈逺恱脩之於閨門之内而名譽<pc n="lb"/>
馳於外故仁無隱而不著無幽而不彰者虞<pc n="lb"/>
舜蒸蒸於父母光耀於天地伯夷叔齊餓扵<pc n="lb"/>
首陽功羙垂扵萬代太公自布衣昇三公之<pc n="lb"/>
位累世享千乗之爵知伯仗威任力兼三晉<pc n="lb"/>
而亡是以君子握道而治<hi>字缺一</hi>徳而行席仁而<pc n="lb"/>
坐杖義而彊虗無寂寞通動無量故制事因<pc n="lb"/>
短而動益長以圎制規以矩立方聖人王世<pc n="lb"/>
賢者建功湯舉伊尹周任吕望行合天地徳<pc n="lb"/>
配隂陽承天誅惡尅暴除殃将氣養物明<hi>字缺一</hi>
                    <pc n="lb"/>
                    <pb n="4a"/>
設光耳聴八極目覩四方忠進䜛退直立邪<pc n="lb"/>
亡道行姦止不得两張<hi>字缺</hi>本理杜漸消萌夫<pc n="lb"/>
謀事不並仁義者後必敗殖不固本而立髙<pc n="lb"/>
基者後必崩故聖人防亂以經藝工正曲以<pc n="lb"/>
凖繩徳盛者威廣力盛者驕衆齊桓公尚徳<pc n="lb"/>
以覇秦二世尚刑而亡故虐行則怨積徳布<pc n="lb"/>
則功興百姓以徳附骨肉以仁親夫婦以義<pc n="lb"/>
合朋友以義信君臣以義序百官以義承曽<pc n="lb"/>
閔以仁成大孝伯姬以義建至貞守國者以<pc n="lb"/>
仁堅固佐君者以義不傾君以仁治臣以義<pc n="lb"/>
                    <pb n="4b"/>
平郷黨以仁恂恂朝廷以義便便羙女以貞<pc n="lb"/>
顯其行烈士以義彰其名陽氣以仁生隂莭<pc n="lb"/>
以義降鹿鳴以仁求其群關雎以義鳴其雄<pc n="lb"/>
春秋以仁義貶絶詩以仁義存亡乹坤以仁<pc n="lb"/>
和合八卦以義相承書以仁敘九族君臣以<pc n="lb"/>
義制忠禮以仁盡節樂以禮升降仁者道之<pc n="lb"/>
紀義者聖之學學之者明失之者昬背之者<pc n="lb"/>
亡陳力就列以義建功師旅行陣徳仁為固<pc n="lb"/>
仗義而彊調氣飬性仁者夀長羙才次徳義<pc n="lb"/>
者行方君子以義相褒小人以利相欺愚者<pc n="lb"/>
                    <pb n="5a"/>
以力相亂賢者以義相治榖梁傳曰仁者以<pc n="lb"/>
治親義者以利尊萬世不亂仁義之所治也<pc n="lb"/>
<pc n="　"/>
                    <pc n="　"/>
                    <pc n="　"/>術事第二<pc n="lb"/>
善言古者合之於今能術逺者考之於近故<pc n="lb"/>
說事者上陳五帝之功而思之于身下列桀<pc n="lb"/>
紂之敗而戒之于已則徳可以配日月行可<pc n="lb"/>
以合神靈登髙及逺逹幽洞㝠聴之無聲視<pc n="lb"/>
之無形世人莫覩其兆莫知其情校脩五經<pc n="lb"/>
之本末道徳之真偽既<hi>字缺</hi>其意而不見其人<pc n="lb"/>
世俗以為自古而傳之者為重以今之作者<pc n="lb"/>
                    <pb n="5b"/>
為輕淡於所見甘扵所聞惑於外貎失於中<pc n="lb"/>
情聖人貴寛而世人賤衆五榖養性而棄之<pc n="lb"/>
於地珠玉無用而寳之扵身故舜弃黄金扵<pc n="lb"/>
嶄嵓之山禹捐珠玉於五湖之淵将以杜淫<pc n="lb"/>
邪之欲絶琦瑋之情道近不必出於乆逺取<pc n="lb"/>
其至要而有成春秋上不及五帝下不至三<pc n="lb"/>
王述齊桓晉文之小善魯之十二公至今之<pc n="lb"/>
為政足以知成敗之効何必於三王故古人<pc n="lb"/>
之所行者亦與今世同立事者不離道徳調<pc n="lb"/>
絃者不失宫商天道調四時人道治五常周<pc n="lb"/>
                    <pb n="6a"/>
公與堯舜合符瑞二世與桀紂同禍殃文王<pc n="lb"/>
生於東夷大禹出扵西羌世殊而地絶法合<pc n="lb"/>
而度同故聖賢與道合愚者與禍同懷徳者<pc n="lb"/>
應以福挾惡者報以㐫徳薄者位危去道者<pc n="lb"/>
身亡萬世不易法古今同紀綱故良馬非獨<pc n="lb"/>
騏驥利劒非唯干将羙女非獨西施忠臣非<pc n="lb"/>
獨吕望今有馬而無王良之御有劒而無砥<pc n="lb"/>
礪之功有女而無芳澤之飾有士而不遭文<pc n="lb"/>
王道術蓄積而不舒羙玉韞匵而深蔵故懷<pc n="lb"/>
道者湏世抱樸者待工道為智者䜛馬為御<pc n="lb"/>
                    <pb n="6b"/>
者良賢為聖者用辯為智者通書為曉者傳<pc n="lb"/>
事為見者明故制事者因其則服藥者因其<pc n="lb"/>
良書不必起仲尼之門藥不必出扁鵲之方<pc n="lb"/>
合之者善可以為法因世而權行故性蔵於<pc n="lb"/>
人則氣達於天纎㣲浩大下學上逹事以類<pc n="lb"/>
相従聲以音相應道唱而徳和仁立而義興<pc n="lb"/>
王者行之扵朝疋夫行之於田治末者調其<pc n="lb"/>
本端影者正其形養其根者則枝葉茂志氣<pc n="lb"/>
調者即道冲故求逺者不可失於近治影者<pc n="lb"/>
不可忘其容上明而下清君聖而臣忠或圖<pc n="lb"/>
                    <pb n="7a"/>
逺而失近或道塞而路窮季孫貪顓臾之地<pc n="lb"/>
而變起於蕭墻之内夫進取者不可不顧難<pc n="lb"/>
謀事者不可不盡忠故形立而徳散佞用則<pc n="lb"/>
忠亡詩云式訛尔心以蓄萬邦言一心化天<pc n="lb"/>
下而<hi>字缺二</hi>國治此之謂也<pc n="lb"/>
<pc n="　"/>
                    <pc n="　"/>
                    <pc n="　"/>輔政第三<pc n="lb"/>
夫居高者自䖏不可以不安履危者任杖不<pc n="lb"/>
可以不固自䖏不安則墜任杖不固則仆是<pc n="lb"/>
以聖人居髙䖏上則以仁義為巢乗危履傾<pc n="lb"/>
則以賢聖為杖故髙而不墜危而不仆者堯<pc n="lb"/>
                    <pb n="7b"/>
以仁義為巢舜以禹稷契為杖故髙而益安<pc n="lb"/>
動而益固然䖏髙之安乘克讓之敬徳配天<pc n="lb"/>
地光被四表功垂扵無窮名傳於不朽盖自<pc n="lb"/>
䖏得其巢任杖得其材也秦以刑罰為巢故<pc n="lb"/>
有覆巢破卵之患以趙髙李斯為杖故有傾<pc n="lb"/>
仆跌傷之禍何哉所任非也故杖聖者帝杖<pc n="lb"/>
賢者王杖仁者覇杖義者強杖䜛者滅杖賊<pc n="lb"/>
者亡故懐剛者乆而缺持柔者乆而長躁疾<pc n="lb"/>
者為厥速遲重者為常存尚勇者為悔近温<pc n="lb"/>
厚者行寛舒懷促急者必有所虧柔懦者制<pc n="lb"/>
                    <pb n="8a"/>
剛強小慧者不可以禦大小辯者不可以說<pc n="lb"/>
衆商賈巧為販賣之利而屈為貞良邪臣好<pc n="lb"/>
爲詐偽自媚餙非而不能為公方蔵其端巧<pc n="lb"/>
逃其事功故智者之所短不如愚者之所長<pc n="lb"/>
文公種米曽子駕羊相士不熟信邪失方察<pc n="lb"/>
察者有所不見恢恢者何所不容朴直質者<pc n="lb"/>
近忠便巧者近亡君子逺熒熒之色放錚錚<pc n="lb"/>
之聲絶恬羙之味䟱嗌嘔之情天道以大制<pc n="lb"/>
小以重顛輕以小治大亂度千貞䜛夫似賢<pc n="lb"/>
羙言似信聽之者惑觀之者冥故蘇秦尊於<pc n="lb"/>
                    <pb n="8b"/>
諸侯商鞅顯扵西秦世無賢智之君孰能别<pc n="lb"/>
其形故堯放驩兠仲尼誅少正卯甘言之所<pc n="lb"/>
嘉<hi>字缺一</hi>不為之傾惟堯知其實仲尼見其情故<pc n="lb"/>
千聖王者誅遏賢君者刑遭凡王者貴觸亂<pc n="lb"/>
世者榮鄭儋亡齊而歸魯齊有九合之名而<pc n="lb"/>
魯有乾時之恥夫㩀千乗之國而信䜛佞之<pc n="lb"/>
計未有不亡者也故詩云䜛人罔極交亂四<pc n="lb"/>
國衆邪合黨以囬人君邦危民亡不亦冝乎<pc n="lb"/>
<pc n="　"/>
                    <pc n="　"/>
                    <pc n="　"/>無爲第四<pc n="lb"/>
夫道莫大於無為行莫大於謹敬何以言之<pc n="lb"/>
                    <pb n="9a"/>
昔虞舜治天下彈五絃之琴歌南風之詩寂<pc n="lb"/>
若無治國之意漠若無憂民之心然天下治<pc n="lb"/>
周公制作禮樂郊天地望山川師旅不設刑<pc n="lb"/>
格法懸而四海之内奉供来臻越裳之君重<pc n="lb"/>
譯来朝故無為也<hi>誤有</hi>乃無為也秦始皇帝設<pc n="lb"/>
為車裂之誅以斂姦邪築長城於戎境以備<pc n="lb"/>
胡越征大吞小威震天下将帥横行以服外<pc n="lb"/>
國蒙恬討亂於外李斯治法於内事逾煩天<pc n="lb"/>
下逾亂法逾滋而姦逾熾兵馬益設而敵人<pc n="lb"/>
逾多秦非不欲為治然失之者乃舉措暴衆<pc n="lb"/>
                    <pb n="9b"/>
而用刑太極故也是以君子尚寛舒以苞身<pc n="lb"/>
行中和以統逺民畏其威而従其化懷其徳<pc n="lb"/>
而歸其境羙其治而不敢違其政民不罰而<pc n="lb"/>
畏罪不賞而歡恱漸漬於道徳被服扵中和<pc n="lb"/>
之所致也夫法令者所以誅惡非所以勸善<pc n="lb"/>
故曾閔之孝夷齊之㢘豈畏死而為之哉教<pc n="lb"/>
化之所致也故曰堯舜之民可比屋而封桀<pc n="lb"/>
紂之民可比屋而誅者教化使然也故近河<pc n="lb"/>
之地濕近山之土燥以類相及也故山川出<pc n="lb"/>
雲雨丘阜生<hi>字缺一</hi>氣四瀆東流百川無不従小<pc n="lb"/>
                    <pb n="10a"/>
者従大少者従多夫王者之都南面之君臣<pc n="lb"/>
姓之所取法<hi>字缺二</hi>舉措動作不可失法則也<pc n="lb"/>
昔者周襄王不能事後母出居於鄭而下多<pc n="lb"/>
叛其親秦始王驕奢靡麗好作髙䑓榭廣宫<pc n="lb"/>
室則天下豪富制屋宅者莫不倣之設房闥<pc n="lb"/>
備廐庫繕雕琢刻畫之好慱玄黄琦瑋之色<pc n="lb"/>
以亂制度齊桓公好婦人之色妻姑姊妹而<pc n="lb"/>
國中多淫於骨肉楚平王奢侈縦恣不能制<pc n="lb"/>
下檢民以徳増駕百馬而行欲令天下人餒<pc n="lb"/>
財富利明不可及於是楚國逾奢君臣無别<pc n="lb"/>
                    <pb n="10b"/>
故上之化下猶風之靡草也王者尚武於朝<pc n="lb"/>
<hi>字缺一</hi>農夫繕甲於田故君之御下民奢侈者則<pc n="lb"/>
應之以儉驕淫者則綂之以理未有上仁而<pc n="lb"/>
下殘上義而下争者也孔子曰移風易俗豈<pc n="lb"/>
家至之哉先之扵身而已矣<pc n="lb"/>
<pc n="　"/>
                    <pc n="　"/>
                    <pc n="　"/>辨惑第五<pc n="lb"/>
夫舉事者或為善而不稱善或不善而稱善<pc n="lb"/>
者何視之者謬而論之者誤也故行或合於<pc n="lb"/>
世或順於耳斯乃阿上之意従上之㫖操直<pc n="lb"/>
而乖方懐曲而合邪因其剛柔之勢為作縦<pc n="lb"/>
                    <pb n="11a"/>
横之術故無忤逆之言無不合之義者昔哀<pc n="lb"/>
公問於有若曰年飢用不足如之何有若對<pc n="lb"/>
曰盍徹乎蓋損上而歸之於下則忤於耳而<pc n="lb"/>
不合於意遂逆而不用也此所謂正其行而<pc n="lb"/>
不苟合於世也有若豈不知阿哀公之意為<pc n="lb"/>
益國之義哉夫君子直道而行知必屈辱而<pc n="lb"/>
不避也故行不敢苟合言不為苟容雖無功<pc n="lb"/>
於世而名足称也雖言不用於國家而舉措<pc n="lb"/>
之言可法也故殊於世俗則身孤於士衆夫<pc n="lb"/>
邪曲之相䘖枉橈之相借<hi>字缺一</hi>直故不得容其<pc n="lb"/>
                    <pb n="11b"/>
間謟佞之相扶䜛口之相譽無髙而不可上<pc n="lb"/>
無深而不可徃者何以當背衆多而辭語諧<pc n="lb"/>
合夫衆口之毁譽浮石沉木群邪所抑以直<pc n="lb"/>
為曲視之不察以白為黒夫曲直之異形白<pc n="lb"/>
黒之異色乃天下之易見也然自謬也或不<pc n="lb"/>
能分明其是非者衆邪誤之矣至如秦二世<pc n="lb"/>
之時趙髙駕鹿而従行王曰丞相何為駕鹿<pc n="lb"/>
髙曰馬也王曰丞相誤也以鹿為馬髙曰陛<pc n="lb"/>
下以臣言不然願問群臣臣半言鹿半言馬<pc n="lb"/>
當此之時秦王不能自信其自而従邪臣之<pc n="lb"/>
                    <pb n="12a"/>
說夫馬鹿之異形衆人所知也然不能分别<pc n="lb"/>
是非也况於闇昧之事乎易曰二人同心其<pc n="lb"/>
義㫁金群黨合意以傾一君孰不移哉昔人<pc n="lb"/>
有與曽子同姓亦名參有人告其母參殺人<pc n="lb"/>
母織如故有人復来告如是者三曽子母乃<pc n="lb"/>
投杼踰垣而去曽子之母非不知子不殺人<pc n="lb"/>
也言之者衆夫流言之並至雖真聖不敢自<pc n="lb"/>
安况凡人乎魯定公之時與齊侯㑹於夾谷<pc n="lb"/>
孔子行相事两君升壇两相䖏下而相欲揖<pc n="lb"/>
君臣之禮濟濟備焉齊人皷噪而起欲執魯<pc n="lb"/>
                    <pb n="12b"/>
公孔子歴階而上不盡一等而立謂齊侯曰<pc n="lb"/>
两君合好以禮相率以樂相化臣聞嘉樂不<pc n="lb"/>
野合犧象之薦不下堂夷狄之民何求為命<pc n="lb"/>
司馬請止之定公曰諾齊侯逡廵而避席曰<pc n="lb"/>
寡人之過退而自責大夫罷㑹齊人使優旃<pc n="lb"/>
儛於魯公之幕下傲戯欲候魯君之隙以執<pc n="lb"/>
定公孔子嘆曰君辱臣當死使司馬行法斬<pc n="lb"/>
焉首足異河而出於是齊人懼然而恐君臣<pc n="lb"/>
易操不安其故行乃歸魯四邑之侵地終無<pc n="lb"/>
乘魯之心隣<hi>字缺一</hi>振動人懷嚮魯之意強國驕<pc n="lb"/>
                    <pb n="13a"/>
君莫不恐懼邪臣佞人變行易慮天下之政<pc n="lb"/>
<hi>字缺二</hi>而折中而定公拘於三家䧟於衆口不<pc n="lb"/>
能卒用孔子者内無獨見之明外惑邪臣之<pc n="lb"/>
黨以弱其國而亡其身權歸於三家邑土單<pc n="lb"/>
於彊無以制其剛詩云有斧有柯言何以治<pc n="lb"/>
之也<pc n="lb"/>
<pc n="　"/>
                    <pc n="　"/>
                    <pc n="　"/>慎微第六<pc n="lb"/>
夫建大功於天下者必先脩於閨門之内垂<pc n="lb"/>
大名於萬世者必先行之扵纎㣲之事是以<pc n="lb"/>
伊尹負鼎屈於有莘之野修逹徳於草廬之<pc n="lb"/>
                    <pb n="13b"/>
下躬執農夫之作意懷帝王之道身在衡門<pc n="lb"/>
之裏志圖八極之表故釋負鼎之志為天子<pc n="lb"/>
之佐剋夏立商誅逆征暴除天下之患辟殘<pc n="lb"/>
賊之類然後海内治百姓寕曽子孝於父母<pc n="lb"/>
昬定晨省調寒温適輕重勉之扵糜粥之間<pc n="lb"/>
行之於衽席之上而徳羙重於後世此二者<pc n="lb"/>
修之扵内著之於外行之於小顯之於大顔<pc n="lb"/>
回一簞食一瓢飲在陋巷之中人不堪其憂<pc n="lb"/>
齊夫用人若彼失人若此然定公不覺悟信<pc n="lb"/>
季孫之計背貞臣之䇿以獲拘弱之名而䘮<pc n="lb"/>
                    <pb n="14a"/>
丘山之功不亦惑乎故邪臣之蔽賢猶浮雲<pc n="lb"/>
之鄣日月也非得神靈之化罷雲霽翳令歸<pc n="lb"/>
山海然後乃得覩其光明暴天下之濡濕照<pc n="lb"/>
四方之晦冥今上無明王聖主下無貞正諸<pc n="lb"/>
侯誅鋤姦臣賊子之黨觧釋疑<pc n="　"/>紕繆之結<pc n="lb"/>
然後忠良方直之人則得容扵世而施於政<pc n="lb"/>
故孔子遭君暗臣亂衆邪在位政道隔於王<pc n="lb"/>
家仁義閉於公門故作公陵之歌傷無權力<pc n="lb"/>
於世大化絶而不通道徳施而不用故曰無<pc n="lb"/>
如之何者吾末如之何也巳矣夫言道因權<pc n="lb"/>
                    <pb n="14b"/>
而立徳因勢而行不在其位者則無以齊其<pc n="lb"/>
政不操其柄者則囬也不攺其樂禮以行之<pc n="lb"/>
遜以出之夫力學而誦詩書凢人所能為也<pc n="lb"/>
若欲移江河動太山故人力所不能也如調<pc n="lb"/>
心在已背惡向善不貪扵財不苟於利分財<pc n="lb"/>
取寛服事取勞此天下易知之道易行之事<pc n="lb"/>
也豈有難哉若造父之御馬羿之用弩則所<pc n="lb"/>
謂難也君以不以其難為之也故不知以為<pc n="lb"/>
善也絶氣力尚徳也夫目不能别黒白耳不<pc n="lb"/>
能别清濁口不能言善惡則所謂不能也故<pc n="lb"/>
                    <pb n="15a"/>
設道者易見曉所以通凢人之心而達不能<pc n="lb"/>
之行道者人之所行也夫大道履之而行則<pc n="lb"/>
無不能故謂之道孔子曰道之不行也言人<pc n="lb"/>
不能行之故謂顔淵曰用之則行舍之則蔵<pc n="lb"/>
唯我與爾有是夫言顔淵道施於世而莫之<pc n="lb"/>
用猶人不能懷仁行義分别纎微忖度天地<pc n="lb"/>
乃苦身勞形入深山求神仙弃二親捐骨肉<pc n="lb"/>
絶五谷廢詩書背天地之寳求不死之道非<pc n="lb"/>
所以通世防非者也若湯武之君伊吕之臣<pc n="lb"/>
因天時而行罰順隂陽而運動上瞻天文下<pc n="lb"/>
                    <pb n="15b"/>
察人心以寡服衆以弱制強革車三百甲卒<pc n="lb"/>
三千征敵破衆以報大讐討逆亂之君絶煩<pc n="lb"/>
濁之原天下和平家給人足疋夫行仁啇賈<pc n="lb"/>
行信齊天地致鬼神河出圖洛出書因是之<pc n="lb"/>
道寄之天地之間豈非古之所謂得道者哉<pc n="lb"/>
夫播布革亂毛髮登髙山食木實視之無優<pc n="lb"/>
游之容聴之無仁義之辭忽忽若狂痴推之<pc n="lb"/>
不徃引之不来當世不䝉其功後代不見其<pc n="lb"/>
才君傾而不扶國危而不持寂寞而無隣寥<pc n="lb"/>
廓而獨寐可謂避世非謂懷道者也故殺身<pc n="lb"/>
                    <pb n="16a"/>
以避難則非計也懷道而避世則不忠也是<pc n="lb"/>
以君子居亂世則合道徳採㣲善絶纎惡脩<pc n="lb"/>
父子之禮以及君臣之序乃天地之通道聖<pc n="lb"/>
人之所不失也故隠之則為道布之則為文<pc n="lb"/>
詩在心為志出口為辭矯以雅僻砥礪鈍才<pc n="lb"/>
雕琢文邪抑定狐疑通塞理順分别然否而<pc n="lb"/>
情得以利而性得以治綿綿漠漠以道制之<pc n="lb"/>
察之無兆遁之恢恢不見其形不覩其仁湛<pc n="lb"/>
然未悟乆之乃殊論思天地動應樞機俯仰<pc n="lb"/>
進退與道<hi>字缺二</hi>蔵之於身優游待時故道無<pc n="lb"/>
                    <pb n="16b"/>
廢而不興噐無毁而不治孔子曰有至徳要<pc n="lb"/>
道以順天下言徳行而其下順之矣<pc n="lb"/>
新語卷上<pc n="lb"/>
                    <pb n="17a"/>
<pb n="17b"/>
                </p>
<p>
</p>
  </div>
<div>
    <p>
<pc n="lb"/>
                    
新語卷下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>漢中大夫陸<pc n="　"/>賈<pc n="　"/>撰<pc n="lb"/>
<pc n="　"/>
                    <pc n="　"/>資質第七<pc n="　"/>至徳第八<pc n="　"/>懐慮第九<pc n="lb"/>
<pc n="　"/>
                    <pc n="　"/>本行第十<pc n="　"/>明誡十一<pc n="　"/>思務十二<pc n="lb"/>
<pc n="　"/>
                    <pc n="　"/>
                    <pc n="　"/>資質第七<pc n="lb"/>
質羙者以通為貴才良者以顯為能何以言<pc n="lb"/>
之夫楩柟豫章天下之名木生於深山之中<pc n="lb"/>
産於溪谷之傍立則為太山衆木之宗仆則<pc n="lb"/>
為萬世之用浮於山水之流出於㝠冥之野<pc n="lb"/>
因江河之道而逹扵京師之下因於斧斤之<pc n="lb"/>
                    <pb n="1a"/>
功舒其文彩之好精捍直理宻緻博通䖝蝎<pc n="lb"/>
不能穿水濕不能傷在髙柔軟入地堅彊無<pc n="lb"/>
膏澤而光潤生不尅畫而文章成上為帝王<pc n="lb"/>
之御物下則賜公卿庶賤不得以備噐械閉<pc n="lb"/>
絶以闗梁及隘於山阪之阻隔於九𡵻之隄<pc n="lb"/>
仆於嵬崔之山頓於窅冥之溪樹䝉籠蔓延<pc n="lb"/>
而無間石崔嵬嶄岩而不開廣者無舟車之<pc n="lb"/>
通狹者無步檐之蹊商賈所不至工匠所不<pc n="lb"/>
窺知者所不見見者所不知功弃而徳亡腐<pc n="lb"/>
朽而枯傷轉於百仞之壑惕然而獨僵當斯<pc n="lb"/>
                    <pb n="1b"/>
之時不如道傍之枯楊𡻭𡻭詰屈委曲不同<pc n="lb"/>
然生扵大都之廣地近扵大匠之名工則材<pc n="lb"/>
噐制斷規矩度量堅者𥙷朽短者續長大者<pc n="lb"/>
治罇小者治觴飾以丹漆斁以明光上備太<pc n="lb"/>
牢春秋禮庠褒以文彩立禮矜荘冠帶正容<pc n="lb"/>
對酒行觴卿士列位布陳宫堂望之者目眩<pc n="lb"/>
近之者鼻芳故事閉之則絶次之則通抑之<pc n="lb"/>
則沉興之則揚䖏地楩梓賤扵枯楊徳羙非<pc n="lb"/>
不相絶也才力非不相懸也彼則槁枯而逺<pc n="lb"/>
弃此則為宗廟之器者通與不通亦如是也<pc n="lb"/>
                    <pb n="2a"/>
夫窮澤之民㩀犂嗝報之士或懐不覊之才<pc n="lb"/>
身有堯舜臯陶之羙綱紀存乎身萬世之術<pc n="lb"/>
蔵於心然身不用扵世者<hi>字缺二</hi>之通故也夫<pc n="lb"/>
公卿之子弟貴戚之黨友雖無過人之才然<pc n="lb"/>
在尊重之位者輔助者强餙之者巧靡不逹<pc n="lb"/>
也昔扁鵲居宋得罪於宋君出亡之衛衛人<pc n="lb"/>
有病将死者扁鵲至其家欲為治之病者之<pc n="lb"/>
父謂扁鵲曰吾子病甚篤将為迎良醫治非<pc n="lb"/>
子所能治也退而不用乃使靈巫求福請命<pc n="lb"/>
對扁鵲而呪病者卒死靈巫不能治也夫扁<pc n="lb"/>
                    <pb n="2b"/>
鵲天下之良醫而不能與靈巫争用者知與<pc n="lb"/>
不知也故事求逺而失近廣蔵而狹弃斯之<pc n="lb"/>
謂也昔宫之竒為虞公畫計欲辭晉獻公璧<pc n="lb"/>
馬之賂而不假之夏陽之道豈非金石之計<pc n="lb"/>
哉然虞公不聴者惑於<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>恠之寳也鮑丘之<pc n="lb"/>
徳行非不髙於李斯趙髙也然伏隱於嵩廬<pc n="lb"/>
之下而不録扵世利口之臣害之也凢人莫<pc n="lb"/>
不知善之為善惡之為惡莫不知學問之有<pc n="lb"/>
益扵已怠戯之無益扵事也然而為之者情<pc n="lb"/>
欲放溢而人不能勝其志也人君莫不知求<pc n="lb"/>
                    <pb n="3a"/>
賢以自助近賢以自輔然賢聖或隱扵田里<pc n="lb"/>
而不預國家之事者乃觀聴之臣不明扵下<pc n="lb"/>
則閉塞之譏歸於君閉塞之譏歸於君則忠<pc n="lb"/>
賢之士弃扵野忠賢之士弃於<pc n="　"/>野則佞臣<pc n="lb"/>
之黨存扵朝佞臣之黨存扵朝則下不忠扵<pc n="lb"/>
君下不忠扵君則上不明扵下上不明扵下<pc n="lb"/>
是故天下所以傾覆也<pc n="lb"/>
<pc n="　"/>
                    <pc n="　"/>
                    <pc n="　"/>至徳苐八<pc n="lb"/>
夫欲建國疆威辟地服逺者必得之扵民欲<pc n="lb"/>
立功興譽垂名流光顯榮華者必取之扵身<pc n="lb"/>
                    <pb n="3b"/>
故㩀萬乗之國持百姓之命苞山澤之饒主<pc n="lb"/>
士衆之力而功不在扵身名不顯於世者乃<pc n="lb"/>
統理之非也天地之性萬物之類儴道者衆<pc n="lb"/>
歸之恃刑者民畏之歸之則附其側畏之則<pc n="lb"/>
去其域故設刑者不厭輕為徳者不厭重行<pc n="lb"/>
罰者不患薄布賞者不患厚所以親近而致<pc n="lb"/>
䟱逺也夫形重者則身勞事衆者則心煩心<pc n="lb"/>
煩者則刑罰縦横而無所立身勞者則百端<pc n="lb"/>
廽邪而無所就是以君子之為治也塊然若<pc n="lb"/>
無事寂然若無聲官府若無吏亭落若無民<pc n="lb"/>
                    <pb n="4a"/>
閭里不訟於巷老㓜不愁扵庭近者無所議<pc n="lb"/>
逺者無所聴郵驛無夜行之吏郷閭無夜名<pc n="lb"/>
之征犬不夜吠烏不夜鳴老者息於堂丁壮<pc n="lb"/>
者耕耘於田在朝者忠扵君在家者孝於親<pc n="lb"/>
於是賞善罰惡而潤色之興辟雍庠序而教<pc n="lb"/>
誨之然後賢愚異議㢘鄙異科長㓜異莭上<pc n="lb"/>
下有差強弱相扶小大相懷尊卑相承鴈行<pc n="lb"/>
相随不言而信不怒而威豈恃堅甲利兵深<pc n="lb"/>
刑刻法朝夕切切而後行哉昔晉厲齊荘楚<pc n="lb"/>
靈宋襄秉大國之權杖衆民之威軍師橫出<pc n="lb"/>
                    <pb n="4b"/>
陵轢諸侯外驕敵國内克百姓隣國之讐結<pc n="lb"/>
於外臣下之怨積扵内而欲建金石之功終<pc n="lb"/>
傳不絶之世豈不難哉故宋襄死於泓水之<pc n="lb"/>
戰三君弑於臣子之手皆輕用師而尚威力<pc n="lb"/>
以至扵斯故春秋重而書之嗟嘆而傷之是<pc n="lb"/>
三君皆強其盛而失國急其刑而自賊斯乃<pc n="lb"/>
去事之戒来事之師也魯荘公一年之中以<pc n="lb"/>
三時興築作之役規固山林草澤之利與民<pc n="lb"/>
争田漁薪菜之饒刻桷丹楹昡曜靡麗收十<pc n="lb"/>
二之稅不足以供囬邪之欲饍不用之好以<pc n="lb"/>
                    <pb n="5a"/>
<hi>字缺一</hi>婦人之目財盡扵驕淫人力罷於不急上<pc n="lb"/>
困扵用下飢於食乃遣臧孫辰請<hi>字缺二</hi>於齊<pc n="lb"/>
倉廪空匱外人知之於是為宋陳衛所伐賢<pc n="lb"/>
臣出叛臣亂子般殺而魯<hi>字缺二</hi>公子牙慶父<pc n="lb"/>
之属敗上下之序亂男女之别継位者無所<pc n="lb"/>
㝎逆亂者無所懼扵是齊桓公遣大夫髙子<pc n="lb"/>
立僖公而誅夫人逐慶父而還季子然後社<pc n="lb"/>
稷復存子孫反業豈不謂㣲弱者哉故為威<pc n="lb"/>
不強還自亡立法不明還自傷魯荘公之謂<pc n="lb"/>
也故春秋榖<hi>缺</hi>
                    <pc n="lb"/>
                    <pb n="5b"/>
<pc n="　"/>
                    <pc n="　"/>
                    <pc n="　"/>懐慮苐九<pc n="lb"/>
<hi>字缺二</hi>慮者不可以立計持两端者不可以定<pc n="lb"/>
威故治外者必調内平逺者必正近綱<hi>字缺一</hi>天<pc n="lb"/>
下勞神八極者則憂不存扵家養氣治性思<pc n="lb"/>
通精神延夀命者則志不<hi>字缺一</hi>扵外㩀土子民<pc n="lb"/>
治國治衆者不可以圖利治産業則教化不<pc n="lb"/>
行而政令不従蘇秦張儀身尊扵位名顯扵<pc n="lb"/>
世相六國事六君威振山東横說諸侯國異<pc n="lb"/>
辤人異意欲合弱而制彊持横而御縦内無<pc n="lb"/>
堅計身無定名功業不平中道而廢身死扵<pc n="lb"/>
                    <pb n="6a"/>
凢人之手為天下所笑者乃由辭語不一而<pc n="lb"/>
情欲放佚故也故管仲相桓公詘莭事君專<pc n="lb"/>
心一意身無境外之交心無欹斜之慮正其<pc n="lb"/>
國如制天下尊其君而屈諸侯權行扵海内<pc n="lb"/>
化流於諸夏失道者誅秉義者顯舉一事而<pc n="lb"/>
天下従出一政而諸侯靡故聖人執一政以<pc n="lb"/>
繩百姓持一槩以等萬民所以同一治而明<pc n="lb"/>
一綂也故天一以大成數人一以<hi>字缺一</hi>成倫楚<pc n="lb"/>
靈王居千里之地享百邑之國不先仁義而<pc n="lb"/>
尚道徳懐竒伎<hi>字缺四</hi>隂陽合物恡作乾谿之<pc n="lb"/>
                    <pb n="6b"/>
䑓立百仞之髙欲登浮雲窺天文然身死扵<pc n="lb"/>
弃<hi>字缺三</hi>魯莊公㩀中土之地承聖人之後不<pc n="lb"/>
脩周公之業継先人之體尚權杖威有萬人<pc n="lb"/>
之力懐兼人之强不能存立子紏國侵地奪<pc n="lb"/>
以洙泗為境夫世人不學詩書行仁義<hi>字缺一</hi>聖<pc n="lb"/>
人之道極經藝之深乃論不驗之語學不然<pc n="lb"/>
之事圖天地之形說灾變之異<hi>字缺二</hi>王之法<pc n="lb"/>
異聖人之意惑學者之心移衆人之志指天<pc n="lb"/>
畫地是非世事動人以邪變驚人以竒恠聴<pc n="lb"/>
之者若神視之者如異然猶不可以濟扵厄<pc n="lb"/>
                    <pb n="7a"/>
而度其身或觸罪<hi>字缺二</hi>法不免扵辜戮故事<pc n="lb"/>
不生扵法度道不本扵天地可言而不可行<pc n="lb"/>
也可聴而不可傳也可<hi>字缺一</hi>翫而不可大用也<pc n="lb"/>
故物之所可非道之所宜道之所宜非物之<pc n="lb"/>
所可是以制事者不可<hi>字缺一</hi>設道者不可通目<pc n="lb"/>
以精明耳以主聴口以别味鼻以聞芳手以<pc n="lb"/>
之持足以之行各受一性不得两兼兼則心<pc n="lb"/>
惑二路者行窮正心一堅乆而不忘在上不<pc n="lb"/>
逸為下不傷執一統物雖寡必衆心佚情散<pc n="lb"/>
雖髙必崩氣泄生疾夀命不長顛倒無端失<pc n="lb"/>
                    <pb n="7b"/>
道不行故氣感之符清㓗明光情素之表恬<pc n="lb"/>
暢和良調宻者固安静者祥志定心平血脉<pc n="lb"/>
乃彊秉政圖<hi>字缺一</hi>两失其中方戰士不耕朝士<pc n="lb"/>
不啇邪不奸直圎不亂方違戾相錯撥㓨難<pc n="lb"/>
匡故欲理之君閉利門積徳之家必無災殃<pc n="lb"/>
利絶而道著武讓而徳興斯乃持乆之道常<pc n="lb"/>
行之法也<pc n="lb"/>
<pc n="　"/>
                    <pc n="　"/>
                    <pc n="　"/>本行苐十<pc n="lb"/>
<hi>字缺二</hi>徳為上行以仁義為本故尊於位而無<pc n="lb"/>
徳者黜富於財而無義者刑賤而好徳者尊<pc n="lb"/>
                    <pb n="8a"/>
貧而有義者榮叚干木徒步之士脩道行徳<pc n="lb"/>
魏文侯過其閭而軾之夫子陳蔡之厄豆飯<pc n="lb"/>
菜羔不足以接餒二三子布弊褞𫀆不足以<pc n="lb"/>
避寒倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>屈厄自䖏甚矣然而夫子當於道<pc n="lb"/>
二三子近扵義自布衣之士上<hi>字缺一</hi>天子下齊<pc n="lb"/>
庶民而累其身而匡上也及閔周室之衰㣲<pc n="lb"/>
禮義之不行也厄挫頓仆厯說諸侯欲匡帝<pc n="lb"/>
王之道反天下之政身無其立而世無其主<pc n="lb"/>
周流天下無所合意大道隱而不舒羽翼摧<pc n="lb"/>
而不申自<hi>字缺三</hi>深授其化以厚終始追治去<pc n="lb"/>
                    <pb n="8b"/>
事以正来世案紀圖録以知性命表定六藝<pc n="lb"/>
以<hi>字缺三</hi>善惡不相干貴賤不相侮強弱不相<pc n="lb"/>
凌賢與不肖不得相踰科苐相序為萬<hi>字缺三</hi>
                    <pc n="lb"/>
而不絶功傳而不衰詩書禮樂為得其所乃<pc n="lb"/>
天道之所立大義之所行也豈以<hi>字缺二</hi>威耶<pc n="lb"/>
夫人之好色非脂粉所能餙大怒之威非氣<pc n="lb"/>
力所能行也聖人乗天威合天氣承天功象<pc n="lb"/>
天容而不與為功豈不難哉夫酒池可以泛<pc n="lb"/>
舟糟丘可以望逺豈貧扵財哉統四海之權<pc n="lb"/>
主九州之衆豈弱於力哉然功不能自存威<pc n="lb"/>
                    <pb n="9a"/>
不能自守非為貧弱乃道徳不存乎身仁義<pc n="lb"/>
不加於天下也故察扵財而昬扵道者衆之<pc n="lb"/>
所謀也果於力而寡扵義者兵之所圖也故<pc n="lb"/>
君子篤於義而薄扵利敏扵事而愼扵言所<pc n="lb"/>
<hi>字缺三</hi>功徳也故曰不義而富且貴扵我如浮<pc n="lb"/>
雲夫身帶璧玉庸環佩服府蔵珍<hi>字缺四</hi>酌舍<pc n="lb"/>
銀刻鏤可以夸小人非所以厚扵已而濟扵<pc n="lb"/>
事也髙臺百仞金<hi>字缺四</hi>簾雕飾所以疲百姓<pc n="lb"/>
之力非所以扶弱存亡者也故聖人卑宫室<pc n="lb"/>
而髙道徳<hi>字缺二</hi>服而謹仁義不損其行以増<pc n="lb"/>
                    <pb n="9b"/>
其容不虧其徳以飾其身國不興無事之功<pc n="lb"/>
家不蔵無用之器所以稀力役而省貢獻也<pc n="lb"/>
璧玉珠璣不御扵上則翫好之物弃於下雕<pc n="lb"/>
刻綪畫不納扵君則淫伎曲巧絶扵民夫釋<pc n="lb"/>
農桑之事入山海採珠璣求瑶琨探沙谷捕<pc n="lb"/>
翡翠<hi>一字缺</hi>瑇瑁搏犀象消䈥力散布泉以極耳<pc n="lb"/>
目之好以快淫邪之心豈不謬哉未見先道<pc n="lb"/>
而後利近徳而逺色者也<pc n="lb"/>
<pc n="　"/>
                    <pc n="　"/>
                    <pc n="　"/>明誡苐十一<pc n="lb"/>
君<hi>字缺二</hi>政可以及逺臣䔍扵信可以致大何<pc n="lb"/>
                    <pb n="10a"/>
以言之湯以七十里之封而升帝王之位周<pc n="lb"/>
公以<hi>字缺四</hi>比徳扵五帝斯乃口出善言身行<pc n="lb"/>
善道之所致也安危之効吉㐫之<hi>字缺一</hi>一出扵<pc n="lb"/>
身<hi>字缺二</hi>之道成敗之驗一起於行堯舜不易<pc n="lb"/>
日月而興桀紂不易星辰而亡天道不改而<pc n="lb"/>
人道易也夫持天地之政操四海之綱<hi>字缺二</hi>
                    <pc n="lb"/>
不可以失度動作不可以離道謬誤出扵口<pc n="lb"/>
則亂及萬里之外况刑及無罪於獄而殺及<pc n="lb"/>
無辜於市乎故世衰道亡非天之所為也乃<pc n="lb"/>
國君者有所取之也惡政生扵惡氣惡氣生<pc n="lb"/>
                    <pb n="10b"/>
扵災異蝮虫之類随氣而生虹蜺之属囙政<pc n="lb"/>
而見治道失扵下則天文度於上惡政流於<pc n="lb"/>
民則䖝災生扵地賢君智則知随變而改縁<pc n="lb"/>
類而試思之於<hi>字缺三</hi>變聖人之理㤙及昆䖝<pc n="lb"/>
澤及草木乗天氣而生随寒暑而動者莫不<pc n="lb"/>
延<hi>字缺四</hi>傾耳而聴化聖人察物無所遺失上<pc n="lb"/>
及日月星辰下至鳥獸草木昆䖝<hi>字缺三</hi>鷁之<pc n="lb"/>
退飛治五石之所隕所以不失纎㣲至於鴝<pc n="lb"/>
鵒来冬多麇言鳥獸之類<hi>字缺三</hi>也十有二月<pc n="lb"/>
李梅實十月殞霜不煞菽言寒暑之氣失其<pc n="lb"/>
                    <pb n="11a"/>
莭也鳥獸草木尚欲各得其所綱之以法紀<pc n="lb"/>
之以數而况扵人乎聖人承天之明正日月<pc n="lb"/>
之行録星辰之度因天地之利等髙下之宜<pc n="lb"/>
設山川之便平四海分九州同好惡一風俗<pc n="lb"/>
易曰天垂象見吉㐫聖人則之天出善道聖<pc n="lb"/>
人得之言御占圖暦之變下衰風化之失以<pc n="lb"/>
匡衰盛紀物定世後無不可行之政無不可<pc n="lb"/>
治之民故曰則天之明囙地之利觀天之化<pc n="lb"/>
推演萬事之類散之於<hi>字缺二</hi>之間調之以寒<pc n="lb"/>
暑之莭養之以四時之氣同之以風雨之化<pc n="lb"/>
                    <pb n="11b"/>
故絶國異俗莫不知<hi>字缺三</hi>樂則歌哀則哭盖<pc n="lb"/>
聖人之教所齊一也夫善道存於身無逺而<pc n="lb"/>
不至惡行著扵<hi>字缺三</hi>而不去周公躬行禮義<pc n="lb"/>
郊祀后稷越裳奉貢重譯而臻麟鳯草木縁<pc n="lb"/>
化而應殷紂<hi>字缺二</hi>㣲子弃骨肉而亡行善則<pc n="lb"/>
鳥獸恱行惡則臣子恐是以明者可以致逺<pc n="lb"/>
鄙者可以<hi>字缺一</hi>近故春秋書衛侯之弟鱄出奔<pc n="lb"/>
晉書鱄<pc n="　"/>骨肉之親弃大夫之位越先人之<pc n="lb"/>
境附他人之域窮渉寒飢織履而食不明之<pc n="lb"/>
効也<pc n="lb"/>
                    <pb n="12a"/>
<pc n="　"/>
                    <pc n="　"/>
                    <pc n="　"/>思務第十二<pc n="lb"/>
夫長扵變者不可窮以詐通於道者不可驚<pc n="lb"/>
以恠審扵辭者不可惑以言逺扵義者不可<pc n="lb"/>
動以<hi>字缺一</hi>是以君子廣思而博聴進退循法動<pc n="lb"/>
作合度聞見欲衆而采擇欲謹學問欲<hi>字缺四</hi>
                    <pc n="lb"/>
欲敦見邪乃知其直觀花乃知其實目不滛<pc n="lb"/>
炫燿之色耳不亂阿<hi>缺六字</hi>之以晉楚之富<pc n="lb"/>
而志不回談之以喬松之夀而行不易然後<pc n="lb"/>
能一其道而定其操<hi>缺六字</hi>功凢人則不然<pc n="lb"/>
目放於冨貴之榮耳亂於不死之道故多弃<pc n="lb"/>
                    <pb n="12b"/>
其所長而求其所短得其所亡而失其所有<pc n="lb"/>
是以吳王夫差知度艾陵之可勝而不悟勾<pc n="lb"/>
踐将以破㐫也故<hi>字缺二</hi>或見一利而䘮萬機<pc n="lb"/>
求一福而致萬禍夫學者通於神靈之變化<pc n="lb"/>
曉於天地之開闔<hi>字缺三</hi>弛張性命之短長冨<pc n="lb"/>
貴之所在貧賤之所亡則手足不勞而耳目<pc n="lb"/>
不亂思慮不<hi>字缺一</hi>計策不誤上訣是非扵天文<pc n="lb"/>
其次定狐疑於世務興有所㩀轉移有所守<pc n="lb"/>
故道<hi>缺五字</hi>事可法也昔舜禹囙盛而治世<pc n="lb"/>
孔子承衰而作功聖人不空出賢者不虗生<pc n="lb"/>
                    <pb n="13a"/>
<hi>缺六字</hi>而歸於善斯乃天地之法而制其事<pc n="lb"/>
則世之便而設其義故聖人不必同道<hi>缺六</hi>
                    <pc n="lb"/>
<hi>字</hi>好者不必同色而皆羙醜者不必同状而<pc n="lb"/>
皆惡天地之数斯命之象也日<hi>缺八字</hi>八<pc n="lb"/>
宿並列各有所主萬端異路千法異形聖人<pc n="lb"/>
因其勢而調之使小大不得相<hi>字缺一</hi>方圓不得<pc n="lb"/>
相干分之以度紀之以莭星不晝見日不夜<pc n="lb"/>
照雷不冬發霜不夏降臣不凌君則隂不侵<pc n="lb"/>
陽盛夏不暑隆冬不霜黒氣苞日彗星揚光<pc n="lb"/>
虹蜺冬見蟄虫夏蔵熒惑亂宿衆星失行聖<pc n="lb"/>
                    <pb n="13b"/>
人因天變而正其失理其端而正其本堯承<pc n="lb"/>
蚩尤之失而思欽<hi>缺三字</hi>君子見惡扵外則<pc n="lb"/>
知變於内桀紂不<hi>一字缺</hi>則湯武不仁才惑於衆<pc n="lb"/>
非者而攺之於<hi>缺七字</hi>亂之扵朝廷而匹<pc n="lb"/>
夫治之於閨門是以接輿老菜所以避世於<pc n="lb"/>
窮<hi>缺五字</hi>而逺其尊也君子行之於幽閒小<pc n="lb"/>
人厲之扵士衆老子曰上徳不徳<hi>缺六字</hi>虗<pc n="lb"/>
也夫口誦聖人之言身學賢者之行乆而不<pc n="lb"/>
弊勞而不廢雖未為君<hi>缺六字</hi>已孔子曰行<pc n="lb"/>
夏之時乗殷之輅服周之冕樂則韶舞放鄭<pc n="lb"/>
                    <pb n="14a"/>
聲逺佞人<hi>字缺三</hi>道而行之於世雖非堯舜之<pc n="lb"/>
君則亦堯舜也今之為君者則不然治不法<pc n="lb"/>
<hi>字缺三</hi>而曰今之世不可以道徳治也為臣者<pc n="lb"/>
不師稷契周公之政則曰今之民不可以<hi>四缺</hi>
                    <pc n="lb"/>
<hi>字</hi>為子者不執曽閔之賢朝夕不休盡莭不<pc n="lb"/>
倦則曰家人不敦也學者無<hi>字缺四</hi>晝夜不懈<pc n="lb"/>
循禮而動則曰世所不行也自人君至于庶<pc n="lb"/>
人未有法聖人<hi>缺五字</hi>為善者寡為惡者衆<pc n="lb"/>
易曰豐其屋蔀其家闚其户閴其無人<hi>字缺四</hi>
                    <pc n="lb"/>
治之耳故仁者在位而仁人来義士在朝而<pc n="lb"/>
                    <pb n="14b"/>
義士至是以墨子之門多<hi>字缺四</hi>之門多道徳<pc n="lb"/>
文武之朝多賢良秦王之庭多不祥故善者<pc n="lb"/>
必有所<hi>字缺三</hi>惡者必有所因而来善惡不空<pc n="lb"/>
出禍福不妄作唯心之所向志之所行而已<pc n="lb"/>
新語卷下<pc n="lb"/>
<pc n="　"/>
                    <pc n="　"/>新語三卷凡十二篇漢大中大夫楚人<pc n="lb"/>
<pc n="　"/>
                    <pc n="　"/>陸賈譔賈以客從髙帝定天下名有口<pc n="lb"/>
<pc n="　"/>
                    <pc n="　"/>辨其論秦漢之失得古今之成敗尤為<pc n="lb"/>
<pc n="　"/>
                    <pc n="　"/>明備髙帝雖輕士善罵不事詩書而獨<pc n="lb"/>
                    <pb n="15a"/>
<pc n="　"/>
                    <pc n="　"/>於賈之語毎奏稱善盖前此固帝之所<pc n="lb"/>
<pc n="　"/>
                    <pc n="　"/>未聞也惜其書歳乆殘闕人間少有蔵<pc n="lb"/>
<pc n="　"/>
                    <pc n="　"/>者予同年李君仲陽宰淛之桐郷嘗得<pc n="lb"/>
<pc n="　"/>
                    <pc n="　"/>其本鋟之扵木昔人謂文章與時髙下<pc n="lb"/>
<pc n="　"/>
                    <pc n="　"/>質而不俚必曰先秦西漢此書殆其一<pc n="lb"/>
<pc n="　"/>
                    <pc n="　"/>也然則李君之行之者豈直取其文辭<pc n="lb"/>
<pc n="　"/>
                    <pc n="　"/>之古而其失得成敗之論固有國有家<pc n="lb"/>
<pc n="　"/>
                    <pc n="　"/>者之當鍳也弘治壬戌九月十有一日<pc n="lb"/>
<pc n="　"/>
                    <pc n="　"/>前進士吴郡都<pc n="　"/>穆<pc n="　"/>記<pc n="lb"/>
                    <pb n="15b"/>
<pb n="16a"/>
                </p>
<p>
</p>
  </div>
        </body>
</text>
</TEI>