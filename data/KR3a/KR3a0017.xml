<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>續孟子卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>續孟子卷上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>林慎思<pc n="　"/>撰<pc n="lb"/>
<pc n="　"/>
                    <pc n="　"/>梁大夫一<pc n="lb"/>
梁大夫見孟子問曰吾聞夫子教王遠利而易以仁義<pc n="lb"/>
有諸孟子曰然大夫曰吾家有民見凍饑于路者非其<pc n="lb"/>
親而救之脱衣以衣之輟食以食之及已凍餓㡬死是<pc n="lb"/>
其親而不救之而何孟子曰噫是大夫從王厚利而薄<pc n="lb"/>
                    <pb n="1a"/>
仁義故也厚利率民民争貪欲苟有獨持仁義者宜乎<pc n="lb"/>
不得全其身矣昔楚有靳氏父子相傳以温鴆醉人者<pc n="lb"/>
客過其門則欲之未嘗不斃于路矣卒有孺子能哀客<pc n="lb"/>
而告之然後鴆十九不行焉洎靳氏怒反鴆孺子矣然<pc n="lb"/>
而靳氏家習不仁也孺子身盜為仁矣一身盜為仁而<pc n="lb"/>
罪一家習不仁其家孰容乎今大夫有仁能救民之凍<pc n="lb"/>
饑也是謂身盜為仁矣及己之凍餓不得人之救者豈<pc n="lb"/>
非其家不容乎大夫苟能與王移厚利之心而在仁義<pc n="lb"/>
                    <pb n="1b"/>
移薄仁義之心而在利則上下移矣然而仁義非盜而<pc n="lb"/>
有也欲人不容其可得乎故易曰立人之道曰仁與義<pc n="lb"/>
<pc n="　"/>
                    <pc n="　"/>梁襄王二<pc n="lb"/>
梁襄王使人求于孟子孟子再往襄王儀服不整而見<pc n="lb"/>
孟子孟子曰詩云敬慎威儀維民之則王每見軻若此<pc n="lb"/>
何以則民乎王曰吾以天下未定國無以安方惕惕然<pc n="lb"/>
貯憂乎中豈遑以威儀為務乎孟子曰王苟能恩信來<pc n="lb"/>
其民必先以容儀正其身夫禮存不以寒暑也暑可畏<pc n="lb"/>
                    <pb n="2a"/>
得以袒膚為敬乎寒可懼得以縮臂為恭乎王謂憂國<pc n="lb"/>
未安不遑以容儀為務何異畏暑而袒膚懼寒而縮臂<pc n="lb"/>
邪苟王憂國既然則大夫憂家士庶憂身亦然咸曰不<pc n="lb"/>
遑以容儀為務使上下無儀矣君臣父子何以則乎梁<pc n="lb"/>
襄王矍然曰吾敬從夫子之教<pc n="lb"/>
<pc n="　"/>
                    <pc n="　"/>樂正子三<pc n="lb"/>
樂正子見孟子曰吾國之君常耽酒嗜音俾俗不治克<pc n="lb"/>
欲以治道諫之夫子何以教克孟子曰魯君耽嗜與民<pc n="lb"/>
                    <pb n="2b"/>
同之則其庶㡬乎他日魯平公備樽罍之器陳金石之<pc n="lb"/>
音樂正子曰君獨好此致魯俗不治不若與民同之則<pc n="lb"/>
其庶㡬乎平公遂召致魯民卒命樽罍俱執使金石咸<pc n="lb"/>
奏魯民大酣他日俗益不治樂正子復見孟子告之孟<pc n="lb"/>
子曰吾昔教子諫魯君耽嗜與民同之君反若是貽民<pc n="lb"/>
之怨豈謂與民同邪且禽必棲于木魚必泳于川使易<pc n="lb"/>
禽于籠孰若木之安乎移魚于沼孰若川之樂乎民居<pc n="lb"/>
魯國若禽之在木魚之在川也魯君耽嗜召民于側是<pc n="lb"/>
                    <pb n="3a"/>
猶易禽于籠移魚于沼也使民且恐且懼豈暇耽嗜而<pc n="lb"/>
同于君乎吾所謂與民同者均役于民使民力不乏均<pc n="lb"/>
賦于民使民用常足然後君有餘而宴樂民有餘而歌<pc n="lb"/>
詠夫若此豈不謂與民同邪詩云假樂君子顯顯令徳<pc n="lb"/>
宜民宜人受禄于天此之謂也樂正子復以是諫平公<pc n="lb"/>
平公不悦臧倉曰克之所陳孟軻之言也曩君欲乗輿<pc n="lb"/>
出見孟子臣常諫之今孟子怨君不見故教克惑君君<pc n="lb"/>
惡信是哉平公怒他日有人告于孟子孟子曰天富道<pc n="lb"/>
                    <pb n="3b"/>
于予魯國之君其能窮予乎<pc n="lb"/>
<pc n="　"/>
                    <pc n="　"/>公都子四<pc n="lb"/>
公都子問曰吾聞諸齊人言蚳鼃所以諫于王而不用<pc n="lb"/>
致為臣而去是夫子之謀邪孟子曰然公都子曰齊人<pc n="lb"/>
有言曰夫子能為蚳鼃不能自為而何孟子曰齊人安<pc n="lb"/>
知吾之所為乎夫吾所以疾脱蚔鼃非他也以昵王故<pc n="lb"/>
耳汝聞齊姑之欲殺人乎嘗命其婦與焉婦有不忍從<pc n="lb"/>
者呼隣女為謀而脱之然而隣女不親于齊婦也殺人<pc n="lb"/>
                    <pb n="4a"/>
未嘗與也所以為齊婦謀者齊婦之急也不為己謀者<pc n="lb"/>
于己非急也今蚳鼃誠猶齊婦也齊王面南蚳鼃面北<pc n="lb"/>
吾未嘗與焉所以為蚳鼃謀者于我能急邪汝信齊人<pc n="lb"/>
言齊人安知吾所為乎<pc n="lb"/>
<pc n="　"/>
                    <pc n="　"/>髙子五<pc n="lb"/>
孟子將去齊髙子曰王欲授夫子室夫子舍之而去然<pc n="lb"/>
王意于夫子不為不厚矣夫子或缺所以王必補之今<pc n="lb"/>
何為不止孟子曰吾嘗觀齊王之意也先有執雅樂之<pc n="lb"/>
                    <pb n="4b"/>
器進于王王始重之使奏而未嘗樂也後有執靡聲之<pc n="lb"/>
器進于王王始輕之使奏而未嘗舍也然而執雅樂之<pc n="lb"/>
器者王雖未棄王終不能用矣是執雅聲以得罪于王<pc n="lb"/>
也今吾以王之未棄也若受王之禄居王之室王終不<pc n="lb"/>
能矣是媒吾身以得罪于王也不亦甚乎吾幸去何適<pc n="lb"/>
而不遇哉孔子曰邦有道穀邦無道穀恥也<pc n="lb"/>
<pc n="　"/>
                    <pc n="　"/>公孫丑六<pc n="lb"/>
孟子去齊反鄒止于晝公孫丑髙子從晝人有惑于孟<pc n="lb"/>
                    <pb n="5a"/>
子曰齊王能悔過修徳日新其道鄒之民聞于路夫子<pc n="lb"/>
何適哉孟子不懌徑宿于晝髙子以為孟子信晝人之<pc n="lb"/>
言而欲不行乃謂公孫丑曰晝人之言于夫子夫子信<pc n="lb"/>
乎公孫丑曰諾予請問之入曰衆人之言信偽孰多孟<pc n="lb"/>
子曰偽多曰能言天不覆地不載乎曰甚于斯言天不<pc n="lb"/>
覆地不載是露其機而先見其偽先見其偽欲惑于人<pc n="lb"/>
其可得乎隠其機而難知其偽欲人不惑其可得乎且<pc n="lb"/>
設穽于野隠其機也獸不知其防則觸而入矣設偽于<pc n="lb"/>
                    <pb n="5b"/>
國隠其機也人不知其防則觸而入矣曰孰不懼邪曰<pc n="lb"/>
君子周防其身何懼公孫丑出曰夫子不信晝人之言<pc n="lb"/>
哉<pc n="lb"/>
<pc n="　"/>
                    <pc n="　"/>屋廬子七<pc n="lb"/>
孟子適任見季子喜欲授孟子禄孟子辭而去屋廬子<pc n="lb"/>
憮然曰連敢問昔夫子居鄒任君嘗以幣交之夫子受<pc n="lb"/>
今之任任君復以禄授之夫子不受何也曰汝聞孔氏<pc n="lb"/>
不疑之盜乎不疑宋人也好饋食于士士有館于孔氏<pc n="lb"/>
                    <pb n="6a"/>
者未嘗不罹其盜焉然而不疑豈真盜邪家有無肖之<pc n="lb"/>
氓矣不疑非好士邪反貽盜之名矣今任君待吾誠猶<pc n="lb"/>
孔氏好士焉左右無肖非為任君盜邪吾今罹盜之人<pc n="lb"/>
也吾苟不去未始能報任君也適足以貽任君為盜之<pc n="lb"/>
名<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>續孟子卷上<pc n="lb"/>
<pb n="6b"/>
                </p>
<p>
</p>
  </div>
<div>
<head>續孟子卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>續孟子卷下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>林慎思<pc n="　"/>撰<pc n="lb"/>
<pc n="　"/>
                    <pc n="　"/>咸丘䝉八<pc n="lb"/>
咸丘䝉問曰吾聞諸仲尼立身揚名以顯父母孝之終<pc n="lb"/>
也舜瞽叟有不父之名何也孟子曰瞽叟不父天顯之<pc n="lb"/>
也天生大孝于舜使化天下之人也故不生于帝裔而<pc n="lb"/>
生于庶人不事于常父而事于瞽叟生帝裔則身先貴<pc n="lb"/>
                    <pb n="1a"/>
也身先貴則何以育兆人乎事常父則心先安也心先<pc n="lb"/>
安焉能成大化之節乎是以取庶人之窮以處舜則使<pc n="lb"/>
舜無怠矣命瞽叟之惡以化舜則使舜無怨矣然後率<pc n="lb"/>
天下之為人子者得不慕舜之行邪戒天下之為人父<pc n="lb"/>
者得不懲瞽叟之惡邪所以舜有大孝之名由瞽叟化<pc n="lb"/>
之瞽叟有不父之名由天顯之<pc n="lb"/>
<pc n="　"/>
                    <pc n="　"/>齊宣王九<pc n="lb"/>
齊宣王問孟子曰吾欲任忠去邪用得其當唯左右前<pc n="lb"/>
                    <pb n="1b"/>
後賢不肖孰辨邪孟子曰用之而已矣王曰惡知可用<pc n="lb"/>
而用乎曰王誠不見所以用也夫材既伐矣離于山谷<pc n="lb"/>
處于庭廡久則圩墁以封苔蘚以周目之于外誠不分<pc n="lb"/>
其松櫟也在斧以削之斤以斲之索其内然後辨矣賢<pc n="lb"/>
不肖在王之左右誠久矣進退以恭言容以莊目之于<pc n="lb"/>
外誠不分其賢不肖也在禄以誘之勞以處之索其内<pc n="lb"/>
然後辨矣王苟不用則賢不肖何以别乎<pc n="lb"/>
<pc n="　"/>
                    <pc n="　"/>萬章十<pc n="lb"/>
                    <pb n="2a"/>
萬章問曰夫子所謂禹稷顔回同道使易地則皆然然<pc n="lb"/>
則禹以治水之功著使囘易禹其能治水乎稷以播種<pc n="lb"/>
之功著使囘易稷其能播種乎孟子曰惡是何言歟夫<pc n="lb"/>
山者狩水者漁皆捕于物也善捕于物使狩反于水必<pc n="lb"/>
能為漁焉漁反于山必能為狩焉禹稷居平世而顯其<pc n="lb"/>
功非山者狩乎顔囘居亂世而守其道非水者漁乎苟<pc n="lb"/>
禹稷逰于孔門名不後于四科必矣其與狩者反于水<pc n="lb"/>
漁者反于山何以異乎<pc n="lb"/>
                    <pb n="2b"/>
<pc n="　"/>
                    <pc n="　"/>宋臣十一<pc n="lb"/>
孟子問宋臣曰子之王于民何如曰撫之曰何以撫邪<pc n="lb"/>
曰民未及歉則開廩以賑之不使民歉也民未及寒則<pc n="lb"/>
散帛以給之不使民寒也孟子曰吁子之王曾不若魯<pc n="lb"/>
民也子知魯民善教子取薪乎南山百里有薪也北園<pc n="lb"/>
百歩有薪也命子曰汝採薪欲山乎園乎其子曰園近<pc n="lb"/>
願採諸園魯民曰汝勿以近為易而採也勿以逺為難<pc n="lb"/>
而不採也且近是我家之薪逺是天下之薪也我家之<pc n="lb"/>
                    <pb n="3a"/>
薪人不敢採之以天下之薪盡則我家之薪存焉天下<pc n="lb"/>
之薪汝胡不先採之以我家之薪盡則天下之薪何有<pc n="lb"/>
哉子之王于民猶此也民有耕織猶南山有薪不待取<pc n="lb"/>
其耕織而賑之給之是知魯民教子乎以恩樂于民不<pc n="lb"/>
知民樂為惰民惰則何取乎<pc n="lb"/>
<pc n="　"/>
                    <pc n="　"/>莊暴十二<pc n="lb"/>
莊暴問孟子曰鯀遭舜殛禹受舜禪其為孝乎孟子曰<pc n="lb"/>
禹之孝在乎天下不在乎一家也夫鯀遭舜殛公也禹<pc n="lb"/>
                    <pb n="3b"/>
受舜禪亦公也舜不以禹徳可立而不殛鯀是無私于<pc n="lb"/>
禹也禹不以父讎可報而不受禪是無私于舜也且舜<pc n="lb"/>
哀天下之民于墊溺也命禹治之禹能不私一家之讎<pc n="lb"/>
而出天下之患也此非禹之孝在乎天下而不在乎一<pc n="lb"/>
家歟苟私一家之讎而忘天下之患則何以為禹之孝<pc n="lb"/>
故孔子曰禹吾無間然矣其是之謂乎<pc n="lb"/>
<pc n="　"/>
                    <pc n="　"/>彭更十三<pc n="lb"/>
孟子居休嘆曰天富吾道不使齊王用吾豈吾之過歟<pc n="lb"/>
                    <pb n="4a"/>
彭更曰夫子何為急急乎且善醫者不自造他户必待<pc n="lb"/>
媒而後行善相者不自俟他顔必待求而後動自造他<pc n="lb"/>
户雖善醫人不得不疑自俟他顔雖善相人不得不賤<pc n="lb"/>
矣今夫子不為齊王用豈不由自造自俟而使疑且賤<pc n="lb"/>
乎孟子曰噫汝之言蔽矣夫路有囊金迷于夜而不止<pc n="lb"/>
者將入冦盜之境非有仁人導而出之不能免其害矣<pc n="lb"/>
今齊王昏昧若迷于夜也冦盜之害将生亂亡無日矣<pc n="lb"/>
吾非不仁之人安能忍其害生不導之而出邪所以急<pc n="lb"/>
                    <pb n="4b"/>
急于齊王豈以求用為心哉然而王不用吾所導是以<pc n="lb"/>
嘆也詎同醫相之心而懐其利乎<pc n="lb"/>
<pc n="　"/>
                    <pc n="　"/>陳臻十四<pc n="lb"/>
陳臻問曰堯有天下皆謂比屋可封然而四凶在庭亦<pc n="lb"/>
可封邪紂有天下皆謂比屋可誅然而三仁在側亦可<pc n="lb"/>
誅邪孟子曰以其大而舉之不以其小而廢之也堯之<pc n="lb"/>
仁也化天下皆如堯之仁矣不以四凶不可封而廢天<pc n="lb"/>
下可封也紂之戾也化天下皆如紂之戾矣不以三仁<pc n="lb"/>
                    <pb n="5a"/>
不可誅而廢天下可誅也且舉目于洪海必曰水瀰天<pc n="lb"/>
矣雖旁有洲島豈能廢瀰天之言乎馳心于巨岳必曰<pc n="lb"/>
勢接霄漢矣雖上隔空虚豈能廢接霄漢之言乎比屋<pc n="lb"/>
可封若洪海瀰天也四凶猶洲島矣遥望瀰天孰計洲<pc n="lb"/>
島邪比屋可誅若巨岳接霄漢也三仁猶虚空矣仰見<pc n="lb"/>
霄漢孰計虚空邪所謂以其大而舉之不以其小而廢<pc n="lb"/>
之不亦昭昭歟<pc n="lb"/>
<pc n="　"/>續孟子卷下<pc n="lb"/>
<pb n="5b"/>
                </p>
<p>
</p>
  </div>
        </body>
</text>
</TEI>