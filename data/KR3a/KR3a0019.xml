<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>素履子卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>素履子卷上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張<pc n="　"/>弧<pc n="　"/>撰<pc n="lb"/>
<pc n="　"/>
                    <pc n="　"/>履道<pc n="lb"/>
素履子曰道本無名無名居天地之始天地之始號曰<pc n="lb"/>
混元混元之初無形無象既分二儀能生萬象故云之<pc n="lb"/>
為道初自混漠三皇依之設教五帝依之置治始於一<pc n="lb"/>
化淳樸自然將明寒暑之期遂分隂陽之序上古聖人<pc n="lb"/>
履之無言無教無心於物物來歸之不教於民民皆仰<pc n="lb"/>
                    <pb n="1a"/>
之此則履純樸皇道也畫卦之主嘗草之君皆履之而<pc n="lb"/>
化成至於服牛乗馬履之而去强暴用之而除民害顓<pc n="lb"/>
頊履之於忠順帝嚳履之於清和唐堯履謙順之道而<pc n="lb"/>
垂裳虞舜履孝弟之道而授讓此履帝道也禹行勤儉<pc n="lb"/>
之道而治水湯能恭敬而感天西伯以至徳而稱尊武<pc n="lb"/>
王以孝道而去虐此聖人以王道設教使老有所終壯<pc n="lb"/>
有所用㓜有所長鰥寡孤獨廢疾者皆有所養男有分<pc n="lb"/>
女有歸此以道治世之化也至於黄老唯尚樸而不文<pc n="lb"/>
                    <pb n="1b"/>
素王亦歸之於純素莫不去華飾而作教捨文艶以歸<pc n="lb"/>
真不尚賢使人不争不貴難得之貨使人不盗責山節<pc n="lb"/>
藻棁之宇尚卑宫菲食之君道徳經云吾有三寳保而<pc n="lb"/>
持之一曰慈二曰儉三曰不敢為天下先此則履道之<pc n="lb"/>
原也兼曰吾有大患為吾有身及吾無身吾有何患此<pc n="lb"/>
則至道者亡身履象外之道也至於餐霞食氣塞兌轉<pc n="lb"/>
丸履離塵之道也昔鴟夷子在俗教民種植治生之道<pc n="lb"/>
竟乗舟而去羅真人卜肆教人忠孝之道乃拔宅而昇<pc n="lb"/>
                    <pb n="2a"/>
此乃大道不器在物皆有知道不虚行物有𤣥應不在<pc n="lb"/>
高臺廣厦之間東林西域之内<hi>近代淮南高公置延和閣求道非也</hi>立身<pc n="lb"/>
行道之本未若君睦臣忠父慈子孝兄友弟恭夫順妻<pc n="lb"/>
貞勤儉於家忠良於國昔夏殷文武得道而昌桀紂幽<pc n="lb"/>
厲失道而亡夫如是道不可捨得之則昌失之則亡故<pc n="lb"/>
聖人愛人惠俗施徳保位者也人之於道如魚之在水<pc n="lb"/>
魚失水則亡人失道則䘮牢籠萬象以道治之謂之大<pc n="lb"/>
道欲昌其身宜履而行之明矣<pc n="lb"/>
                    <pb n="2b"/>
<pc n="　"/>
                    <pc n="　"/>履徳<pc n="lb"/>
素履子曰太上貴徳徳者衆善所歸百福所集昔舜有<pc n="lb"/>
羶徳而人歸之如蟻羶不慕蟻而蟻慕羶舜不慕民而<pc n="lb"/>
民慕徳文王為西伯三分天下歸周者二西伯之徳猶<pc n="lb"/>
種竹以待禽竹不慕禽禽為鸇所逐而自來投竹周不<pc n="lb"/>
慕民民為紂所虐而自來投周是知徳可施而虐不可<pc n="lb"/>
肆常以好生之徳洽於民心誕敷文徳逺方來格故古<pc n="lb"/>
昔帝王皆立徳以垂教五行五帝在木曰木徳在火曰<pc n="lb"/>
                    <pb n="3a"/>
火徳在土曰土徳在金曰金徳在水曰水徳五行相生<pc n="lb"/>
遞相為徳所以水火金木土榖正徳利用厚生謂之九<pc n="lb"/>
功立教於萬祀此徳之用也徳之施也無名在物物皆<pc n="lb"/>
得之則存失之則䘮天若失徳寒暑不時地若失徳萬<pc n="lb"/>
物不生人若失徳身必將傾故大禹謀九功皋陶謀九<pc n="lb"/>
徳天下是治君以慈愛立徳臣以忠孝成名徳唯善政<pc n="lb"/>
政在養民養民之本在武則有七禁暴戢兵保大定功<pc n="lb"/>
安民和衆豐財文則有五溫良恭儉讓恭寛信敏惠皆<pc n="lb"/>
                    <pb n="3b"/>
歸五徳徳也者能郤水火能感鬼神狎伏龍蛇化敷禽<pc n="lb"/>
獸亦能退舍星象亦能整復山河桑榖自枯妖禽亦逝<pc n="lb"/>
瘞蛇之子捨金之賔遺藥於敵人馳酒於盗者捨絶纓<pc n="lb"/>
之過成漆身之志皆施之於隂功而獲陽報夫如是宜<pc n="lb"/>
施之於萬類不可失之於一言天道無親唯徳是輔有<pc n="lb"/>
國有家幸其履之瞬息無倦昌矣盛矣<pc n="lb"/>
<pc n="　"/>
                    <pc n="　"/>履忠<pc n="lb"/>
素履子曰忠貞者天地之秀氣人倫之英靈凡觀厯世<pc n="lb"/>
                    <pb n="4a"/>
之書唯忠實者名挂史筆萬世常存則夫不忠者必滅<pc n="lb"/>
亡也昔周公至忠事文王武王至成王成王自襁褓事<pc n="lb"/>
之於三世盡忠金玉莫比其堅松竹莫比其操至於祝<pc n="lb"/>
九齡之夀乃自翦為牲託六尺之孤遂去管蔡之佞事<pc n="lb"/>
雖往古行跡常新列於典籍之中常為賢哲之範太公<pc n="lb"/>
行王風而治周室主霸典而滅紂邦二人來輔於周功<pc n="lb"/>
業垂於萬祀復聞管仲相桓公一匡天下以尊周子房<pc n="lb"/>
佐劉氏統鴻溝以興漢至於召四皓而迴惠帝抱㓜主<pc n="lb"/>
                    <pb n="4b"/>
而朝諸侯亦有臥屍折檻之士碎首投鑊之臣今古所<pc n="lb"/>
推實謂忠節若指鹿為馬以𤣥為黄脅弱欺孤廢賢奪<pc n="lb"/>
義生則舂喉臠肉沒為後世責嫌汙辱二儀之中濫簉<pc n="lb"/>
三才之内是知忠賢宜旌之不朽為今世間傑來世美<pc n="lb"/>
談詩曰淑人君子其儀不忒賢者履之盛矣<pc n="lb"/>
<pc n="　"/>
                    <pc n="　"/>履孝<pc n="lb"/>
素履子曰經云夫孝天之經也地之義也人之行也兼<pc n="lb"/>
曰夫孝徳之本教之所由生治國治家者立徳為先立<pc n="lb"/>
                    <pb n="5a"/>
徳之本孝之為始昔舜禹有至徳至孝存身立徳而成<pc n="lb"/>
皆以孝行舜讓而尊故云先王有至徳要道以順天下<pc n="lb"/>
民用和睦上下無怨孝之始也孝感天地應乎神明天<pc n="lb"/>
子孝龜龍負圖庶人孝草木榮茂昔曾子孝父母身體<pc n="lb"/>
髮膚不敢毁傷至於終身跬歩之間不忘孝道一切禽<pc n="lb"/>
獸草木取之以時不違天道竭力盡忠此為孝子之志<pc n="lb"/>
也夫人有百行不孝者如玉屑盈匣終無用也能行孝<pc n="lb"/>
道者自然神明上生天帝添筭身安事吉榮顯於時幸<pc n="lb"/>
                    <pb n="5b"/>
君子履之保百福矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="6a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>素履子卷上<pc n="lb"/>
<pb n="6b"/>
                </p>
<p>
</p>
  </div>
<div>
                <head>素履子卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>素履子卷中<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張<pc n="　"/>弧<pc n="　"/>撰<pc n="lb"/>
<pc n="　"/>
                    <pc n="　"/>履仁<pc n="lb"/>
素履子曰古者嘗草之君教民粒食而止殺至仁之化<pc n="lb"/>
也黄帝為民除害殺蚩尤至仁之教也大羅氏作網罟<pc n="lb"/>
除禽獸之害至仁之用也堯舜用八元八愷明四目逹<pc n="lb"/>
四聰至仁之治也禹鑿龍門去水害至仁之功也湯去<pc n="lb"/>
三面羅至仁之政也文王葬枯骨至仁之惠也紂失仁<pc n="lb"/>
                    <pb n="1a"/>
武王殺之式微子之墟捨箕子之囚封比干之墓乃得<pc n="lb"/>
赤雀銜書之瑞云仁得之仁守之福䕃百代天使人君<pc n="lb"/>
用仁守國故罪已泣辜吞蝗嚥蛭所以興也秦不仁焚<pc n="lb"/>
書坑儒身没沙丘不及二代子嬰為劉項所競漢履仁<pc n="lb"/>
約法捨子嬰而得天下楚不仁暴物殺子嬰而失天下<pc n="lb"/>
是知履仁為興國之本故可履之孔聖云仁者愛人亦<pc n="lb"/>
曰好生惡殺為仁愛人利物為仁克己復禮為仁慈惠<pc n="lb"/>
惻隱為仁賞善罰惡拯溺救危皆仁人之履也士有殺<pc n="lb"/>
                    <pb n="1b"/>
身以成仁亡命以成仁設食於翳桑板築於危徑或救<pc n="lb"/>
黄雀或放白龜惠<hi>闕</hi>於傷蛇探喉於鯁虎博施無倦惠<pc n="lb"/>
愛有方春不伐樹覆巢夏不燎田傷禾秋賑孤䘏寡冬覆<pc n="lb"/>
蓋伏藏君子順時履仁而行仁功著矣易曰天地之大<pc n="lb"/>
徳曰生聖人之大寳曰位又曰君子體仁足以長人唯<pc n="lb"/>
聖賢履之無倦而已<pc n="lb"/>
<pc n="　"/>
                    <pc n="　"/>履義<pc n="lb"/>
素履子曰理財正辭禁民為非曰義所以義者不競於<pc n="lb"/>
                    <pb n="2a"/>
物而物自歸之孔子曰義然後取人不厭其取昔周太<pc n="lb"/>
王之太子曰泰伯太王有疾泰伯義譲其位乃為父採<pc n="lb"/>
藥而不返後季厯立封泰伯於呉天有義必能讓能讓<pc n="lb"/>
必能和王者履義讓必能和協萬邦賞善罰惡立功立<pc n="lb"/>
事以義除不義昔者桀惑於妺喜亡義而䘮徳紂好妲<pc n="lb"/>
己失義而害忠賢周幽王寵褒姒乖義而失諸侯晉獻<pc n="lb"/>
公悦驪姬而終失義於世子鄭莊姜寵過致叔叚不悌<pc n="lb"/>
龎涓疾賢死為不義之友羅敷沉河魯胡永為乖義之<pc n="lb"/>
                    <pb n="2b"/>
夫三閭溺於汨羅楚懷王為不義之主子胥得浣沙女<pc n="lb"/>
終成守義之賢士有觸槐刎頸燻目漆身之義管鮑陳<pc n="lb"/>
雷立義名標前史是知義不可不履而不可乖孔子云<pc n="lb"/>
不義而富且貴於我如浮雲先聖賤不義也若不義而<pc n="lb"/>
死捨義而生則浪生死矣是不賢也能義和骨肉昆弟<pc n="lb"/>
所在以義履之有何争哉故君子義以為質履而行之<pc n="lb"/>
國無乖矣<pc n="lb"/>
<pc n="　"/>
                    <pc n="　"/>履智<pc n="lb"/>
                    <pb n="3a"/>
素履子曰夫智者五行之徳水水以潤下為徳智以謀<pc n="lb"/>
慮為能智不能慮無以為能水不能潤無以為徳是以<pc n="lb"/>
水流不止智用無滯水混則濁智撓則亂濁則不能鑒<pc n="lb"/>
亂則不能慮未若止水而能清定智而能明水止智定<pc n="lb"/>
則清且明矣如水決流不止則浸漬以成弊智用不端<pc n="lb"/>
則惑亂以招禍矣賢者用智能周萬類若夫鏡之照物<pc n="lb"/>
妍醜俱見其中如朗月之當空泉沼皆臨其内觀照遐<pc n="lb"/>
邇明辨是非知衆之苦辛减已之逸樂齊飽暖於一體<pc n="lb"/>
                    <pb n="3b"/>
慮寒餒於四人故能運智而佐帝王設慮以防姦弊所<pc n="lb"/>
以子房陳平智周而成商鞅蘇秦智訛而轘夫有國有<pc n="lb"/>
家者履智而能明能慮則禍患弗可及也<pc n="lb"/>
<pc n="　"/>
                    <pc n="　"/>履信<pc n="lb"/>
素履子曰信之為大人所重焉天失信三光不明地失<pc n="lb"/>
信四時不成人失信五徳不行故孔宣父云大車無輗<pc n="lb"/>
小車無軏其何以行之哉謂人無信不可行也子貢問<pc n="lb"/>
政子曰足食足兵民信之矣子貢曰必不得已而去於<pc n="lb"/>
                    <pb n="4a"/>
斯三者何先曰去兵曰必不得已而去於斯二者何先<pc n="lb"/>
曰去食自古皆有死民無信不立治邦不可失信昔周<pc n="lb"/>
幽王西患犬戎北患獫狁王與諸侯立信約舉𤇺擊鼔<pc n="lb"/>
則諸侯救至褒姒戲而舉之諸侯皆至無冦乃是妃后<pc n="lb"/>
戲耳後犬戎逼王城舉𤇺火擊鼔召諸侯諸侯皆言妃<pc n="lb"/>
后戲耳遂不至幽王乃為犬戎所殺此戲而失信之故<pc n="lb"/>
也故齊桓不遺曹劌之盟晉文捨原以示信俱為霸主<pc n="lb"/>
諸侯皆從之所以不乖竹馬之期不爽虞人之約王者<pc n="lb"/>
                    <pb n="4b"/>
履信則神龜見矣故用人之智去其詐用人之勇去其<pc n="lb"/>
怒用人之仁去其貪用智者之謀勇者之斷仁者之施<pc n="lb"/>
足以成治矣詐害民信怒害民恩貪害民財三害亂之<pc n="lb"/>
原也是知可終身而守約不可斯須而失信易云天所<pc n="lb"/>
助者順也人所助者信也君子仗忠信而為甲胄履之<pc n="lb"/>
無爽矣<pc n="lb"/>
<pc n="　"/>
                    <pc n="　"/>履禮<pc n="lb"/>
素履子曰禮者天地四時之正氣人倫三綱之端首在<pc n="lb"/>
                    <pb n="5a"/>
物皆敬於人必周故能定親疎決嫌疑别同異明是非<pc n="lb"/>
守道立徳履之方成教訓正俗履之方備決争訟辨是<pc n="lb"/>
非君臣上下父子兄弟軍旅征伐祭祀鬼神履之方成<pc n="lb"/>
其政教郊天祀地禮之為大經所備焉夫父慈子孝兄<pc n="lb"/>
良弟悌夫義婦聽長惠㓜順君仁臣忠之道禮之本也<pc n="lb"/>
士唯履之無暫乖失無小大無衆寡無敢慢故君子正<pc n="lb"/>
其衣冠尊其瞻視望之儼然即之也溫聽其言也厲無<pc n="lb"/>
欺暗室不愧屋漏明則有禮樂幽則有鬼神是以賢者<pc n="lb"/>
                    <pb n="5b"/>
昏行不變節夜浴不改容唯禮唯敬履之則安失之則<pc n="lb"/>
危詩曰相鼠有體人而無禮人而無禮胡不遄死易曰<pc n="lb"/>
藉用白茅禮敬之至也<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="6a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>素履子卷中<pc n="lb"/>
<pb n="6b"/>
                </p>
<p>
</p>
  </div>
<div>
                <head>素履子卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>素履子卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>張<pc n="　"/>弧<pc n="　"/>撰<pc n="lb"/>
<pc n="　"/>
                    <pc n="　"/>履樂<pc n="lb"/>
素履子曰夫樂者天地四時之和也故律吕調則隂陽<pc n="lb"/>
和五音調則四時叙是故古昔帝王制禮作樂以化民<pc n="lb"/>
也是以黄帝曰雲門顓頊曰六䪫帝嚳曰五英堯曰咸<pc n="lb"/>
池舜曰大韶禹曰大夏湯曰大濩武王曰大武皆八代<pc n="lb"/>
之樂也用彰其徳以明其功故天地四時皆順從其化<pc n="lb"/>
                    <pb n="1a"/>
夫八聲之用樂記曰鐘聲鏗鏗以立號號以立横横以<pc n="lb"/>
立武君子聽鐘聲則思武臣石聲硜硜以立别别以致<pc n="lb"/>
死君子聽磬聲則思死封疆之臣絲聲哀哀以立廉㢘<pc n="lb"/>
以立志君子聽琴瑟之聲則思志義之臣竹聲濫濫以<pc n="lb"/>
立信信以嚴衆君子聽竽笙簫管之聲則思畜聚之臣<pc n="lb"/>
鼙鼓之聲讙讙以立動動以進衆君子聽鼙鼔之聲則<pc n="lb"/>
思將帥之臣五音之用也五行之音以調正氣春之角<pc n="lb"/>
以其清濁中人之象春氣和則角聲調樂記曰角亂則<pc n="lb"/>
                    <pb n="1b"/>
憂其民怨也夏之徴以其徴清事之象也夏氣和則徴<pc n="lb"/>
聲調樂記曰徴亂則哀其事勤也季夏之宫以其嚴大<pc n="lb"/>
樂記曰宫亂則荒其君驕也秋之商以其濁中次宫臣<pc n="lb"/>
之象也秋氣和則商聲調樂記曰商亂則陂其臣壞也<pc n="lb"/>
冬之羽以其嚴清物之象也冬氣和則羽聲調樂記曰<pc n="lb"/>
羽亂則危其財匱也此五音八聲之用也所以人情不<pc n="lb"/>
能免也用之祭天地乃天神降地祗昇用之祭山川則<pc n="lb"/>
神鬼饗用之化人則人民和故用得其節則樂行而倫清<pc n="lb"/>
                    <pb n="2a"/>
耳目聰明血氣和平移風易俗天下皆寜用失其節則<pc n="lb"/>
鄭衛之音作桑間濮上之風行所以治世之音安以樂<pc n="lb"/>
其政和亂世之音怨以怒其政乖亡國之音哀以思其<pc n="lb"/>
民困又清為君濁為臣清為陽濁為隂清濁不亂君臣<pc n="lb"/>
和平隂陽順序賢者聽其音而知其治然五帝殊時不<pc n="lb"/>
相沿樂三王異代不相襲禮至於禮情主敬樂情主和<pc n="lb"/>
敬之與和萬代不易是以禮節之於繁樂節之於過禮<pc n="lb"/>
繁則亂樂過則淫節樂止淫履之本也<pc n="lb"/>
                    <pb n="2b"/>
<pc n="　"/>
                    <pc n="　"/>履富貴<pc n="lb"/>
素履子曰富與貴是人之所欲不以其道得之不處也<pc n="lb"/>
當修徳而取富貴徳富貴也持盈守成㳟儉謙譲節用<pc n="lb"/>
而愛人克己而復禮施而不望報惠而不費財不濫其<pc n="lb"/>
居不飾其服遇凶年不儉遇豐嵗不奢是以管仲鏤簋<pc n="lb"/>
朱紘山節藻棁君子以為濫晏平仲祀其先人豚肩不<pc n="lb"/>
掩豆澣衣濯冠以朝君子以為隘則君子當其位行其<pc n="lb"/>
道不逾越而奢侈不儉陋而乖禮不過淫以聲色不貪<pc n="lb"/>
                    <pb n="3a"/>
暴於貨財絶驕奢去耽嗜貶酒闕色去嫌逺疑濟物利<pc n="lb"/>
人安民和衆常守謙慎之心不忘忠孝之志道經云知<pc n="lb"/>
足者富孝經曰高而不危所以長守貴滿而不溢所以<pc n="lb"/>
長守富易曰天道虧盈而益謙地道變盈而流謙鬼神<pc n="lb"/>
害盈而福謙人道惡盈而好謙謙尊而光卑而不可逾<pc n="lb"/>
又曰勞謙君子有終吉<pc n="lb"/>
<pc n="　"/>
                    <pc n="　"/>履貧賤<pc n="lb"/>
素履子曰貧與賤是人之所惡不以其道得之不去也<pc n="lb"/>
                    <pb n="3b"/>
士志於道而耻惡衣惡食者未足與議也君子憂道不<pc n="lb"/>
憂貧不患貧而患不安昔釣魚之叟蓬嵓之士貧而遂<pc n="lb"/>
通故賢子夏之鶉衣原憲之桑樞顔子之一簞食一瓢<pc n="lb"/>
飲飯蔬食飲水曲肱而枕之樂亦在其中矣曾子正冠<pc n="lb"/>
而纓斷納履而踵决整襟而肘見曳屣而歌商頌聲滿<pc n="lb"/>
天地若出金石天子不得為臣諸侯不得為友此致道<pc n="lb"/>
者亡身養志者亡命此皆貧而樂道者也亦有門栽五<pc n="lb"/>
栁庭植三荆扣角而歌採樵而詠皆履貧之士也賢者<pc n="lb"/>
                    <pb n="4a"/>
在事載士而歸留犢而去常逺三惑早慎四知士之㢘<pc n="lb"/>
而履貧者也或捨金存寳棄賮重言不嫌蝸舍之居而<pc n="lb"/>
守蓬蒿之室飲水食菜守道安貧悉士之至賢高尚其<pc n="lb"/>
道孔宣父云不知命無以為君子命者窮逹之分皆自<pc n="lb"/>
樂天知命而已若好勇疾貧臨財苟得非君子之人欲<pc n="lb"/>
慕賢哲之蹤則不恥縕敝之袍蓽門圭竇者矣<pc n="lb"/>
<pc n="　"/>
                    <pc n="　"/>履平<pc n="lb"/>
素履子曰稱之用也取之於衡車之行也通之於轍衡<pc n="lb"/>
                    <pb n="4b"/>
平則毫釐不差轍通則轅轂無滯稱若失之於毫釐則<pc n="lb"/>
權衡不正車若虧之於轅轂則轍跡難通欲稱之平則<pc n="lb"/>
慎之於毫釐欲轍之通宜治之於轅轂毫釐不失轅轂<pc n="lb"/>
無虧則謂天平地成乃取易象上天下澤履君子以辨<pc n="lb"/>
上下定民志履之時用居安慮危履平慮蹶所以禮云<pc n="lb"/>
積而能散安而能遷此君子履平而思進也子房素書<pc n="lb"/>
曰衣不舉領者倒走不視地者顚士若耽逸遊好財色<pc n="lb"/>
嗜酒多私則平地生坑坎安處有危亡是以易曰九三<pc n="lb"/>
                    <pb n="5a"/>
君子終日乾乾夕愓若厲无咎亦曰履道坦坦幽人貞<pc n="lb"/>
吉故詩曰謂天蓋高不敢不跼謂地蓋厚不敢不蹐皆<pc n="lb"/>
如履薄臨深履平之至也<pc n="lb"/>
<pc n="　"/>
                    <pc n="　"/>履危<pc n="lb"/>
素履子曰居屯蒙危難之時常見易象云雲雷屯君子<pc n="lb"/>
以經綸初九盤桓利居貞復見山下有險險而止䝉退<pc n="lb"/>
則困險進則閡山䝉以養正乃聖功也君子以果行育<pc n="lb"/>
徳屯之時用利在居貞蒙之時宜利於養正是知貞之<pc n="lb"/>
                    <pb n="5b"/>
與正可以渉危難矣虞舜潜居中冀仁孝之心唯堅周<pc n="lb"/>
公出徃東征忠實之志益盛展禽三黜而不已直道子<pc n="lb"/>
文三已而無慍辭西伯拘羑里仁徳愈明冶長囚縲紲<pc n="lb"/>
而賢行不替遭匡不改仁聖厄陳不徹鼔琴君子福至<pc n="lb"/>
不喜禍至不懼不緇不磷潔白之徳益彰不凋不衰清<pc n="lb"/>
貞之操彌盛詩云我心匪石不可轉也我心匪席不可<pc n="lb"/>
卷也又曰風雨如晦雞鳴不已聖賢若是所以長思鴟<pc n="lb"/>
鴞之篇鵩鳥之賦然而履虎尾畏懼愬愬涉險難慎危<pc n="lb"/>
                    <pb n="6a"/>
兢兢易曰視履考祥其旋元吉又曰進退不失其正者<pc n="lb"/>
其唯聖人乎履道亨矣<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>素履子卷下<pc n="lb"/>
<pb n="6b"/>
                </p>
<p>
</p>
  </div>
        </body>
</text>
</TEI>