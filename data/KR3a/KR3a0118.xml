<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>讀書偶記卷一</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>讀書偶記卷一<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>副都御史雷鋐撰<pc n="lb"/>
李貫之得力喚起截斷四字頻喚起真心敬以直内之<pc n="lb"/>
要也每截斷私念義以方外之本也<pc n="lb"/>
黄勉齋語何基曰為學必有真實心地刻苦功夫基悚<pc n="lb"/>
然服以終身吾輩勉旃<pc n="lb"/>
劉器之從司馬公得不妄語三字終身行之拳拳勿失<pc n="lb"/>
                    <pb n="1a"/>
家居未嘗有惰容乆坐身不傾倚作字不草書我輩學<pc n="lb"/>
做人當從此做去<pc n="lb"/>
朱子與何叔京云人心無形出入不定須就規矩繩墨<pc n="lb"/>
上守定便自内外帖然按此是講學第一𦂳要處小學<pc n="lb"/>
一書所當服膺踐履<pc n="lb"/>
沈闇齋先生來梁邨師寓園余請教先生云讀書最怕<pc n="lb"/>
浮淺朱子一生於四子書自注自讀斃而後已此其沈<pc n="lb"/>
潛深造何如也<pc n="　"/>又曰研求義理却不可穿鑿只用朱<pc n="lb"/>
                    <pb n="1b"/>
子斂身正坐緩視微吟虚心涵泳切己體察十六字去<pc n="lb"/>
讀聖賢書自有所得<pc n="lb"/>
張長史言西銘有一直一横之理直上是父母横去便<pc n="lb"/>
是兄弟直上是祖宗横去便是族姓直上是天地横去<pc n="lb"/>
便是民物因其横出兩旁者皆與我自直上生來故須<pc n="lb"/>
窮到上頭方纔筦得兩邊住也李文貞公極取其論精<pc n="lb"/>
切因畫為圖而申之曰人能以父母之心為心者未有<pc n="lb"/>
不能愛其兄弟者也能以祖宗之心為心者未有不能<pc n="lb"/>
                    <pb n="2a"/>
收其族姓者也能以天地之心為心者未有不能仁及<pc n="lb"/>
民物者也如樹之根深則其蔭必大如水之源逺則其<pc n="lb"/>
滙必多緣是枝葉流派皆與我同其源本故也愛兄弟<pc n="lb"/>
族姓便是祖宗父母之心故惟心祖宗父母之心則不<pc n="lb"/>
患於無愛矣生民物便是天地之心故能心天地之心<pc n="lb"/>
則不患於無仁矣西銘先言乾父坤母民胞物與而自<pc n="lb"/>
後但言事天之道不及兼愛民物之事葢全乎心之德<pc n="lb"/>
則愛之理在其中矣程子以為意極完備乃仁之體朱<pc n="lb"/>
                    <pb n="2b"/>
子又謂訂頑之訓示我廣居張生之論深得其㫖云圖<pc n="lb"/>
附於左<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
張長史論無欲故靜云人知靜故無欲而不知夫無欲<pc n="lb"/>
故靜也知靜故無欲則必專其功於靜此釋老之學也<pc n="lb"/>
知無欲故靜則必如聖門所謂戒謹恐懼以完其未發<pc n="lb"/>
                    <pb n="3a"/>
之中者而後可此吾儒之學也李文貞公謂此論極其<pc n="lb"/>
精切自中庸首章艮卦彖辭及太極圖說定性書皆當<pc n="lb"/>
以此意求之<pc n="　"/>長史諱昺辛未進士陸稼書先生為御<pc n="lb"/>
史部議充發時堅請執贄為弟子者也<pc n="lb"/>
沈闇齋先生云洪範雖載在周書其實二典三謨尚屬<pc n="lb"/>
史臣追述紀錄之書洪範則禹當堯舜時治水功成自<pc n="lb"/>
作之書皇建有極即執中也五事曰敬用即一欽字也<pc n="lb"/>
五行五紀則厯象日月星辰察璿璣玉衡以齊七政皆<pc n="lb"/>
                    <pb n="3b"/>
統是矣八政則咨岳命官以亮天工皆統是矣乂用三<pc n="lb"/>
德此黎民所以於變時雍從欲以治也稽疑庶徵人與<pc n="lb"/>
天地鬼神感召無間此非極深研幾者不能知五福六<pc n="lb"/>
極則惠迪吉從逆㓙不外是矣推之臯䕫稷契仲虺伊<pc n="lb"/>
傅周召所言天德王道皆不能出洪範之範圍大哉是<pc n="lb"/>
書天人性命道德政事一以貫之矣<pc n="　"/>又曰春秋惜未<pc n="lb"/>
經朱子手注然以朱子作綱目之意推之大抵朱子註<pc n="lb"/>
時必以經為綱三傳採其足信者為目先儒之論有合<pc n="lb"/>
                    <pb n="4a"/>
聖人之㫖者為斷先儒所不精不詳處則以己意折衷<pc n="lb"/>
之此非道不足而強言者可庶幾也<pc n="　"/>又曰周公之德<pc n="lb"/>
容於赤舄几几處最可涵泳想像程子云其處己也䕫<pc n="lb"/>
䕫然存恭畏之心其存誠也蕩蕩焉無顧慮之意此二<pc n="lb"/>
語寫出聖人心事氣象某思孔子微服過宋即䕫䕫然<pc n="lb"/>
存恭畏之心其曰天生德於予桓魋其如予何即蕩蕩<pc n="lb"/>
然無顧慮之意其並行不悖之妙非知道者孰能識之<pc n="lb"/>
學者能戒懼慎獨中有不愧不怍之意焉斯近之矣<pc n="lb"/>
                    <pb n="4b"/>
又曰讀一書沈潛玩味乆之自有超然自得處一友讀<pc n="lb"/>
吾十有五而志於學句終日玩索不置或曰此何須終<pc n="lb"/>
日功夫乎曰聖人直做十五年功夫吾一日玩索豈能<pc n="lb"/>
盡乎葢十五年不是空抱一志朱子註云志乎此則念<pc n="lb"/>
念在此而為之不厭矣從此便恍然見得聖人發憤忘<pc n="lb"/>
食樂以忘憂處有神遊意㑹不知手舞足蹈之妙<pc n="　"/>又<pc n="lb"/>
曰讀書至熟後自有天然通貫處如太極圖說分明是<pc n="lb"/>
中庸首章無極而太極至真精妙合萬物生生處即天<pc n="lb"/>
                    <pb n="5a"/>
命之謂性也惟人也得其秀而最靈至萬事出矣即率<pc n="lb"/>
性之謂道但子思專以理言周子兼氣言耳聖人定之<pc n="lb"/>
以中正仁義而主靜立人極焉此修道之謂教也君子<pc n="lb"/>
修之吉則戒懼慎獨致中致和皆在是矣立天之道曰<pc n="lb"/>
陰與陽立地之道曰柔與剛立人之道曰仁與義人與<pc n="lb"/>
天地原是一體此所以致中和天地位萬物育也西銘<pc n="lb"/>
分明是孟子盡心一章父乾母坤胞民與物盡乎此心<pc n="lb"/>
之量矣知天地之塞吾其體天地之帥吾其性此知性<pc n="lb"/>
                    <pb n="5b"/>
知天之實也于時保之至潁封人之錫類皆言存心養<pc n="lb"/>
性以事天也不弛勞而底豫至存順沒寧則夭壽不貳<pc n="lb"/>
修身以俟所以立命者至矣<pc n="　"/>又曰宋豫菴先生講大<pc n="lb"/>
學格物致知即接弟子行有餘力則以學文深言之即<pc n="lb"/>
格物致知之事以年力分淺深耳<hi>豫菴名瑾湖州人</hi>
                    <pc n="lb"/>
梁邨師云讀詩之妙不可以言喻如常棣之詩和樂且<pc n="lb"/>
孺一孺字試思孺子嬉戯之時兄弟間全是一團和氣<pc n="lb"/>
今言兄弟終身和樂依然孺子天性之真此景象可以<pc n="lb"/>
                    <pb n="6a"/>
言盡乎又誦小宛之詩曰我日斯邁而月斯征夙興夜<pc n="lb"/>
寐無忝爾所生兄弟之相規相勉也又如此<pc n="lb"/>
闇齋先生曰三百篇中周召以後學問之深切純邃者<pc n="lb"/>
其衞武公乎淇澳之詩大學引以明明明德之止至善<pc n="lb"/>
抑戒之詩中庸引以明存養未發之極功皆不作第二<pc n="lb"/>
義㸔梁邨師曰觀抑戒中自寢興洒掃之細推之車馬<pc n="lb"/>
戎兵之大自出話威儀之著斂之爾室屋漏之微殆有<pc n="lb"/>
合乎體用一原顯微無間之㫖矣其警策切至痛自鍼<pc n="lb"/>
                    <pb n="6b"/>
砭又見其進德之功老而彌篤武公其賢而希聖者也<pc n="lb"/>
外此其尹吉甫乎天生蒸民有物有則民之秉彜好是<pc n="lb"/>
懿德非通於性命之學者烏知此<pc n="　"/>師又云詩人言天<pc n="lb"/>
極其精切維天之命於穆不已此君子法之以自強不<pc n="lb"/>
息也無曰高高在上陟降厥士日監在兹昊天曰明及<pc n="lb"/>
爾出王昊天曰旦及爾游衍此道之所以不可須臾離<pc n="lb"/>
也<pc n="　"/>又曰讀春秋勿徒視為行事之迹此聖人修道之<pc n="lb"/>
教也其原是從天命之性率性之道來某思讀春秋知<pc n="lb"/>
                    <pb n="7a"/>
通於性命讀易能體之行事乃為有得所謂易本隠以<pc n="lb"/>
之顯春秋推見至隱也<hi>見音現</hi>
                    <pc n="lb"/>
梁邨師與益都令柬云願益勵誠心更宏逺謨舉平日<pc n="lb"/>
所必欲為與所誚他人何故不為者從容順布之程張<pc n="lb"/>
大儒曾為縣令其所設施豈無可效法者乎又云當官<pc n="lb"/>
處事最要誠又要至虛誠則以心感心而人化之虚則<pc n="lb"/>
無先入之見横於中而所行悉當<pc n="　"/>又曰無益酬應及<pc n="lb"/>
事上之費最當節何從得來且何所懾縮<pc n="lb"/>
                    <pb n="7b"/>
擔當大任出之以謙約小心綜理繁劇處之以周詳整<pc n="lb"/>
暇籌度事機甄别人物加之以廣諏博採内則贊襄主<pc n="lb"/>
治外則體恤民隱本之以至誠愷切至於清心寡欲澹<pc n="lb"/>
泊寧靜則尤養之有素如是斯可以為大臣矣<pc n="lb"/>
<pc n="　"/>水<hi>陰盛</hi>
                    <pc n="lb"/>
                    <pc n="　"/>金<hi>陰穉/</hi>
                    <pc n="lb"/>
                    <pc n="　"/>水<hi>陽穉/</hi>
                    <pc n="lb"/>
                    <pc n="　"/>木<hi>陽盛</hi>
                    <pc n="lb"/>
<pc n="　"/>火<hi>陽盛</hi>
                    <pc n="lb"/>
                    <pc n="　"/>木<hi>陽穉/</hi>
                    <pc n="lb"/>
                    <pc n="　"/>火<hi>陰穉/</hi>
                    <pc n="lb"/>
                    <pc n="　"/>金<hi>陰盛</hi>
                    <pc n="lb"/>
太極圖以水陰盛故居右火陽盛故居左金陰穉故次<pc n="lb"/>
水木陽穉故次火下文却説水木陽也火金陰也却以<pc n="lb"/>
                    <pb n="8a"/>
水為陽火為陰勉齋黄氏葢嘗疑之謂如此則水為陽<pc n="lb"/>
穉木為陽盛火為陰穉金為陰盛也愚按二者似不相<pc n="lb"/>
符而實一貫葢水陰根陽此陰盛而陽穉也至水生木<pc n="lb"/>
則陽盛矣木生火則陽極其盛而陰生矣以火而較之<pc n="lb"/>
木則謂木為陽穉火為陽盛可也火陽根陰此陽盛而<pc n="lb"/>
陰穉也至於生金則陰盛矣金生水則陰極其盛而陽<pc n="lb"/>
生矣以水而較之金則謂金為陰穉水為陰盛可也<pc n="lb"/>
李文貞公云圖解所謂生之序行之序者當善觀之意<pc n="lb"/>
                    <pb n="8b"/>
當云推其所由生則水木陽也火金陰也指其所自盛<pc n="lb"/>
則木火陽也金水陰也生之序與行之序皆然如此則<pc n="lb"/>
四時之分明五行之性得而於朱子之意亦不相悖矣<pc n="lb"/>
按此可謂冰解的破矣其於朱子之意不相悖者河圖<pc n="lb"/>
解生之序則曰水木陽火金陰者就質而推其所由生<pc n="lb"/>
也行之序則曰木火陽水金陰者就氣而指其所自盛<pc n="lb"/>
也若就質而指其所自盛則謂木火陽金水陰亦可也<pc n="lb"/>
就氣而推其所由生則謂水木陽火金陰亦可也<pc n="lb"/>
                    <pb n="9a"/>
喬南劉公諱蔭樞當代名臣也余見其八十六歲手書<pc n="lb"/>
一幅云凡人於衣食享用見天下不如己者甚多則氣<pc n="lb"/>
平自不至怨天尤人於道德學問見古今來勝我者百<pc n="lb"/>
倍則心虚自不至傲世凌物又八十七歲手書二幅其<pc n="lb"/>
一云人之處世常懼為人愚夫受人愚者偶然之失未<pc n="lb"/>
足患惟人而自愚乃足患也惡積而欺人耳目德喪而思<pc n="lb"/>
邀名譽黷貨徇財剝人肥己智取術馭欲厚積多藏傳<pc n="lb"/>
之子孫愚乎否耶故曰人愚者其患小自愚者其患大<pc n="lb"/>
                    <pb n="9b"/>
其一云江河東注亘終古而不息水從何來必有生其<pc n="lb"/>
生者滄海納流合百川而不溢水從何往必有受其受<pc n="lb"/>
者三幅皆王蓮洲御史持以相示余求一幅珍藏之復<pc n="lb"/>
錄此以資警戒之益且以見正人君子之表見於世非<pc n="lb"/>
無所本而能然也<pc n="lb"/>
一念之惡推究到極墮落處一事之差推究到不可收<pc n="lb"/>
拾處戒懼謹獨之功自不容己<pc n="lb"/>
愚初於河圖執五行之説參之先天八卦絶不見契合<pc n="lb"/>
                    <pb n="10a"/>
處繼乃得李文貞公河圖論謂陽始於北而盛於東消<pc n="lb"/>
於南而終於西故在圖之竒數則北東居内而南西居<pc n="lb"/>
外也陰始於南而盛於西消於北而終於東故在圖之<pc n="lb"/>
耦數則南西居内而北東居外也内者主之位也外者<pc n="lb"/>
賓之位也得位為主而用事則日進而盈失位為賓而<pc n="lb"/>
不用事則日退而虚以邵堯夫八卦之位觀之則自震<pc n="lb"/>
之一陽厯離兑之二陽以至於乾是左方之卦皆陽内<pc n="lb"/>
而陰外無異乎河圖之左方也自巽之一陰厯坎艮之<pc n="lb"/>
                    <pb n="10b"/>
二陰以至於坤是右方之卦皆陰内而陽外無異乎河<pc n="lb"/>
圖之右方也以是觀之可無疑於聖人見圖畫卦之由<pc n="lb"/>
矣<pc n="lb"/>
邵子坤復之間乃無極即周子主靜之意故朱子注太<pc n="lb"/>
極圖説曰靜者誠之復而性之真也<pc n="lb"/>
帝以主宰萬物者也故易言帝出乎震又言萬物出乎<pc n="lb"/>
震也巽離坤兑坎艮莫不兼帝與萬物言惟乾不兼言<pc n="lb"/>
萬物乾即帝也所以握萬物之機軸者也<pc n="lb"/>
                    <pb n="11a"/>
程子所謂以形體言謂之天天地定位是也以性情言<pc n="lb"/>
謂之乾乾君坤藏是也以主宰言謂之帝帝出乎震是<pc n="lb"/>
也以妙用言謂之神神妙萬物是也其實一天也夫天<pc n="lb"/>
專言之則道也其實一太極也此自周易折中發出見<pc n="lb"/>
先儒之言精密切至如此<hi>官瑜卿云乾君坤藏易以乾健坤順證以西銘注極確</hi>
                    <pc n="lb"/>
梁邨師云耳目口鼻心知百體皆由順正以行其義程<pc n="lb"/>
子所謂主一無適整齊嚴肅皆統是矣<pc n="lb"/>
西銘一書示人以實踐天理之綱領也小學一書示人<pc n="lb"/>
                    <pb n="11b"/>
以實踐天理之節目也<pc n="lb"/>
闇齋先生云論語成於樂註云蕩滌其邪穢消融其渣<pc n="lb"/>
滓邪穢以物欲言也渣滓以氣質言也學至物欲不累<pc n="lb"/>
氣質無疵則純粹精矣方可云成<pc n="lb"/>
雍正丁未十一月初十日夜半睡覺思上蔡言敬是心<pc n="lb"/>
常惺惺法常自提撕喚醒斯常惺惺常惺惺則天理人<pc n="lb"/>
欲之幾一萌即覺天理即可擴充人欲即可遏絶矣時<pc n="lb"/>
梁邨師齋戒外寢因請問師云常惺惺涵養而兼省察<pc n="lb"/>
                    <pb n="12a"/>
在其中矣由此而加克治之功自易為力余又曰返躬<pc n="lb"/>
切己不敢不勉深思自得甚難言也師云學之自得亦<pc n="lb"/>
即在返躬切己處來過求深思反多走作<pc n="lb"/>
梁邨師云鄙薄之害甚於頑懦去鄙則高明去薄則仁<pc n="lb"/>
厚<pc n="　"/>又云讀書而至心得行事而至慊心天下之樂孰<pc n="lb"/>
過於此<pc n="　"/>又云人以行禮為難比之謀利求人何如勤<pc n="lb"/>
於彼而畏於此何居是所望於有志者<pc n="　"/>又云冠昏喪<pc n="lb"/>
祭有朱子所定家禮在簡而易行或曰俟吾得志而後<pc n="lb"/>
                    <pb n="12b"/>
為之將思大烹而輟蔬食乎<pc n="lb"/>
性命事功原分兩橛不得如人得天地生物之心以為<pc n="lb"/>
心此仁也性命之精也仁則以不忍人之心行不忍人<pc n="lb"/>
之政所以撫字之教導之懲戒之奬勞之皆此心自不<pc n="lb"/>
容己處流出有口談性命及居官理民全無展布者遂<pc n="lb"/>
謂有體無用竊疑心源中原未裕也不然如萬斛源泉<pc n="lb"/>
如何壅遏得住<pc n="lb"/>
從烈火中鍛鍊過方見真金從顛沛患難中閲厯過方<pc n="lb"/>
                    <pb n="13a"/>
見真人品世有清操雅望及居大位反覺退縮緘黙者<pc n="lb"/>
每自諉曰時勢不同恐只是顛沛患難關頭打不過耳<pc n="lb"/>
方望溪先生云伊川治司馬公之喪蘇子瞻譏其大中<pc n="lb"/>
公尚在何嫺熟如此是謂父母在不可讀喪禮乎不知<pc n="lb"/>
曾子當孔子沒時曾晳尚在禮記曾子問中其於喪禮<pc n="lb"/>
悉矣曾申曾子之子也檀弓載申也聞諸申之父曰哭<pc n="lb"/>
泣之哀齊斬之情饘粥之食云云是父子間且不以父<pc n="lb"/>
母之喪為諱蘇氏之譏適自形其淺陋耳<pc n="lb"/>
                    <pb n="13b"/>
一刻不持重便害德性一刻不專一便荒本業一刻不<pc n="lb"/>
警惕便墮宴安宴安溺志則害德性荒本業不待言矣<pc n="lb"/>
勿作功利馳逐人亦勿作山林閒散人或出或處俱有<pc n="lb"/>
本分内事也<pc n="lb"/>
朱子答任伯起書云示喻靜中私意横生此學者之通<pc n="lb"/>
患能自省察至此甚不易得此當以敬為主而深察私<pc n="lb"/>
意之萌多為何事就其重處痛加懲窒乆之純熟自當<pc n="lb"/>
見效不可計功於旦暮而多為説以亂之也按此是下<pc n="lb"/>
                    <pb n="14a"/>
手功夫最切要處<pc n="lb"/>
蟬蛻人欲之私舂容天理之妙此語宜常自涵泳著實<pc n="lb"/>
功夫只是克己復禮<pc n="lb"/>
朱子答李處謙云凡日用間知此一病而欲去之則即<pc n="lb"/>
此欲去之心便是能去之藥按此當下指㸃最是警省<pc n="lb"/>
用力處<pc n="lb"/>
西門豹處置河伯娶婦一事最妙巫嫗三老之罪投之<pc n="lb"/>
河中不為過破愚懲奸不言而喻若徒以文告曉示之<pc n="lb"/>
                    <pb n="14b"/>
不濟事<pc n="lb"/>
程明道佛首放光一事處之不動聲色善處事人大抵<pc n="lb"/>
如此<pc n="lb"/>
李正已表獻錢三十萬緡德宗欲受之恐見欺卻則無<pc n="lb"/>
辭崔祐甫請遣使慰勞淄青將士因以錢賜之趙德明<pc n="lb"/>
求糧百萬斛大臣難之王旦請敕有司具粟百萬於京<pc n="lb"/>
師詔德明來取此皆處事動合機宜處<pc n="lb"/>
鄒浩以諫得罪見田晝而出涕晝正色責曰使志完隱<pc n="lb"/>
                    <pb n="15a"/>
黙官京師遇寒疾不汗五日死矣豈獨嶺海外能死人<pc n="lb"/>
哉此一段令人雒誦擊節足以亷頑立懦<pc n="lb"/>
召信臣為民興利務在富之躬耕勸農出入阡陌時行<pc n="lb"/>
視郡中水泉開通溝瀆起水門提閼凡數十處以廣灌<pc n="lb"/>
溉作均水約束刻石田畔以防分爭禁止嫁娶喪葬奢<pc n="lb"/>
靡務出儉約尹翁歸治東海郡中吏民賢不肖及奸邪<pc n="lb"/>
罪名盡知之縣各有籍收取黠吏豪民案致其罪懲一<pc n="lb"/>
警百吏民皆恐改行自新皆吏治最要處由此而興學<pc n="lb"/>
                    <pb n="15b"/>
校敦禮讓奬節孝厚風俗其為治也易易矣<pc n="lb"/>
保甲最宜核實力行平日稽查賊盗賭博饑荒則按户<pc n="lb"/>
計口賑濟不致為胥吏朦蔽<pc n="lb"/>
即一邑中必有修身敦行者亦必有恃強好訟鑽刺無<pc n="lb"/>
耻者不知勸懲何治之足云<pc n="lb"/>
為守令當不時巡察牢獄須二三更至一則不致獄吏<pc n="lb"/>
横加拷掠一則不致囚犯私自逃竄其房宇每日命獄<pc n="lb"/>
卒掃淨一次每月為換一草薦使得安寢縲絏却不得<pc n="lb"/>
                    <pb n="16a"/>
寛縱牆壁尤須周視嚴密<pc n="lb"/>
張旻為馬軍副都指揮使被㫖選兵下令太峻兵懼欲<pc n="lb"/>
變真宗召二府議之王旦曰若罪旻則自今帥臣何以<pc n="lb"/>
御衆捕兵則震驚都邑今但擢旻使解兵柄反側者當<pc n="lb"/>
自安矣王公善處事類此愚謂此亦張旻無大罪不過<pc n="lb"/>
下令太峻耳兵中首亂者亦不可無以懲之<pc n="lb"/>
王沂公嘗語人曰昔楊文公有言人之操履無如誠實<pc n="lb"/>
吾每欽服斯言茍執之不渝夷險可以一致按此是立<pc n="lb"/>
                    <pb n="16b"/>
身居官第一要着<pc n="lb"/>
范文正公條上十事擘畫精詳但不及明道先生十事<pc n="lb"/>
之規模宏逺葢明道首重師傅以君德為治天下之本<pc n="lb"/>
此范公本領不及處君志未定遽更法度易為小人所<pc n="lb"/>
撓故范公知政事纔一歲而罷所施行亦遂為有司奏<pc n="lb"/>
罷大抵後世名臣不及伊傅周召者只在格心一著事<pc n="lb"/>
業無以復三代之隆皆由此也<pc n="lb"/>
近日方見呉康齋遺書其刻苦自勵處可為百世之師<pc n="lb"/>
                    <pb n="17a"/>
平實切要胡敬齋得其傳而光大之者也陳白沙亦出<pc n="lb"/>
康齋門却以清虚自然為宗何也<pc n="lb"/>
朱子云致知不以敬則紛惑昏擾無以察義理之歸力<pc n="lb"/>
行不以敬則怠惰放肆無以致義理之實此朱子喫𦂳<pc n="lb"/>
為人處<pc n="lb"/>
二月朢後卧病二旬夫人病則畏死自念死生有命但<pc n="lb"/>
可惜二十歲以前既浮沈過日二十歲以後稍知悔悟<pc n="lb"/>
亦為善未純去惡未盡於此而死殊為枉過一生今病<pc n="lb"/>
                    <pb n="17b"/>
稍痊宜切實用力庶失之東隅收之桑榆也<hi>戊申三月初六日記</hi>
                    <pc n="lb"/>
貧苦菜傭所持不過數百錢為終年營生之計我輩家<pc n="lb"/>
本清貧不知十分撙節如耐不得徒步而欲乘車馬耐<pc n="lb"/>
不得布素而欲服絲羅耐不得菜根而欲食魚肉此在<pc n="lb"/>
世家富室尚為不能惜福况窮秀才出身者乎處京師<pc n="lb"/>
中尤易蹈此切戒<pc n="lb"/>
讀朱子語類云須磨厲精神去理會天下事非燕安暇<pc n="lb"/>
豫之可得因思平日因循頽惰忽過光陰殊堪痛惜今<pc n="lb"/>
                    <pb n="18a"/>
不努力直下愚而已<pc n="lb"/>
周易折中云乾坤之元亨利貞諸儒俱作四德說惟朱<pc n="lb"/>
子以為占辭與他卦一例當矣然四字之中雖只兩意<pc n="lb"/>
實有四層何則易之中有言小亨者矣有言不可貞者<pc n="lb"/>
矣惟有大者存焉而後其亨乃大也是大在亨之先也<pc n="lb"/>
惟有宜者存焉而後可以固守也是宜在貞之先也其<pc n="lb"/>
在六十四卦者皆是此理故其言元亨者合乎此者也<pc n="lb"/>
其但言亨或曰小亨者次乎此者也其言利貞者合乎<pc n="lb"/>
                    <pb n="18b"/>
此者也其言不可貞勿用永貞或曰貞㓙貞厲貞吝者<pc n="lb"/>
反乎此者也乾坤諸卦之宗則其亨無不大而其貞無<pc n="lb"/>
不宜文王繫辭備此四字故孔子推本於天之道性之<pc n="lb"/>
蘊而以四德明之實所以發文王之意且以為六十四<pc n="lb"/>
卦詳略偏全之例也按此是讀易開篇第一要義朱子<pc n="lb"/>
所未及剖發者也<pc n="lb"/>
天德不可為首李文貞公周易觀彖云言天之為德渾<pc n="lb"/>
然不可見其端始也用九者陽變為陰動根於靜故在<pc n="lb"/>
                    <pb n="19a"/>
天者陰陽則無始動靜則無端在聖人則寂然不動感<pc n="lb"/>
而遂通天下之故皆不可為首之義也按此與見羣龍<pc n="lb"/>
元首皆作無端無始解最妙<pc n="lb"/>
文言乾卦言學聚問辨寛居仁行坤卦言敬以直内義<pc n="lb"/>
以方外千古講學之要㫖不出乎此<pc n="lb"/>
韓魏公詩須臾慰滿三農望斂却神功寂若無林次崖<pc n="lb"/>
引以説乾始能以美利利天下不言所利甚妙<pc n="lb"/>
余初讀坤卦初六一爻本義既云陰陽者造化之本不<pc n="lb"/>
                    <pb n="19b"/>
能相無又云其類有淑慝之分竊疑似是兩樣説話矣<pc n="lb"/>
後讀周易觀彖云天地者萬化之源也然天統神地統<pc n="lb"/>
形則有陽明陰濁之分焉在人則神者心也形者體也<pc n="lb"/>
心通極於性而體交引乎物則是化物之端自體始也<pc n="lb"/>
故心為主則形為神役而萬善以生體為主則神反為<pc n="lb"/>
形役而衆惡以起惟聖賢者心常為主而百體從令焉<pc n="lb"/>
則人欲皆化為天理如渾然天德之流行而地以順承<pc n="lb"/>
而與天合陰變為陽而以大終矣孟子大體小體之義<pc n="lb"/>
                    <pb n="20a"/>
葢出於此又推之人類則君子小人之内外消長自此<pc n="lb"/>
分君臣父子之否泰順逆自此辨葢皆自其不可相無<pc n="lb"/>
之中而必謹其主役君民之分察其向背離合之情幾<pc n="lb"/>
微之差則陰慝作而天命有所不行馴積之甚則陰道<pc n="lb"/>
肆而天理或幾乎熄矣此六十四卦冒天下之道者其<pc n="lb"/>
義悉自乾坤來也按此則陰陽淑慝之所由生者見而<pc n="lb"/>
先迷後得主之義益以豁然<pc n="lb"/>
周易折中及觀彖於坤之文言明乾坤之學誠敬兼體<pc n="lb"/>
                    <pb n="20b"/>
之功不可不潛玩而切體之<pc n="lb"/>
習氣根株未剗盡夢中尚有不堪告人處此克己之未<pc n="lb"/>
力亦無涵養本原之功故也<hi>四月十三日</hi>
                    <pc n="lb"/>
夏日讀易掩卷稍息登臨泉石間口占云柳陰拂沼倚<pc n="lb"/>
風斜鳥啄殘紅噪碧霞猶憶早春冰尚凍含菁萬木未<pc n="lb"/>
蕃芽<pc n="lb"/>
古大人之淵渟嶽峙玉蘊珠藏大抵皆凝靜中蓄養來<pc n="lb"/>
氣象不凝靜則浮動多而德器輕矣<pc n="lb"/>
                    <pb n="21a"/>
君子以果行育德行不果則頽惰而無振作之氣德不<pc n="lb"/>
育則浮露而無培養之功<pc n="lb"/>
自戒懼而約之以至於至靜之中無少偏倚而其守不<pc n="lb"/>
失自謹獨而精之以至於應物之處無少差謬而無適<pc n="lb"/>
不然朱子此處直是心原與中庸相流通方一滚出來<pc n="lb"/>
功夫只是敬以直内義以方外到徹内徹外地位<pc n="lb"/>
君子以作事謀始觀彖云理明於素則爭心不生慮周<pc n="lb"/>
於先則爭端不起按此深可返觀凡處世而有猜嫌忌<pc n="lb"/>
                    <pb n="21b"/>
刻至相戕賊由不講乎此也<pc n="lb"/>
訟卦九二不克訟歸而逋其邑人三百户无眚傳義於<pc n="lb"/>
邑人三百戸句皆作自處卑約意似晦觀彖云人能如<pc n="lb"/>
此雖所居亦化之其邑人三百户皆无灾眚葢退讓之<pc n="lb"/>
成俗也按此作薰其德而善良意身分太高歸而逋者<pc n="lb"/>
豈遂臻此朱可亭先生云邑三百户无眚謂不致削奪<pc n="lb"/>
也九二則三百无眚上九則終朝三禠得失霄壤矣<pc n="lb"/>
讀比卦九五一爻程傳王心之公溥王道之蕩平使人<pc n="lb"/>
                    <pb n="22a"/>
遊唐虞之世見天地之量凡事君交友無往而非大中<pc n="lb"/>
至正之道推闡曲盡獨邑人不誡之義朱子謂恐易之<pc n="lb"/>
文義不如此然朱子本義亦與後來所見不同葢朱子<pc n="lb"/>
又謂當如歸市者不止耕者不變相似周易折中云言<pc n="lb"/>
王者田獵近郊之處略不驚擾耳李文貞公融此意而<pc n="lb"/>
發之云比者親附之辭也陰相比則私矣顯其比則公<pc n="lb"/>
矣私故計較於物之往來公故渾忘於彼之順逆盡我<pc n="lb"/>
所以比人之道而不計人之比不比則未嚮乎化者俟<pc n="lb"/>
                    <pb n="22b"/>
之而不追各得其性者安之而不擾此帝王比天下之<pc n="lb"/>
至也失前禽者當獵之時前禽雖去而不追逐之也邑<pc n="lb"/>
人不誡者郊野之人不知王者之田獵而戒備也此詩<pc n="lb"/>
所謂大庖不盈徒御不驚者以象顯比之世逺近相忘<pc n="lb"/>
大順無迹之盛吉之道也解經至此程朱見之應亦亟<pc n="lb"/>
加首肯<pc n="lb"/>
小畜一卦甚難分明葢緣必以陰為小人故也夫卦惟<pc n="lb"/>
六四一陰柔順得正虚中巽體上近九五正以臣畜君<pc n="lb"/>
                    <pb n="23a"/>
之象何得以小人目之然則下卦三爻為所畜者何曰<pc n="lb"/>
六四者大臣之位下三爻則後生新進才德正宜蘊畜<pc n="lb"/>
不當躁進者也初九九二之所以吉者退而以道自守<pc n="lb"/>
也九三之脱輻反目則躁進之害也初九之復自道九<pc n="lb"/>
二之牽復極其變在上位有忌才蔽賢之大臣所以自<pc n="lb"/>
處之道亦如是豈不為所畜而必欲遂其進哉上九一<pc n="lb"/>
爻以陰畜陽功成則當退而不居此伊尹之所以復政<pc n="lb"/>
厥辟也<pc n="lb"/>
                    <pb n="23b"/>
其處也樂其進也將有為也程子於素履之義云然又<pc n="lb"/>
曰若欲貴之心與行道之心交戰於中豈能安履其素<pc n="lb"/>
也此語深可觀省世俗榮華艷羡之念不脫於胸中處<pc n="lb"/>
無可樂進無可為素履安在哉<pc n="lb"/>
俯仰無愧貧賤儘足以自樂職分有虧公卿祗足以為<pc n="lb"/>
累此處須看得分明<pc n="lb"/>
友人有病起思遣興者余曰莫如養得神氣安閒展卷<pc n="lb"/>
玩近思錄三五條覺得餘味無窮掩卷靜坐或散步觀<pc n="lb"/>
                    <pb n="24a"/>
禽魚花草無非活潑生機自不覺沉疴之去體矣<pc n="lb"/>
泰卦六四一爻與六五皆下交之義好善忘勢休休有<pc n="lb"/>
容故曰不富與六五皆下交故曰以其鄰上下交而志<pc n="lb"/>
同故曰不戒以孚葢消長之義九三言之矣上六卦之<pc n="lb"/>
終又以泰極而否為戒四五與初二正明上下交之義<pc n="lb"/>
而保泰防否在其中矣此先儒成説與傳義不同然可<pc n="lb"/>
從也<pc n="lb"/>
否卦依本義下三爻説小人上三爻説君子然初六一<pc n="lb"/>
                    <pb n="24b"/>
爻諸家多作君子見幾而作斂德辟難者玩象傳志在<pc n="lb"/>
君也正有深義觀彖云拔茅而退則疑於忘君矣然不<pc n="lb"/>
茍合於時而守吾道之正以待上之使令乃所以為愛<pc n="lb"/>
君之至也<pc n="lb"/>
梁邨師一紗袍服之二十一年今尚可以見客一藍綢<pc n="lb"/>
袷衣當背汗色盡黄舊且敝矣每退直則服之俸糈稍<pc n="lb"/>
贏分以贍貧乏之親屬二從嫂孀居月給以糧而家食<pc n="lb"/>
非客至不買肉夕食粥唯小蔬二三碟而已<pc n="lb"/>
                    <pb n="25a"/>
古人心最平如孟子謂夷惠隘與不恭君子不由而又<pc n="lb"/>
謂其為百世之師是也後世如陸子靜王陽明陳白沙<pc n="lb"/>
論學術者必辨之謂其非孔孟程朱之正派也然其砥<pc n="lb"/>
節礪行以之針砭卑鄙俗夫不亦百世之師耶<pc n="lb"/>
同人一卦傳義暨諸儒皆不分明六二一爻彖象竟相<pc n="lb"/>
矛盾唯折中案語逐爻解釋甚為妥恊<pc n="lb"/>
事雖煩劇其中必有大小重輕遲速先後之宜才雖不<pc n="lb"/>
敏循序而布之豫時而籌之當幾而决之亦庶乎可不<pc n="lb"/>
                    <pb n="25b"/>
廢弛矣<pc n="lb"/>
局外談論易了局中顧盼難周非有十分學力而言辦<pc n="lb"/>
事之才迂魯者踈肆應者駁<pc n="lb"/>
古人心胸天下大勢動皆了了韓淮陰登壇對諸葛公<pc n="lb"/>
隆中對是也李忠定公遣張所撫河北傅亮鎮河東宗<pc n="lb"/>
澤留守舊京如善奕者下子數著大局已定惜乎宋高<pc n="lb"/>
宗之不足與有為也<pc n="lb"/>
大有六五一爻觀彖云厥孚交如以信於君子又威如<pc n="lb"/>
                    <pb n="26a"/>
以備小人乃為能盡大有之道所謂遏惡揚善者也故<pc n="lb"/>
其占曰吉此等處須遍觀先儒之説方知其解經實有<pc n="lb"/>
一言破的之妙<pc n="　"/>上九一爻當作五尚上九之賢周易<pc n="lb"/>
折中詳之<pc n="lb"/>
達理故樂天而不競内充故退讓而不矜此二語可終<pc n="lb"/>
身涵泳<pc n="lb"/>
謙卦六四依程傳似更自然六五不富以其鄰不富者<pc n="lb"/>
欿然不自有其崇高富貴之勢即謙德也以其鄰者德<pc n="lb"/>
                    <pb n="26b"/>
服人而人歸之也<pc n="lb"/>
六爻皆吉乃謙終身可行其恕此語人常道之然實體<pc n="lb"/>
者鮮余自忖生平於人稍有齟齬處皆從不謙不恕來<pc n="lb"/>
可不警與<pc n="lb"/>
鳴謙者抑畏之至也鳴豫者滿盈之極也敬肆分而吉<pc n="lb"/>
㓙判矣<pc n="lb"/>
心安理得而豫者道德之和順也志驕意滿而豫者宴<pc n="lb"/>
安之酖毒也<pc n="lb"/>
                    <pb n="27a"/>
介于石不終日貞吉此示人以處豫之要道也繫辭備<pc n="lb"/>
矣邵子曰優好之所勿乆戀得意之地勿再往亦此意<pc n="lb"/>
也<pc n="lb"/>
豫卦六五一爻傳義皆有未協如程傳以漢魏末世之<pc n="lb"/>
君為言其不死也幾何折中所載諸家之説引孟子生<pc n="lb"/>
於憂患意最切<pc n="lb"/>
朱可亭先生云豫樂也亦兼有豫先意彖辭利建侯行<pc n="lb"/>
師如天造草昧利於建侯行師豫先之義也人心効順<pc n="lb"/>
                    <pb n="27b"/>
衆志歸誠建侯行師無有不利豫樂之義也爻辭六二<pc n="lb"/>
不終日不溺於豫而去之速豫先之豫也六三遲有悔<pc n="lb"/>
溺於豫不早為計者也九四勿疑則豫於立誠也上六<pc n="lb"/>
豫而㝠由失計於先也按此先儒所未言者拈出覺實<pc n="lb"/>
兼此意在内<pc n="lb"/>
世有口談性命而不知返躬者亦有以性命精微不可<pc n="lb"/>
窺測者皆非也夫元亨利貞天之命而其實不外於春<pc n="lb"/>
生夏長秋收冬藏之間仁義禮智人之性而其端不外<pc n="lb"/>
                    <pb n="28a"/>
於惻隱羞惡辭讓是非之内以此仰觀俯察身體心驗<pc n="lb"/>
了然分明若謂此為聖賢之陳言必更求其杳㝠高妙<pc n="lb"/>
者是謂索隱之異學抑謂此為聖賢之奥義吾姑守其<pc n="lb"/>
日用淺近者是謂滯迹之小儒<pc n="lb"/>
幹蠱言父母則臣之事君義在其中矣雖然子無可外<pc n="lb"/>
家事者臣則有不與國事者故上九以不事王侯言之<pc n="lb"/>
不事王侯高尚其事疑若無與於天下矣然亷頑立懦<pc n="lb"/>
風俗人心賴以維繫者不小東漢節義自嚴子陵振起<pc n="lb"/>
                    <pb n="28b"/>
之相助為理豈必在公卿耶<pc n="lb"/>
讀李延平先生上豫章先生書不覺慨然時延平年方<pc n="lb"/>
二十有四其求道之切如此余今三十有二矣理不明<pc n="lb"/>
事不諳日用動靜功夫不嚴密而返躬多愧自此沈潛<pc n="lb"/>
篤實以求之猶或可望不然徒負初志而已<hi>五月廿一日</hi>
                    <pc n="lb"/>
沈潛以窮理篤實以力行二者總根於敬而已矣敬則<pc n="lb"/>
中無累而虚故沉潛而於理易入中有主而實故篤實<pc n="lb"/>
而其行必力<pc n="lb"/>
                    <pb n="29a"/>
許魯齋先生云人心如印板板不差則摹千萬本皆不<pc n="lb"/>
差板一差則摹之無不差者昔儀封張清恪公嘗舉此<pc n="lb"/>
以相朂每念之不敢忘<pc n="lb"/>
噬嗑卦言用獄中四爻為用刑之人然不曰滅鼻則曰<pc n="lb"/>
遇毒不曰艱貞則曰貞厲刑可易言哉必也仁以體之<pc n="lb"/>
明以燭之威以斷之而慎以成之庶吉而无咎乎<pc n="lb"/>
梁邨師云當事變有定識定力方見真學問此非見理<pc n="lb"/>
明浩然之氣勝置死生禍福於度外不能也<pc n="lb"/>
                    <pb n="29b"/>
剝盡為純坤十月之卦疑其無陽矣然陽氣實蘊於中<pc n="lb"/>
所謂保合太和者此也按之後天卦圖正是乾位遏抑<pc n="lb"/>
羣陰胚胎陽氣故曰戰乎乾所謂乾知大始者此也此<pc n="lb"/>
剝復之間一大義在人心則克去邪私涵養本原而後<pc n="lb"/>
天理流行之機著焉<pc n="lb"/>
朱子云天地以生生為德元亨利貞乃生物之心也但<pc n="lb"/>
其靜而復乃未發之體動而通焉則已發之用一陽來<pc n="lb"/>
復其始生甚微固若靜矣然動之機日長而萬物莫不<pc n="lb"/>
                    <pb n="30a"/>
資始焉此天命流行之初造化發育之始天地生生不<pc n="lb"/>
已之心於是而可見也若其靜而未發則此心之體雖<pc n="lb"/>
無所不在然却未有發見處此程子所以以動之端為<pc n="lb"/>
天地之心亦舉用以該其體耳按復卦彖傳復見天地<pc n="lb"/>
之心程子之言精矣必得朱子此條乃不至以辭害意<pc n="lb"/>
觀此則知復即天地之元也動見天地之心即大哉乾<pc n="lb"/>
元萬物之所資以始者也<pc n="　"/>朱子又有云伊川與濓溪<pc n="lb"/>
説復字亦差不同如元亨利貞濓溪就利貞上説復字<pc n="lb"/>
                    <pb n="30b"/>
伊川就元字頭説復字道理只一般只所指地頭不同<pc n="lb"/>
按朱子前所謂靜而復本濓溪通書也一陽來復云云<pc n="lb"/>
則正發明伊川元字頭説復字之意<pc n="lb"/>
邵子所謂坤復之間乃無極又詩云一陽初動處萬物<pc n="lb"/>
未生時靜極而動此天地之樞機也君子體之於心戒<pc n="lb"/>
謹恐懼而慎獨者此也中庸之㫖微矣乎<pc n="lb"/>
朱子與項平父書云子靜尊德性之意多某自覺道問<pc n="lb"/>
學之意多要當去短集長交致其功説者謂此朱子謙<pc n="lb"/>
                    <pb n="31a"/>
已誨人之辭是也玩此氣象何等和平規勸何等深摯<pc n="lb"/>
而反已觀省不敢自是非故作謙沖之辭已也象山聞<pc n="lb"/>
之則曰既不知有德性焉有所謂問學剛愎褊急即此<pc n="lb"/>
可見立侯云穆堂每辨陸子何嘗不讀書窮理朱子門<pc n="lb"/>
人乃以廢學誣之然非謂象山全不讀書也其云六經<pc n="lb"/>
注我我注六經可為讀書之訓乎非謂象山全不窮理<pc n="lb"/>
也其不信繫辭為孔子書詆訶太極圖説可謂窮理之<pc n="lb"/>
言乎葢象山位置太高不能抑已從人執意見而自以<pc n="lb"/>
                    <pb n="31b"/>
為無意見要其修身砥行不失為豪傑之士也聖門顔<pc n="lb"/>
曾而外各因質之所及亦未必人皆純全余謂此論頗<pc n="lb"/>
為平允然聖門諸弟子所造未必純全自知不及顔曾<pc n="lb"/>
無敢自號為得聖人之宗而目顔子之博文曾子之格<pc n="lb"/>
致為支離者若象山則以為自有單傳心印正是孔子<pc n="lb"/>
之真血脈其病源尤在即心即理上來<pc n="lb"/>
无妄六二不耕穫不菑畬董子所謂正其誼不謀其利<pc n="lb"/>
明其道不計其功張南軒所謂為己者無所為而為者<pc n="lb"/>
                    <pb n="32a"/>
也<pc n="lb"/>
枕上思中庸章句君子尊德性一節為學功夫無以加<pc n="lb"/>
於此矣存心以極乎道體之大如廓其基址也致知以<pc n="lb"/>
極乎道體之細如密其間架也人心量最怕狹隘不以<pc n="lb"/>
一毫私意自蔽則洞然矣心志最怕卑下不以一毫私<pc n="lb"/>
欲自累則超然矣心中所蓄最怕浮淺涵泳乎其所已<pc n="lb"/>
知敦篤乎其所已能則醞釀者深矣此皆培養本原之<pc n="lb"/>
功如廓其基址者也析理則不使有毫釐之差而又日<pc n="lb"/>
                    <pb n="32b"/>
知其所未知處事則不使有過不及之謬而節文更日<pc n="lb"/>
謹其所未謹此言致知而包力行在内如密其間架者<pc n="lb"/>
也培養本原為致知力行之地如有基址而後有間架<pc n="lb"/>
也<pc n="lb"/>
朱子仁説讀之既乆令人見得本體融通流貫處功夫<pc n="lb"/>
精切周遍處葢生理涵於心為心之德而義禮智統是<pc n="lb"/>
矣此生理涵於心即温然愛人利物之心為愛之理故<pc n="lb"/>
朱子一言以蔽之曰天地以生物為心而人各得天地<pc n="lb"/>
                    <pb n="33a"/>
生物之心以為心也所謂心之德者此也所謂愛之理<pc n="lb"/>
者此也明夫心之德愛之理之非有二此溫然愛人利<pc n="lb"/>
物之心即天理坱然生物之心而本體有不融通流貫<pc n="lb"/>
者乎中間引夫子之言仁則由體而用自常而變一私<pc n="lb"/>
不容自匿一理不容或虧而功夫有不精切周遍者乎<pc n="lb"/>
下又發明程子愛不可以言仁而愛之理為仁則性情<pc n="lb"/>
之界限明而脈絡通本體之妙莫非生生之理者益以<pc n="lb"/>
著矣辨楊謝之不識仁體泛言同體者無警切之功專<pc n="lb"/>
                    <pb n="33b"/>
言知覺者少沈潛之味則功夫之實在乎操存涵養克<pc n="lb"/>
己力行然後可以自全其生生之理者益以明矣<pc n="lb"/>
君子多識前言往行以蓄其德與論語多聞闕疑多見<pc n="lb"/>
闕殆可叅看唯能闕疑殆而後多識者可為畜德之資<pc n="lb"/>
程子所謂考迹以觀其用察言以求其心是也不然凌<pc n="lb"/>
虚駕空者失之玩物喪志者亦失之<pc n="lb"/>
慎言語節飲食朱子謂二者養德養身之切務舉其要<pc n="lb"/>
也若論養道之全則程子所謂動息節宣以養生也飲<pc n="lb"/>
                    <pb n="34a"/>
食衣服以養形也威儀行義以養德也推己及物以養<pc n="lb"/>
人也盡之矣<pc n="lb"/>
習坎即孟子動心忍性增益不能意惟聖賢豪傑方耐<pc n="lb"/>
得許多鍜鍊此二五剛中之有孚心亨也程子云若要<pc n="lb"/>
熟也須從這裏過正習坎之謂也<pc n="　"/>六四樽酒簋貳一<pc n="lb"/>
讀用缶一句納約自牖程傳至矣<pc n="lb"/>
離之柔麗中正先儒皆兼二五言惟胡雲峯云坎之剛<pc n="lb"/>
中九五分數多故九五曰坎不盈卦辭釋有孚亦曰水<pc n="lb"/>
                    <pb n="34b"/>
流而不盈離之中正六二分數多故卦辭曰畜牝牛吉<pc n="lb"/>
而六二爻辭亦曰黄離元吉按此更精審<pc n="lb"/>
君子以虚受人虚者無我也克有我之私以至於無我<pc n="lb"/>
然後其心之虚也萬事投之而不累萬善納之而不盈<pc n="lb"/>
寂然不動者此也感而遂通天下之故者此也虚之德<pc n="lb"/>
其至淵妙矣哉<pc n="lb"/>
日月之升降盈縮終則有始也而萬古常明恒乆不已<pc n="lb"/>
也四時之寒暑往來終則有始也而亘古不易恒乆不<pc n="lb"/>
                    <pb n="35a"/>
已也推之一草一木一飛一走之榮枯消長皆終則有<pc n="lb"/>
始也而種類不相侵時序不相亂皆恒乆不已也在聖<pc n="lb"/>
人則神明變化因物付物無非乆於其道也君子素位<pc n="lb"/>
而行而立不易方者在是矣<pc n="lb"/>
周易觀彖論君子自昭明德云明德者人之所得乎天<pc n="lb"/>
之理具於心而昭明不昧者也人之所以不能常明者<pc n="lb"/>
氣昏而物蔽之也君子敬勝怠以去其昏義勝欲以撤<pc n="lb"/>
其蔽此所以自昭其明德之道也明出地上則羣陰退<pc n="lb"/>
                    <pb n="35b"/>
伏人心之德葢亦如此按此段可與大學章句𠫭讀<pc n="lb"/>
其論晉之全卦云進升之道以柔順為善葢柔則安靜<pc n="lb"/>
而無躁進之嫌順則循理而無妄動之失卦之爻非無<pc n="lb"/>
剛也而其彖傳曰柔進而上行明其善在柔也故凡柔<pc n="lb"/>
爻皆吉按此段審出處之道者不可不察<pc n="lb"/>
讀家人一卦齊家之道備矣身者家之本也故大象曰<pc n="lb"/>
君子以言有物而行有恒上九之象傳曰威如之吉反<pc n="lb"/>
身之謂也<pc n="lb"/>
                    <pb n="36a"/>
閨門嚴肅最治家之要故家人初九即曰閑有家也九<pc n="lb"/>
五王假有家假作感格之義者是也先儒云初之閑有<pc n="lb"/>
家是以法度防閑之至王假有家則躬行有以感化之<pc n="lb"/>
矣<pc n="lb"/>
家法嚴肅大端在冠昏喪祭之必以禮家道雍睦大端<pc n="lb"/>
在父子兄弟之不言利<pc n="lb"/>
淺之則勿聽婦人言深之則刑于寡妻治家之本在是<pc n="lb"/>
矣<pc n="lb"/>
                    <pb n="36b"/>
納約自牖遇主于巷士君子不得直行己志之時此義<pc n="lb"/>
不可不講也<pc n="lb"/>
每念蔡西山獨行不愧影獨寢不愧衾之言使人不敢<pc n="lb"/>
有斯須之䙝玩<pc n="lb"/>
趙清獻日所思為夜必焚香以告天立心處事當如是<pc n="lb"/>
呂與叔在緱氏山房中六月炎蒸閉户端坐終日儼然<pc n="lb"/>
程子微窺之而歎其敦篤此即吾人不及古人處他尚<pc n="lb"/>
何言<pc n="lb"/>
                    <pb n="37a"/>
身端容肅則邪妄自退程子所謂整齊嚴肅則心自一<pc n="lb"/>
一則自無非僻之干此是治心第一關鍵非欲作泥塑<pc n="lb"/>
木雕也<pc n="lb"/>
反身修德此無時無處不當然者聖人何故於蹇言之<pc n="lb"/>
葢蹇之時事勢或有所阻不得有為惟反身修德則無<pc n="lb"/>
不可為者也且致蹇之由必從失德來能反身修德則<pc n="lb"/>
濟蹇之本得矣<pc n="lb"/>
六四往蹇來連荀氏作來承五不可從當依本義葢往<pc n="lb"/>
                    <pb n="37b"/>
者進也來者退也六四雖當位然陰柔才弱往則徒在<pc n="lb"/>
蹇中不足以濟惟來連九三陽剛得實斯足以承五而<pc n="lb"/>
濟蹇矣故象曰往蹇來連當位實也<pc n="lb"/>
懲忿窒欲遷善改過此克己力行之要去凡入聖端在<pc n="lb"/>
此處此處無力即墮落小人坑塹矣須每日省察當下<pc n="lb"/>
奮發不肯毫髮放過庶乎可以有進也<pc n="lb"/>
益用凶事固有之也葢凶事似非以為益然如所謂動<pc n="lb"/>
心忍性增益不能者於事理固有之也朱可亭先生云<pc n="lb"/>
                    <pb n="38a"/>
然於語氣甚愜<pc n="lb"/>
有孚惠心勿問元吉呂東萊先生云人君但誠心惠民<pc n="lb"/>
不須問民之感如此然後元吉按此解勿問二字甚善<pc n="lb"/>
宋仁宗時交趾貢異獸指為麟司馬溫公曰誠偽不可<pc n="lb"/>
知使其真非自至不為瑞若偽為逺人笑願厚賜而還<pc n="lb"/>
之此古人處事最得大體處<pc n="lb"/>
讀書不免昏惰正所謂不能以志帥氣居然而怠嗚呼<pc n="lb"/>
不勉為君子之莊敬日強耶<pc n="lb"/>
                    <pb n="38b"/>
蔡節齋謂周子無極而太極之説得於易有太極之一<pc n="lb"/>
言易者變易無方體即無極之義此語可謂冰解凍釋<pc n="lb"/>
井卦九五井冽寒泉食美之至矣至上六而後言元吉<pc n="lb"/>
者何朱可亭先生云此以上爻終五爻之義寒泉食井<pc n="lb"/>
養也勿幕則養不窮矣九五中正有孚也五不言吉上<pc n="lb"/>
之元吉即五之謂也按此可補傳義所未及<pc n="lb"/>
程子定性書乃中庸致中和之極功周易艮其背之妙<pc n="lb"/>
蘊也<pc n="lb"/>
                    <pb n="39a"/>
朱子語類問艮之象何以為光明曰定則明凡人胸次<pc n="lb"/>
煩擾則愈見昏昧中有定主則自然光明按此即主敬<pc n="lb"/>
為致知之本也<pc n="lb"/>
陳紫峯曰人之一心靜之所養有淺深則發之所中有<pc n="lb"/>
多寡按此延平所以觀喜怒哀樂未發氣象也<pc n="lb"/>
艮其背專就靜言者不免言體而不及用動靜並言者<pc n="lb"/>
又不見體用之分觀彖云天下之動以靜為本靜之道<pc n="lb"/>
以驗於動為至靜亦定動亦定然後為靜之至也故方<pc n="lb"/>
                    <pb n="39b"/>
其靜也私欲不萌廓然而大公是不獲其身也及其動<pc n="lb"/>
也智詐不生物來而順應是行其庭不見其人也内不<pc n="lb"/>
見己外不見人則義理周流而感應之累免矣故无咎<pc n="lb"/>
此即以定性書作注脚最妙而動根於靜靜以該動尤<pc n="lb"/>
得艮之本義<pc n="lb"/>
朱子感興詩云反躬艮其背此内之主一無適也肅容<pc n="lb"/>
整冠襟此外之整齊嚴肅也保養德性莫過於此<pc n="lb"/>
艮其輔言有序程子所謂心定者其言重以舒是也<pc n="lb"/>
                    <pb n="40a"/>
旅必擇所主慎所交節所需尤在不資其勢而利其有<pc n="lb"/>
初六旅瑣瑣斯其所取災或專指童僕賤役言愚謂凡<pc n="lb"/>
資其勢而利其有皆瑣瑣也必欲如其所願斯其所以<pc n="lb"/>
取災也故傳曰志窮災也<pc n="lb"/>
待童僕莊以涖之寛以畜之禮節不假借而飢寒勞苦<pc n="lb"/>
必加體恤小過宜務包容<pc n="lb"/>
旅之大象曰君子以明慎用刑而不留獄明而慎則無<pc n="lb"/>
濫刑慎而明則能燭奸然必速結而不留獄則小民免<pc n="lb"/>
                    <pb n="40b"/>
荒時廢業之苦胥吏無支蔓勒索之弊奸惡者早懲一<pc n="lb"/>
日則良弱者早伸一日凡居官者切念之<pc n="lb"/>
朋友講習則道義之浸灌滋潤其悦也不可以言喻有<pc n="lb"/>
麗澤之象焉有兑之情焉<pc n="lb"/>
横渠出都門詩云藜藿野心雖萬里不無忠戀向清朝<pc n="lb"/>
大抵聖賢身雖閒退其心未嘗不念切君民也若恝然<pc n="lb"/>
長往祗是沮溺荷蓧一流人物耳<pc n="lb"/>
中孚兼中虚中實二義無累則中虚虚者信之本也有<pc n="lb"/>
                    <pb n="41a"/>
主則中實實者信之質也木必有根本質幹而後枝葉<pc n="lb"/>
暢茂而復結實焉是故發之言則有物見之行則有恒<pc n="lb"/>
莫非實理為之質也實理之涵於心則無私主而至虚<pc n="lb"/>
也故曰實者信之質虚者信之本也<pc n="lb"/>
中孚之大象何以曰議獄緩死此所謂求其生而不得<pc n="lb"/>
則死者與我皆無憾也如是則生者感死者服我之心<pc n="lb"/>
足以孚於人人之心亦已孚於我此中孚之大者也<pc n="lb"/>
易之言刑獄者五噬嗑之明罰敕法取其明與威也賁<pc n="lb"/>
                    <pb n="41b"/>
之明庶政无敢折獄恐徒恃其明也豐之折獄致刑亦<pc n="lb"/>
取其明威也旅之明慎用刑而不留獄又以見明之不<pc n="lb"/>
可不慎而不留獄則惡者懲之善者伸之仁義並至也<pc n="lb"/>
然而死罪尤不可以輕議也必使死者自問亦無以自<pc n="lb"/>
免於死然後為兩無憾也故中孚曰君子以議獄緩死<pc n="lb"/>
嗚呼易象之言刑獄也至矣<pc n="lb"/>
既濟六爻多戒辭聖人之意深逺矣韓魏公所謂酒闌<pc n="lb"/>
人散時正謂此也李文靖公日取四方水旱賊盗之事<pc n="lb"/>
                    <pb n="42a"/>
聞於上前使生警懼此得既濟卦之意也<pc n="lb"/>
周易不終於既濟而以未濟終篇此下藏有無窮之易<pc n="lb"/>
在焉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>讀書偶記卷一<pc n="lb"/>
<pb n="42b"/>
                </p>
<p>
</p>
  </div>
<div>
<head>讀書偶記卷二</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>讀書偶記卷二<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>副都御史雷鋐撰<pc n="lb"/>
窮理之功在格物盡性之功在踐形此徹上徹下無纖<pc n="lb"/>
毫影響處<pc n="lb"/>
禮鄉飲酒義云天地嚴凝之氣始於西南而盛於西北<pc n="lb"/>
此天地之尊嚴氣也此天地之義氣也<hi>按先天圖之巽坎艮坤是也</hi>
                    <pc n="lb"/>
天地溫厚之氣始於東北而盛於東南此天地之盛德<pc n="lb"/>
                    <pb n="1a"/>
氣也此天地之仁氣也<hi>按先天圖之震離兌乾是也</hi>
                    <pc n="lb"/>
                    <pc n="　"/>又按以河圖<pc n="lb"/>
參之竒之由北而東而南以終於西者即天地仁氣之<pc n="lb"/>
流行也耦之由南而西而北以終於東者即天地義氣<pc n="lb"/>
之流行也冬至一陽生而春而夏則仁氣之盛也秋則<pc n="lb"/>
陽消而陰長矣圖之北東陽居内南西陽居外者冬而<pc n="lb"/>
春陽方生而長夏而秋陽長極而消也夏至一陰生而<pc n="lb"/>
秋而冬則義氣之盛也春則陰消而陽長矣圖之南西<pc n="lb"/>
陰居内北東陰居外者夏而秋陰方生而長冬而春陰<pc n="lb"/>
                    <pb n="1b"/>
長極而消也河圖與先天圖觀諸鄉飲酒義之言而已<pc n="lb"/>
明矣<pc n="lb"/>
孔子性相近之言實萬世言性之宗旨孟子性善之言<pc n="lb"/>
正是相近之實際相近者善之相近也以萬物為一體<pc n="lb"/>
者堯舜之仁也今人乍見孺子入井而怵惕惻隱可謂<pc n="lb"/>
不與堯舜之仁相近乎故曰性善也擴而充之人皆可<pc n="lb"/>
以為堯舜也必待擴充之力者氣質有不同也孟子言<pc n="lb"/>
性與孔子無二旨也<pc n="lb"/>
                    <pb n="2a"/>
或問張子心統性情其性靜而情動乎曰性者心之理<pc n="lb"/>
也心者動靜之樞也靜則情之斂動則情之發斂則不<pc n="lb"/>
見其情矣專謂之性可也發則性露於情矣專謂之情<pc n="lb"/>
亦可也孟子所以有四端之說也<pc n="lb"/>
或問性之為仁義禮智自其發而後有端緒可尋若寂<pc n="lb"/>
然不動之時何自而指其為仁耶義耶禮與智耶曰寂<pc n="lb"/>
然不動之時渾然生理涵孕於中即仁也此仁所以包<pc n="lb"/>
乎義禮智也生理有自然之裁制義也自然之節文禮<pc n="lb"/>
                    <pb n="2b"/>
也自然之分别智也仁包乎義禮智此朱子訓仁則曰<pc n="lb"/>
心之德也<pc n="lb"/>
或問貞下起元造化之妙然也人心之智與仁若何曰<pc n="lb"/>
吾心之理非知之何以能體而行之此中庸三達德先<pc n="lb"/>
曰智而後曰仁勇也雖然所知者亦知此生理之脈絡<pc n="lb"/>
而已仁所以包乎義禮智也如造化之貞即元氣之斂<pc n="lb"/>
藏非元之外别有貞也<pc n="lb"/>
愛惡欲懼生於内喜怒樂哀形於外統言七情不如此<pc n="lb"/>
                    <pb n="3a"/>
更分明或曰情本於性今如此言則情只本於心乎曰<pc n="lb"/>
以道心言之則愛而喜者仁之發也惡而怒者義之斂<pc n="lb"/>
也欲而樂者禮之著也懼而哀者智之藏也以人心言<pc n="lb"/>
之其愛惡欲懼之或偏喜怒樂哀之無節皆性汨於氣<pc n="lb"/>
而失焉者也故必道心為主人心聽命焉斯謂之性其<pc n="lb"/>
情<pc n="lb"/>
道心即性也人心之正者道心為之主即性宰乎氣也<pc n="lb"/>
人心之偏者道心之有蔽即性汨於氣而失焉者也非<pc n="lb"/>
                    <pb n="3b"/>
道心為一心人心又為一心也如飲食男女之欲人心<pc n="lb"/>
也而道存焉知道存即道心也不知其為道而肆焉則<pc n="lb"/>
危者愈危微者愈微矣故必道心為主人心聽命也是知<pc n="lb"/>
謂心即性者非也離心性而二之者亦非也<pc n="lb"/>
禮運云人者其天地之德陰陽之交鬼神之會五行之<pc n="lb"/>
秀氣也此周子太極圖說所謂無極之真二五之精妙<pc n="lb"/>
合而凝惟人得其秀而最靈者也夫天地之德其性也<pc n="lb"/>
陰陽之交鬼神之會其心也具五行之秀氣故五性動<pc n="lb"/>
                    <pb n="4a"/>
而情生矣孔子所以謂性相近孟子所以謂性善至周<pc n="lb"/>
子而理氣合一之妙剖洩盡矣程張言性兼言氣質亦<pc n="lb"/>
不外此而得之<pc n="lb"/>
又云人者天地之心也五行之端也食味别聲被色而<pc n="lb"/>
生者也夫天地之心即太極也五行之端以理言之則<pc n="lb"/>
仁義禮智信之發也以氣言之則心肝脾肺腎之屬是<pc n="lb"/>
也食味别聲被色此物欲所以易累必踐形盡性乃葆<pc n="lb"/>
其天地之心語其要亦曰道心為主人心聽命而已<pc n="lb"/>
                    <pb n="4b"/>
誠意之外何以復有正心之功曰誠意則人鬼關意誠<pc n="lb"/>
矣人而非鬼矣猶恐其用情之偶偏朱子所謂官街上<pc n="lb"/>
錯了也曰然則大學之正心只中庸之致和而缺却致<pc n="lb"/>
中之功乎曰體立而後用有以行未有致和而不本於<pc n="lb"/>
致中者也曰或謂正心猶中庸之戒慎恐懼也誠意猶<pc n="lb"/>
中庸之謹獨也如此則致中屬之正心致和屬之誠意<pc n="lb"/>
矣曰大學言欲正其心者先誠其意今將曰欲致其中<pc n="lb"/>
先致其和可乎安溪李文貞公之言得矣蓋誠意猶中<pc n="lb"/>
                    <pb n="5a"/>
庸之戒懼謹獨也正心猶中庸之致中和也戒懼謹獨<pc n="lb"/>
則無不中且和矣然朱子猶曰自戒懼而約之自謹獨<pc n="lb"/>
而精之涵養省察愈純愈密之功如此其至矣則知誠<pc n="lb"/>
意之外别無正心之事殆亦約之精之之云爾曰大學<pc n="lb"/>
誠意言君子必慎其獨非專以謹獨言乎曰意之好惡<pc n="lb"/>
直貫至事為之末所謂意之全體貫徹事為獨乃意之<pc n="lb"/>
起頭謹獨是於誠意中提出一𦂳要關頭可知誠意之<pc n="lb"/>
功自包戒懼謹獨言也曰中庸末章内省不疚非意誠<pc n="lb"/>
                    <pb n="5b"/>
乎不動而敬不言而信非心正乎曰此亦分劈不開内<pc n="lb"/>
省而疚固意之不誠不敬則肆心萌矣不信則偽心生<pc n="lb"/>
矣肆也偽也尚得謂意之誠乎然則以戒懼慎獨分屬<pc n="lb"/>
正心誠意者固不如安溪之言為得也<pc n="lb"/>
沈闇齋先生云周子教人尋孔顔樂處某謂當從論語<pc n="lb"/>
開篇第一章尋起按此言最確實葢學之正習之熟說<pc n="lb"/>
之深由此而樂而不慍孔顔之樂在其中矣<pc n="lb"/>
禮所以固人肌膚之會筋骸之束視聽言動坐立間稍<pc n="lb"/>
                    <pb n="6a"/>
不謹飭便至懈弛而昏惰放肆隨之此入德第一關頭<pc n="lb"/>
最當警愓而痛懲也<pc n="lb"/>
繙舊書得先大父手帖二方一錄王陽明示徐曰仁應<pc n="lb"/>
試云入塲之日切勿以得失横在胸中令人氣餒志分<pc n="lb"/>
非徒無益而又害之塲中作文先須大開心目見得題<pc n="lb"/>
意了了即放胆下筆縱沒出色處辭氣亦條暢今人入塲<pc n="lb"/>
有志氣局促不舒展者是得失之念為之病也將進塲<pc n="lb"/>
十日前便須練習調養葢尋常不曽早起得慣忽然當<pc n="lb"/>
                    <pb n="6b"/>
之其日必精神恍惚作文豈有佳思須每日雞初鳴即<pc n="lb"/>
起盥櫛整衣端坐抖擻精神勿使昏惰日日習之臨期<pc n="lb"/>
不自覺辛苦矣今之調養者多是厚食濃味劇酣謔浪<pc n="lb"/>
或竟日偃卧如此是撓氣昏神長傲而召疾也豈養精<pc n="lb"/>
神之謂哉務須淡飲食薄滋味則氣自清寡思慮屛嗜<pc n="lb"/>
欲則精自明定心志少眠睡則神自澄君子未有不如<pc n="lb"/>
此而能致力於學問者每日或倦甚思休少偃即起勿<pc n="lb"/>
使昏睡既晚即睡勿使乆坐進塲前兩日即不得翻閲<pc n="lb"/>
                    <pb n="7a"/>
書史雜亂心目每日只可看文字一篇以自娯務在怡<pc n="lb"/>
神適趣忽充然滚滚若有所得勿使氣輕意滿益加含<pc n="lb"/>
蓄醞釀若江河之浸泓衍泛濫驟然决之一瀉千里矣<pc n="lb"/>
每日閒坐時衆方囂然我獨淵黙中心融融自有真樂<pc n="lb"/>
蓋出乎塵埃之外而與造物者遊一錄唐荆川與馮午<pc n="lb"/>
山柬云秀才作文不論工拙只要真精神透露如有真<pc n="lb"/>
精神雖拙且滯必是英俊竒偉之士公考試看文不必<pc n="lb"/>
論竒論平論濃論淡但窺其真精神所向如肯說理肯<pc n="lb"/>
                    <pb n="7b"/>
用意必是真實舉子也如無理無意而但掇拾浮華必<pc n="lb"/>
是詐偽小人此是閲卷大關鍵按此二帖雖皆為塲屋<pc n="lb"/>
而言士君子讀書養氣務學立品之要已具此矣嗚呼<pc n="lb"/>
此先大父之手澤也<pc n="lb"/>
曽南豐作趙公救菑記略云公前民之未飢問屬縣菑<pc n="lb"/>
所被者幾鄉民能自食者有幾當廪於官者幾人溝防<pc n="lb"/>
構築可僦民治之者幾所庫錢倉粟可發者幾何富人<pc n="lb"/>
可募出粟者幾家使各書以對而謹其備至期人受粟<pc n="lb"/>
                    <pb n="8a"/>
日一升幼小半之憂其衆且蹂也使受粟者男女異日<pc n="lb"/>
而人受二日之粟憂其流且亡也於城市郊野為給粟<pc n="lb"/>
之所凡五十有七使各以便受之而告以去其家者勿<pc n="lb"/>
給計官為不足用也取吏之不任職而寓於境者給其<pc n="lb"/>
食而任以事不能自食者有是具也能自食者為之告<pc n="lb"/>
富人無得閉糶又為之出官粟得五萬二千餘石平其<pc n="lb"/>
價予民為糶粟之所十有八使糴者自便如受粟又僦<pc n="lb"/>
民完城四千一百丈為工三萬八千計其傭與錢又與<pc n="lb"/>
                    <pb n="8b"/>
粟再倍之民取息錢者告富人縱予之待熟官責其償<pc n="lb"/>
棄男女者使人得收養之明年春大疫為病坊處疾病<pc n="lb"/>
之無歸者募僧二人屬以視醫藥飲食令無失所凡死<pc n="lb"/>
者使隨收瘞之法廩窮人盡三月當止是歲盡五月而<pc n="lb"/>
止按此趙公救災之政綜理周密可法唯官不足用近<pc n="lb"/>
少吏之不任職而寓於境者委紳衿殷實之賢能者可<pc n="lb"/>
矣或曰計民之傭與錢矣又倍粟以予之毋乃太多乎<pc n="lb"/>
曰民之有力者食其力而粟加倍則咸自奮不安於惰<pc n="lb"/>
                    <pb n="9a"/>
矣且奪富民之有窺公家之積皆此輩也食力而餘粟<pc n="lb"/>
足以贍其家他何虞焉<pc n="　"/>河北地震水災隳城郭壞廬<pc n="lb"/>
舍百姓暴露乏食有司建言請發倉廩與之粟壯者人<pc n="lb"/>
日二升幼者日一升南豐救災議略云遭非常之變者<pc n="lb"/>
必有非常之恩然後可以振之今百姓暴露之食已廢<pc n="lb"/>
其業使之相率日待二升之廩於上則其勢必不暇乎<pc n="lb"/>
他為是農不得修其畎畝商不得治其貨賄工不得利<pc n="lb"/>
其器用閒民不復得轉移一切執事棄百事而專以待<pc n="lb"/>
                    <pb n="9b"/>
升合之食是真以餓殍之養養之也以中户計之户為<pc n="lb"/>
十人壯者六人㓜者四人一户月當受粟五石不乆行<pc n="lb"/>
則百姓何以贍其後乆行之則被水之地既無秋成之<pc n="lb"/>
望非至來歲麥熟賑之未可以止自今至來歲麥熟凡<pc n="lb"/>
十一月户當受粟五十石今被災者十餘州仰食縣官<pc n="lb"/>
者百萬户當用粟數百萬石何以辦之至於給受之際<pc n="lb"/>
有淹速有均否有真偽有會集之擾有辨察之煩厝置<pc n="lb"/>
一差皆足致弊且不過能使之得旦暮之食耳其於屋<pc n="lb"/>
                    <pb n="10a"/>
廬構築之費將安取哉彼日就食於州縣必相率而去<pc n="lb"/>
其故居雖有頺垣壞屋之尚可完者亦棄之而不暇顧<pc n="lb"/>
其害又可謂甚也己為今之策賜之以錢五十萬貫貸<pc n="lb"/>
之以粟一百萬石而事足矣何則被災十萬户一户得<pc n="lb"/>
粟十石得錢五十貫下户常産之貲平日未有及此者<pc n="lb"/>
也彼得錢以完其居得粟以給其食則農得修其畎畝<pc n="lb"/>
商得治其貨賄工得利其器用閒民得轉移執事一切<pc n="lb"/>
得復其業而不失其常生之計與專待二升之粟而勢<pc n="lb"/>
                    <pb n="10b"/>
不暇他為者豈不逺哉按此法更簡而民更受實惠免<pc n="lb"/>
守候之苦而不荒本業然貸不如賑貸則取償民力或<pc n="lb"/>
有不贍而賑則難繼或來歲復有災荒將奈何則不能<pc n="lb"/>
自食者賑之能自食者貸之或平價糶之而已或曰愚<pc n="lb"/>
民多與之粟易至濫用如趙公男女異日人受二日之<pc n="lb"/>
粟又不免奔走守候之苦斟酌二者之間人給以十日<pc n="lb"/>
之粟也可其分地發粟得人任事以及僦民計傭之法<pc n="lb"/>
皆必如趙公乃無弊也<pc n="　"/>有司或有掣肘不得賑貸將<pc n="lb"/>
                    <pb n="11a"/>
奈何曰小歉平糶亦可濟大歉無賑且貸則所謂求牧<pc n="lb"/>
與芻而不得矣雖然便宜行之以一官易民命奚不可<pc n="lb"/>
之有<pc n="　"/>又按平糶必須逐日使糴葢小民之乏錢力不<pc n="lb"/>
能一日而糴數日之粟也且必計口而糴家十口者每<pc n="lb"/>
日許糴十升<hi>此須酌量各地方升斗大小</hi>使黠者不得賤糴貴糶粟<pc n="lb"/>
乃可繼然非分地多任事得人則守候之苦仍不可勝<pc n="lb"/>
言以此知趙公救災民不荒本業者於城市郊野給粟<pc n="lb"/>
之所五十有七則授民便無淹滯故也豈特憂其流亡<pc n="lb"/>
                    <pb n="11b"/>
已哉<pc n="　"/>出粟煮粥亦須多為之所使男女異處量地之<pc n="lb"/>
廣狹擇各祠廟之類大約每食以五十人為限每人與<pc n="lb"/>
一籤執籤者入俟食畢出再發籤入方無擠擁紛擾之<pc n="lb"/>
患每人許擕一器給粥多少如其意葢恐老幼有不能<pc n="lb"/>
赴者也<pc n="　"/>募富人出粟煑粥并須委富人任其事但不<pc n="lb"/>
可是日某人出粟即委之任事恐性鄙吝者有刻減之<pc n="lb"/>
弊須擇忠厚明敏者專以任之為有司者巡察各處有<pc n="lb"/>
不遑暇食之意乃得<pc n="lb"/>
                    <pb n="12a"/>
設養濟院收鰥寡孤獨及廢疾之人凡年壯非殘疾者<pc n="lb"/>
不得入有司周䘏之别男女之區酌衣食之費上司於<pc n="lb"/>
所經過之屬邑申飭有司加意存䘏富民有犯當罰者<pc n="lb"/>
罰出粟米助其養此仁政之先務也<pc n="lb"/>
若養濟院或不足居住許以近城寺院為之此紹興時<pc n="lb"/>
詔也要亦擇其閒空者可也<pc n="lb"/>
積貯倉榖以平糶收錢榖革除額外需索之弊此惠<pc n="lb"/>
民之大者痛懲蠧役刁民以息訟端嚴禁賭博游手以<pc n="lb"/>
                    <pb n="12b"/>
清盜源興學校禮賢才以厚風俗民之貧病無依者生<pc n="lb"/>
有養濟院以恤之死有義塚以瘞之此任州縣之職者<pc n="lb"/>
不容一日不盡心於其間也<pc n="lb"/>
晉陶侃嘗造船木屑竹頭皆令藏之後皆有用處綜理<pc n="lb"/>
家事不可不知此意為國用人尤不可不知此意<pc n="lb"/>
南宋趙方少從張南軒學知青陽縣時告其守曰催科<pc n="lb"/>
不擾是催科中撫字刑罰不差是刑罰中教化此語凡<pc n="lb"/>
為民牧者皆當書於座右<pc n="lb"/>
                    <pb n="13a"/>
朱子於大學或問格物章先言心之體用次身之所具<pc n="lb"/>
次身之所接然後及於天地鬼神幽明上下所謂一塵<pc n="lb"/>
之微一息之頃推類而極言之耳王姚江格亭前竹子<pc n="lb"/>
七日成病其未深讀朱子之書可知今人猶有病朱子<pc n="lb"/>
格物之說者盍取或問一書切體之<pc n="lb"/>
聞耿公定向督學南畿時池州守問朱子窮理與陽明<pc n="lb"/>
致良知之說公曰試以現在職業言之如要治民即窮<pc n="lb"/>
到獲上信友順親誠身又窮到明善均此身也必曰明<pc n="lb"/>
                    <pb n="13b"/>
善乃能誠身何也人只見此血肉之軀不惟與民物不<pc n="lb"/>
相關即父子兄弟亦常間隔能反身自窮我身我心從<pc n="lb"/>
何處生來識得渾然與物同體意思則四端萬善滿腔<pc n="lb"/>
皆是此乃所謂明善乃能誠身守曰發揮明透公蹙然<pc n="lb"/>
曰願吾輩從此省身克己使一郡民物窮簷幽谷皆得<pc n="lb"/>
其所乃為發揮耳按此段論窮理最得朱子之意如此<pc n="lb"/>
就實地作功夫講學乃不是空談<pc n="　"/>羅近溪問晉江莊<pc n="lb"/>
生云如何能出離生死曰不著近溪首肯耿公曰未也<pc n="lb"/>
                    <pb n="14a"/>
存順没寧是為出離吾人旦晝所為無愧怍則夣寐亦<pc n="lb"/>
安推此則生死可見按此亦最切實不影響<pc n="lb"/>
玩致良知三字不錯所以致良知者只在一提一喝之<pc n="lb"/>
間則入禪耳人心之靈莫不有知即良知也要必自讀<pc n="lb"/>
書以至處事接物莫不窮其理所知乃周遍而精切所<pc n="lb"/>
以能窮理者即此良知而窮理所以致良知耳此徹内<pc n="lb"/>
外之學也先提撕喚醒此心使常惺惺此主敬工夫良<pc n="lb"/>
知所以不昏昧也然非事事物物推究恰好條分縷析<pc n="lb"/>
                    <pb n="14b"/>
燦然分明安能泛應曲當乎若謂本吾良知發出自然<pc n="lb"/>
與古人不爽毫釐此非生知上哲能之乎竊恐生知上<pc n="lb"/>
哲正不自任胸臆其虚心參酌更加細密耳<pc n="lb"/>
所貴於窮理者如周禮一書見聖人治天下之法皆天<pc n="lb"/>
理之周流貫徹處在今日却須得其精意而不必盡泥<pc n="lb"/>
其法雖聖人處今日亦必有因時變通處是故致知之<pc n="lb"/>
功在窮理非抛却書冊也亦非泥著書冊也<pc n="lb"/>
夫學問之道一以貫之孝而已矣是故以父母之心為<pc n="lb"/>
                    <pb n="15a"/>
心天下無不友之兄弟由父母而上之則祖宗也以祖<pc n="lb"/>
宗之心為心天下無不和之族人由祖宗而上之則厥<pc n="lb"/>
初生民之天地也以天地之心為心天下無不愛之民<pc n="lb"/>
物至於民胞物與學問之道無以加矣要自孝之一念<pc n="lb"/>
積而充之故曰天地之性人為貴人之行莫大於孝嗚<pc n="lb"/>
呼此其所以通神明光四海而為至德要道與<pc n="lb"/>
氣昏則惰惰則益昏何以治之敬而已矣昏難治治惰<pc n="lb"/>
始所謂整齊嚴肅則心自一一則自無非僻之干如此<pc n="lb"/>
                    <pb n="15b"/>
存養乆之則天理自然明也<pc n="lb"/>
聞梁邨師云周程張朱繼絶學之傳通性命之原也若<pc n="lb"/>
漢之諸葛亮唐之宋璟狄仁傑郭子儀陸贄宋之韓范<pc n="lb"/>
司馬李綱性命之原未能洞徹而風節事業彪炳千古<pc n="lb"/>
為一代大人物者何哉以其篤於忠孝故也忠孝篤摯<pc n="lb"/>
是即本於所性所命全天地之正氣也若徒才氣用事<pc n="lb"/>
表裏不符晩節末路不如人意者多矣<pc n="lb"/>
待人貴謙恕即有事當辨論必從容善道切勿衝口而出<pc n="lb"/>
                    <pb n="16a"/>
形人之短令人不堪吾屢戒而屢犯此氣質之未變也<pc n="lb"/>
<pc n="　"/>若人有衝口而出言我之短此即是好師友虚心納<pc n="lb"/>
之返躬省之受益多矣<pc n="lb"/>
朱子生平峻潔晚歲益通明近世輕於非訕為其教不<pc n="lb"/>
便嗜慾耳然士遵依朱子雖未知道不敢踰閑或詆訶<pc n="lb"/>
詼諧之者必鮮耻多欲厭治幸亂黙懷無父無君之根<pc n="lb"/>
者也此陳幾亭云爾然幾亭生當明季覩非訕朱子之<pc n="lb"/>
害至於無父無君不歸罪陽明之作俑何耶<pc n="lb"/>
                    <pb n="16b"/>
陸稼書先生云顔子三月不違仁聖人何以知之葢即<pc n="lb"/>
於非禮勿視聽言動知之此徹内徹外之言學者得此<pc n="lb"/>
可知内外功夫非兩橛矣<pc n="lb"/>
斷一木殺一獸不以其時非孝也於此可悟孝之道無<pc n="lb"/>
所不貫<pc n="lb"/>
天下無性外之物凡身之所具耳目手足聰明恭重之<pc n="lb"/>
理皆是也凡身之所接親義序别信之道皆是也凡天<pc n="lb"/>
地盈虛消息之妙萬物生長收藏之宜皆是也其理莫<pc n="lb"/>
                    <pb n="17a"/>
不具於一心故曰性者心所具之理也朱子之論格物<pc n="lb"/>
即孟子之言知性即此可悟矣<pc n="lb"/>
或曰子言學問之道一以貫之孝而已矣與曾子之言<pc n="lb"/>
忠恕異乎同乎曰由親親推之而仁民推之而愛物即<pc n="lb"/>
恕也程子所謂擴充得去天地變化草木蕃也所以盡<pc n="lb"/>
是心而推之者即忠也<pc n="lb"/>
宋胡安定孫明復二先生皆為天下師少同學問後來<pc n="lb"/>
竟不相悅此二公器量疑皆有不足處若富鄭公因撤<pc n="lb"/>
                    <pb n="17b"/>
簾事謂韓魏公不早通之甚不滿魏公魏公却終身致<pc n="lb"/>
敬不衰此是韓之器量大于富處撤簾事魏公迎機而<pc n="lb"/>
導當事而決如何能早通於鄭公鄭公正人其量之不<pc n="lb"/>
大由理之未明信乎程子曰量由識長識高則量大也<pc n="lb"/>
太極者誠也誠之之功在敬以直内義以方外敬以直<pc n="lb"/>
内誠之源也義以方外誠斯立焉必直内乃能方外即<pc n="lb"/>
主靜之意也敬義夾持直上達天德則人極立矣<pc n="lb"/>
梁邨師論通書果而確云果即誠之通也確即誠之復<pc n="lb"/>
                    <pb n="18a"/>
也<pc n="lb"/>
親親而仁民仁民而愛物由根而幹而枝葉也忠者生<pc n="lb"/>
意之中涵也恕者生意之流貫也<pc n="lb"/>
延平先生云學問之道不在多言但黙坐澄心體認天<pc n="lb"/>
理若是雖一毫私意之發亦退聽矣乆乆用力於此庶<pc n="lb"/>
幾漸明講學始有益耳按此非廢講學也有尊德性一<pc n="lb"/>
段涵養功夫講學始有著落今人開口辨論全無黙坐<pc n="lb"/>
體認之意如此講學縱説得不錯亦只是口頭禪耳<pc n="lb"/>
                    <pb n="18b"/>
學問須自不愧屋漏中做出方是有根古今人物常變<pc n="lb"/>
始終如一者皆是這裏有功夫<pc n="lb"/>
陳白沙和龜山此日不再得詩云吾道有宗主千秋朱<pc n="lb"/>
紫陽說敬不離口示我入德方義利分兩途析之極毫<pc n="lb"/>
芒聖學信匪難要在用心臧善端日培養庶免物欲戕<pc n="lb"/>
此等語與薛胡無異然其他所論學以自然為宗不免<pc n="lb"/>
過高之弊不如薛胡之平實謹守下學上達之序也<pc n="lb"/>
白沙與趙提學書云僕年二十七始發憤從呉聘君學<pc n="lb"/>
                    <pb n="19a"/>
其於古聖賢之書葢無所不講然未知入處比歸白沙<pc n="lb"/>
專求所以用力之方日靠書冊尋之忘寢忘食者累年<pc n="lb"/>
而卒未得焉於是舍繁求約惟在靜坐乆之然後見吾<pc n="lb"/>
此心之體隱然呈露常若有物日用應酬隨吾所欲如<pc n="lb"/>
馬之御銜勒也體認物理稽諸聖訓各有頭緒來厯如<pc n="lb"/>
水之有源委也按此是白沙一生實錄質之孔門教人<pc n="lb"/>
不外博文約禮程朱標出主敬為知行之本入手功夫<pc n="lb"/>
更無他途白沙初年日靠書冊不免失之泛騖卒乃盡<pc n="lb"/>
                    <pb n="19b"/>
舉而空之專心靜坐又失之虚寂皆不可為訓也<pc n="lb"/>
七介以相見也不然則已慤三辭三讓而至不然則已<pc n="lb"/>
蹙凡禮之周詳委折不徑情而直行皆如此余見前輩<pc n="lb"/>
氣度端謹應酬多遲重審慎後生慢易輕率者反笑之<pc n="lb"/>
此風氣厚薄所由分也故曰禮之於人也猶酒之有糵<pc n="lb"/>
也君子以厚小人以薄<pc n="lb"/>
親在行禮於人稱父人或賜之則稱父拜之人子不敢<pc n="lb"/>
自專類如此<pc n="lb"/>
                    <pb n="20a"/>
靜坐中有一念未起時此喜怒哀樂未發氣象也有將<pc n="lb"/>
聖賢言語切已體認時有自省平日言行過愆時有研<pc n="lb"/>
審立身行己國計民生時此皆思誠功夫也却不可思<pc n="lb"/>
緒紛糾一事未了他事如麻又生耳葢惡念易去雜念<pc n="lb"/>
難除聖賢不言無思只言思無邪言慎思言近思言思<pc n="lb"/>
不出其位也<pc n="lb"/>
樂記人生而靜天之性也感於物而動性之欲也物至<pc n="lb"/>
知知然後好惡形焉好惡無節於内知誘於外不能反<pc n="lb"/>
                    <pb n="20b"/>
躬天理滅矣夫物之感人無窮而人之好惡無節則是<pc n="lb"/>
物至而人化物也人化物也者滅天理而窮人欲者也<pc n="lb"/>
此等精切之言與語孟等宋儒太極圖說西銘定性書<pc n="lb"/>
顔子好學論皆是發明此意<pc n="lb"/>
天高地下萬物散殊而禮制行矣流而不息合同而化<pc n="lb"/>
而樂興焉此等識見胸襟處天地間真是活潑潑地想<pc n="lb"/>
見横渠作西銘時是如此<pc n="lb"/>
心中斯須不和不樂而鄙詐之心入之矣外貌斯須<pc n="lb"/>
                    <pb n="21a"/>
不莊不敬而易慢之心入之矣此數語切體日省之可<pc n="lb"/>
以進德矣<pc n="lb"/>
有服人召之食不往大功以下既塟適人人食之其黨<pc n="lb"/>
也食之非其黨弗食也按其黨食之者非盛饌延賓也<pc n="lb"/>
余居祖喪數月後曾為人強至宴會却之不力至今負<pc n="lb"/>
疚於心<pc n="lb"/>
孝子之有湥愛者必有和氣有和氣者必有愉色有愉<pc n="lb"/>
色者必有婉容孝子如執玉如奉盈洞洞屬屬然如弗<pc n="lb"/>
                    <pb n="21b"/>
勝如將失之嚴威儼恪非所以事親也此數語須常自<pc n="lb"/>
切已體驗人莫不愛其親然愛有不深者嗜欲多則天<pc n="lb"/>
性漓故縱心任氣不和不敬以自蹈于不孝也<pc n="lb"/>
喪大記中期之喪三月既塟食肉飲酒者當指旁親伯<pc n="lb"/>
叔兄弟也又曰期終䘮不食肉不飲酒父在為母為妻<pc n="lb"/>
而不言祖父母何也方望溪先生云母與妻疑為父在<pc n="lb"/>
而屈者也故著之若祖父母不以父在為疑者也則不<pc n="lb"/>
待言矣又按食肉飲酒不與人樂之葢雖可食肉飲酒<pc n="lb"/>
                    <pb n="22a"/>
時亦家食耳斷無與宴會之理<pc n="lb"/>
執虚如執盈入虚如有人形容敬處如畫功夫至此庶<pc n="lb"/>
幾不愧屋漏也<pc n="lb"/>
表記内君子莊敬日強安肆日偸之語伊川先生每愛<pc n="lb"/>
誦之此植躬之要也其曰君子不失足於人不失色於<pc n="lb"/>
人不失口於人又曰君子不以其所能者病人不以人<pc n="lb"/>
之所不能者愧人此接物之要也又云事君難進而易<pc n="lb"/>
退緇衣云私惠不歸德君子不自留焉此出處辭受之<pc n="lb"/>
                    <pb n="22b"/>
要也<pc n="lb"/>
父有服宮中子不與於樂今人祖父母之期服雖除而<pc n="lb"/>
父有服凡宴會有音樂者不當與也若出仕他方則有<pc n="lb"/>
難拘處然不念父憂演戱娯賓則亦非孝矣<pc n="lb"/>
訪河南孫仲符于京邸見其案頭有方簡肅公文集數<pc n="lb"/>
冊葢莆田方公良永也考其生平不拜劉瑾直劾錢寧<pc n="lb"/>
退休家食不忘廟堂晚屢起用巡撫司寇以終養辭以<pc n="lb"/>
老疾辭葢一代完人也與姚江同時所學卓然不惑其<pc n="lb"/>
                    <pb n="23a"/>
作覺軒序云近世有一切簡易自立門庭者教人以瞑<pc n="lb"/>
目靜坐謂即此可以悟道而聖門格致之學顧指為破<pc n="lb"/>
碎支離究其所謂覺者茫無依據視空寂之教殆無以<pc n="lb"/>
異云云辨姚江之新學也<pc n="　"/>按舒文節公芬同姚江之<pc n="lb"/>
時而不惑其學羅整菴先生而外方舒二公其皎皎矣<pc n="lb"/>
妾母不世祭之說余得之李侍講立侯曰妾母者非庶<pc n="lb"/>
子自目其母也葢屬嫡子言也嫡子可祭妾母嫡孫不<pc n="lb"/>
祭妾祖母故曰妾母不世祭也然則庶孫自祭於其私<pc n="lb"/>
                    <pb n="23b"/>
室可也<pc n="lb"/>
宗法之難復古也如高祖之嫡子孫無後當時未有繼<pc n="lb"/>
嗣自曾祖以下四世矣祭高祖之時小宗之義何屬乎<pc n="lb"/>
立侯曰此自是曾祖一脈之嫡為小宗也於義何取曰<pc n="lb"/>
以服制承重斷之也假令高祖在嫡子孫無後曾祖一<pc n="lb"/>
脈已厯四世有不為高祖承重者乎故曰以曾祖一脈<pc n="lb"/>
之嫡為高祖小宗也方望溪先生云古未有高祖之嫡<pc n="lb"/>
子孫無後而不立繼嗣者今已厯四世無越而立繼之<pc n="lb"/>
                    <pb n="24a"/>
義權宜斷之只得如李君云云<pc n="lb"/>
虞書之精一丹書之敬義萬世論學之淵源六經四子<pc n="lb"/>
無出於此博約即精一也忠恕即敬義也大學之格致<pc n="lb"/>
誠正精一也中庸之戒懼慎獨敬義也敬以直内主一<pc n="lb"/>
也義以方外則無不精而皆協於一矣<pc n="lb"/>
鬼神者造化之迹也春夏秋冬者陰陽之迹也<pc n="lb"/>
先天圖畫出個天地位焉萬物育自在其中矣後天<pc n="lb"/>
圖畫出個四時行焉百物生自在其中矣合河師云先<pc n="lb"/>
                    <pb n="24b"/>
天乃道生天地之圖也後天乃天地生萬物之圖也<pc n="lb"/>
喜怒哀樂未發生意之中涵也發而中節生意之流貫<pc n="lb"/>
也喜與樂之生意易見聖人之怒所以懲奸而遏惡即<pc n="lb"/>
不得已殺之哀心行焉生意未嘗有間斷也<pc n="lb"/>
夫焉有所倚言心體也即未發之中也大德敦化者此<pc n="lb"/>
也肫肫其仁三句形容無倚之心體仁即生意之中涵<pc n="lb"/>
也淵淵其淵即中涵者靜而深也浩浩其天即中涵者<pc n="lb"/>
廣且大也生意中涵故天下大經皆自此流而貫之也<pc n="lb"/>
                    <pb n="25a"/>
中涵者靜而深所以立天下之大本也中涵者廣且大<pc n="lb"/>
天地之所以為化育者在是矣故曰大德敦化也<pc n="lb"/>
聖人心體無非生意中涵所謂體之一者此也親親而<pc n="lb"/>
仁民仁民而愛物皆此一以貫之也忠即生意之中涵<pc n="lb"/>
也恕即生意之流貫也然非聖人安能如此一理渾然<pc n="lb"/>
泛應曲當乎故學者必黙識體認充滿此生意隨事精<pc n="lb"/>
察而力行之至於真積力乆而有得焉然後此心洞然<pc n="lb"/>
親親仁民愛物事為節目縷析條分無非此一以貫之<pc n="lb"/>
                    <pb n="25b"/>
而已矣<pc n="lb"/>
子在川上曰逝者如斯夫不舍晝夜天地之化往者過<pc n="lb"/>
來者續無一息之停乃道體之本然也所謂道體之本<pc n="lb"/>
然者何即天地之心也天地以生物為心於穆不已無<pc n="lb"/>
非生意流貫故化育流行無一息之停聖人之心全體<pc n="lb"/>
天地生物之心此純亦不已之天德也已欲立而立人<pc n="lb"/>
已欲達而達人即此生意自然流貫故曰有天德便可<pc n="lb"/>
行王道也雖然吾心有一毫私意之萌即天命斷而不<pc n="lb"/>
                    <pb n="26a"/>
行人物隔而不通矣故又曰其要只在謹獨<pc n="lb"/>
天地以生物為心必四時行而後百物生夫百物所以<pc n="lb"/>
生者四時之變化四時所以變化者天命之不已天命<pc n="lb"/>
不已即天地生物之心之不已也聖人體天地生物日<pc n="lb"/>
用動靜皆生意之流露所謂申申夭夭者此也所謂老<pc n="lb"/>
安少懷者此也所謂仕止乆速各當其可者此也故曰予<pc n="lb"/>
欲無言又曰天何言哉四時行焉百物生焉天何言哉<pc n="lb"/>
程子謂此可謂至明白矣學者須體會得之<pc n="lb"/>
                    <pb n="26b"/>
孔顔之樂如何尋處先儒隱而不發竊思人欲盡處天<pc n="lb"/>
理流行隨處充滿無少欠闕數語可形容孔顔樂處何<pc n="lb"/>
也即此生意之盎然一心藹然四達者也所謂仁也顔<pc n="lb"/>
子心不違仁雖簞瓢陋巷不改此樂也孔子中心安仁<pc n="lb"/>
雖疏水曲肱此樂亦在其中也然則欲尋孔顔之樂亦<pc n="lb"/>
黙體吾心之生意而已矣大抵生意是聖學真種子克<pc n="lb"/>
己如耨草涵養乃灌溉培育之功由是欣欣向榮暢茂<pc n="lb"/>
條達而不容己焉孟子所謂樂則生矣此之謂也學者<pc n="lb"/>
                    <pb n="27a"/>
必有見於此實加克己涵養功夫孔顔之樂方可尋得<pc n="lb"/>
不然水流花放無非生意於我何有哉<pc n="lb"/>
釋氏以明鏡喻性所照者虚影也吾儒以穀種言性所<pc n="lb"/>
貫者生意也種一而已而所成有萬無一不與種相肖<pc n="lb"/>
者此一貫之學也儒釋之分根源在此故釋氏以大地<pc n="lb"/>
山河為幻相吾儒則親親仁民愛物此心自不容己是<pc n="lb"/>
說也本之李文貞公云<pc n="lb"/>
涵養吾一<pc n="　"/>一者不貳不雜也盖純乎天理之極無一<pc n="lb"/>
                    <pb n="27b"/>
毫人欲之私也周子所以謂一者無欲也<pc n="lb"/>
中庸章句云一者誠也純乎天理無一毫人欲之私<pc n="lb"/>
斯之謂誠<pc n="lb"/>
仁義禮智天下之道千變萬化皆由是出未發時渾然<pc n="lb"/>
無跡只是一性體此性體也以其本於天則謂之命以<pc n="lb"/>
其蘊於心則謂之德以其達於外則謂之道以其真實<pc n="lb"/>
無妄則謂之誠以其不貳不雜則謂之一以其不偏不<pc n="lb"/>
倚無過不及則謂之中以其由中發外脈絡分明則謂<pc n="lb"/>
                    <pb n="28a"/>
之理<pc n="lb"/>
朱子答彭子壽云前此文字上用力太多亦是一病葢<pc n="lb"/>
欲應事先須窮理而欲窮理又須養得心地本源虚靜<pc n="lb"/>
明澈方能察見幾微剖析煩亂而無所差錯程子所謂<pc n="lb"/>
學莫先於致知又未有致知而不在敬者正為此也按<pc n="lb"/>
此是學之嫡脈朱子得力於延平者在此向上遡之子<pc n="lb"/>
思所謂尊德性而道問學者是也<pc n="lb"/>
學之正宗由孔孟而程朱明代薛文清公純正無疵矣<pc n="lb"/>
                    <pb n="28b"/>
至其餘諸子沈潛高明之不同各有得力處亦各有偏<pc n="lb"/>
處然如胡敬齋之嚴密學者或過於拘則有之無規矩<pc n="lb"/>
之越也白沙陽明之流弊猖狂而不可收拾學術之不<pc n="lb"/>
可不慎也如此<pc n="lb"/>
每見孫夏峯論學多鶻突處如夏峯人品之高曷易及<pc n="lb"/>
哉此又在乎能自得師也大抵前人學雖有偏其得力<pc n="lb"/>
處却實有把握死生禍福不可揺奪此之謂實學<pc n="lb"/>
予近見劉静修先生河圖辨有云河圖之中宮則先天<pc n="lb"/>
                    <pb n="29a"/>
圖之所謂無極所謂太極所謂道與心者也即太極圖<pc n="lb"/>
之所謂無極而太極所謂太極本無極所謂人之所以<pc n="lb"/>
最靈者也河圖之東北陽之二生數統夫陰二成數則<pc n="lb"/>
先天圖之左方震一離兌二乾三者也即太極圖之左<pc n="lb"/>
方陽動者也其兌離之為陽中之陰即陽動中之為陰<pc n="lb"/>
靜之根也河圖之西南陰之二生數統夫陽之二成數<pc n="lb"/>
則先天圖之右方巽四坎艮五坤六者也即太極圖之<pc n="lb"/>
右方陰靜者也其坎艮之為陰中之陽即陰靜中之為<pc n="lb"/>
                    <pb n="29b"/>
陽動之根也河圖之竒偶即先天太極圖之陰陽而凡<pc n="lb"/>
陽皆乾凡陰皆坤也河圖先天太極圖之左方皆離之<pc n="lb"/>
象右方皆坎之象也是以河圖水火居南北之極先天<pc n="lb"/>
圖坎離列左右之門太極圖陽變陰合而即生水火也<pc n="lb"/>
按此於河圖先天圖太極圖可謂冰解凍釋矣<pc n="lb"/>
先儒謂孔子言性兼氣質言孟子不言氣質不盡然也<pc n="lb"/>
堯舜性之湯武反之非言氣質而何然則孟子言性善<pc n="lb"/>
亦就氣質中指其根於性而發見者言之耳氣質雖有<pc n="lb"/>
                    <pb n="30a"/>
不善無虧於性如撥雲霧即可以見青天梁邨師有云<pc n="lb"/>
程張言氣質之性未嘗不包羅于孟子書中孟子因當<pc n="lb"/>
時人心利慾錮蔽已深大聲疾呼言性善以喚醒之不<pc n="lb"/>
暇為周折語耳<pc n="lb"/>
今以性理二字分言之性體渾然析之為仁義禮智脈<pc n="lb"/>
絡分明是之謂理推之身則肅乂哲謀推之倫則親義<pc n="lb"/>
序别皆理也即皆性也復性在於循理循理在於盡分<pc n="lb"/>
葢性渾淪而理有條緒然理廣大而分更親切如孝之<pc n="lb"/>
                    <pb n="30b"/>
理無窮而吾有分内當盡之孝忠之理無窮而吾有分<pc n="lb"/>
内當盡之忠隨在盡分則理得而性無虧矣格物者格<pc n="lb"/>
此力行者行此豈待逺求哉<pc n="lb"/>
太極即所謂至善也所謂中也<pc n="lb"/>
程子云曾㸃漆雕開已見大意所謂大意者何葢對小<pc n="lb"/>
成言也如兵農禮樂可仕而仕不免安于小成㸃之異<pc n="lb"/>
撰開之未信見得聖人大本領即大學之明德新民止<pc n="lb"/>
至善也所謂見道分明者亦此也<pc n="lb"/>
                    <pb n="31a"/>
問格物致知畢竟從何處下手曰朱子或問中言之悉<pc n="lb"/>
矣今且先從讀書上格起書籍亦多十三經廿一史何<pc n="lb"/>
者不當研究今且先從朱子小學一書格起能就小學<pc n="lb"/>
一書格物以致其知則身心倫類處處著實不患乎誠<pc n="lb"/>
意正心修身齊家之無其道矣故余語成均之同志者<pc n="lb"/>
曰讀近思錄後正好著實讀小學不然言心言性終恐<pc n="lb"/>
影響無得力處<pc n="lb"/>
孔子發憤忘食是做甚功夫若只空守此心何用如此<pc n="lb"/>
                    <pb n="31b"/>
葢所謂好古敏以求之也所謂躬行君子未之有得也<pc n="lb"/>
孔子自敘自十五至七十是如何做功夫看來立也不<pc n="lb"/>
惑也知天命也耳順也不踰矩也皆是得力境界功夫<pc n="lb"/>
總在一學字知行並進功夫進得一層則得力亦進一<pc n="lb"/>
層故聖人終身上達却終身在下學中也<pc n="lb"/>
曾㸃如登樓看山曾子却步步從山麓躡上去極費了<pc n="lb"/>
力此身則已在山頂上矣<pc n="lb"/>
易言學以聚之多識前言往行以畜其德窮理盡性以<pc n="lb"/>
                    <pb n="32a"/>
至于命書言學於古訓乃有獲後世虚無寂滅者不知此<pc n="lb"/>
記誦辭章者亦不知此<pc n="lb"/>
心之性不外仁義禮智四字萬事萬物之理亦不外這<pc n="lb"/>
仁義禮智四字無内外無彼此故曰性即理也<pc n="lb"/>
余偶見一書論河圖參天兩地而倚數及用九用六參<pc n="lb"/>
伍錯綜之說曰天一天三天五是為參天地二地四是<pc n="lb"/>
為兩地倚數者五合天一為六五合地二為七五合天<pc n="lb"/>
三為八五合地四為九是九六七八之數皆倚參兩而<pc n="lb"/>
                    <pb n="32b"/>
起也圖之生數屬天者參一三五共九數此陽所以用<pc n="lb"/>
九也屬地者兩二四共六數此陰所以用六也五於圖<pc n="lb"/>
之中宮位五外一錯四為五二錯三非參伍乎綜一三<pc n="lb"/>
五成九綜二四成六九六合為十五又綜二五一成八<pc n="lb"/>
綜三四成七八七合為十五又五綜一與九五綜四與<pc n="lb"/>
六五綜三與七五綜二與八皆為十五又一綜六錯<pc n="lb"/>
八二綜七錯六三綜八錯四四綜九錯二皆為十五莫<pc n="lb"/>
非參伍也而所綜所錯之參伍分之皆為九六或七八<pc n="lb"/>
                    <pb n="33a"/>
之數豈非參伍以變錯綜其數乎通其變於蓍而竒偶<pc n="lb"/>
以分極其數於爻而剛柔以判未有外河圖而起數者<pc n="lb"/>
也<pc n="　"/>按此論自然明白確不可易此書多採先儒之說<pc n="lb"/>
而不載其名錄之以俟考<pc n="lb"/>
河圖中之十數前論未之及其論參伍錯綜亦只到九<pc n="lb"/>
止或曰十即兩五合而成也殊不盡然圖中只一五耳<pc n="lb"/>
何自而有兩五葢一二三四之數合之即為十也故六<pc n="lb"/>
七八九皆從五合一二三四而成而十即一二三四合<pc n="lb"/>
                    <pb n="33b"/>
而成此所以為成數五也生數成數叅此最明其曰天<pc n="lb"/>
一生水地六成之以是為生數成數似尚鶻突<pc n="lb"/>
易用九用六從河圖生數來一三五為九二四為六今<pc n="lb"/>
見於瞿塘來氏易注中其以八卦錯綜而成六十四卦<pc n="lb"/>
尤見造化自然之妙學易者當叅考如邵子加一倍之<pc n="lb"/>
法至四畫五畫時無名目安頓朱子謂於八卦之上又<pc n="lb"/>
加兩儀四象亦似牽強<pc n="lb"/>
来氏畫□之圖於伏羲文王卦圖之前謂此作易之<pc n="lb"/>
                    <pb n="34a"/>
原理氣象數陰陽老少往來進退常變吉㓙皆在其中<pc n="lb"/>
按此□即河圖之意河圖竒偶交互即陰中有陽陽中<pc n="lb"/>
有陰也一對二三對四六對七八對九陰陽之對待也<pc n="lb"/>
一三五七九二四六八十陰陽之流行也其内外賓主<pc n="lb"/>
之位即陰陽老少進退往來之妙也濓溪第二圖□即<pc n="lb"/>
是此□之意但濓溪是要見互為其根處此則於對待<pc n="lb"/>
中見流行自然處總皆從河圖中來<pc n="lb"/>
此□對待流行在其中互為其根之義亦在其中可謂<pc n="lb"/>
                    <pb n="34b"/>
神明於河圖者矣<pc n="lb"/>
太極理也動靜神也陰陽氣也神也者妙乎理與氣之<pc n="lb"/>
間者也微哉難言之矣<pc n="lb"/>
濓溪圖説太極動而生陽靜而生陰脱却生字不見神<pc n="lb"/>
之妙泥著生字亦不見神之妙<pc n="lb"/>
河圖之妙全在成變化而行鬼神故陰陽老少進退往<pc n="lb"/>
來俱在其中只以對待言不見流行之妙矣吾觀河圖<pc n="lb"/>
只二氣旋轉不窮也<pc n="lb"/>
                    <pb n="35a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>讀書偶記卷二<pc n="lb"/>
<pb n="35b"/>
                </p>
<p>
</p>
  </div>
<div>
<head>讀書偶記卷三</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>讀書偶記卷三<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>副都御史雷鋐撰<pc n="lb"/>
克己即所以變化氣質復禮即復性功夫葢天命之性<pc n="lb"/>
本純粹至善落到氣質則目之於色耳之於聲之類凡<pc n="lb"/>
物欲之累皆己之氣質引之是謂身之私欲也克己者<pc n="lb"/>
克去其身之私欲也此身之私欲雖克未能事事恰好便<pc n="lb"/>
是性分虧欠處禮者天則也不言理而言禮朱子所謂<pc n="lb"/>
                    <pb n="1a"/>
先王制禮原是畫出個天理與人規矩可慿據故復性<pc n="lb"/>
功夫即在日用動靜合乎禮而已<pc n="lb"/>
克己之己字即人心之私也復禮則道心為主人心聽<pc n="lb"/>
命矣但曰己曰禮皆就身上説故下以視聽言動為目<pc n="lb"/>
皆靠身上實地的功夫然非心作主宰如何非禮處能<pc n="lb"/>
克之故學者必提醒此以治其身朱子注云非至明不<pc n="lb"/>
能察其幾非至健不能致其決即惟精惟一之謂也<pc n="lb"/>
克己之至便到無我地位人只為拘於形骸之私要討<pc n="lb"/>
                    <pb n="1b"/>
便宜受用遂至徇人欲而滅天理然只言克己又恐人<pc n="lb"/>
外形骸而不知所以踐其形故又曰復禮克己復禮一<pc n="lb"/>
串説猶曰克己以復禮下文言非禮勿視聽言動克己<pc n="lb"/>
也而復禮即在其中克己復禮到盡頭處所謂聖人形<pc n="lb"/>
骸雖是人其實只一團天理矣孔子從心所欲不踰矩<pc n="lb"/>
孟子言動容周旋中禮是也<pc n="lb"/>
仲弟問敬義與知行何所屬曰敬者所以立知行之本<pc n="lb"/>
也義兼精義集義知行皆統是矣又問程子云敬以直<pc n="lb"/>
                    <pb n="2a"/>
内義以方外仁也曰聖人教仲弓出門如見大賓使民<pc n="lb"/>
如承大祭敬也己所不欲勿施於人恕也己所不欲不<pc n="lb"/>
可施於人之裁制處即義也又問敬義二字於克己復<pc n="lb"/>
禮何如曰克己不是空空克得敬勝怠義勝欲此克己<pc n="lb"/>
之實功也敬以直内而無斯須之不敬義以方外而無<pc n="lb"/>
纖毫之不義則復禮不外是矣問涵養吾一曰一者不<pc n="lb"/>
貳之名也雜則貳欲則雜故周子曰一者無欲也葢純<pc n="lb"/>
乎天理而已矣純乎天理則誠矣故朱子又曰一者誠<pc n="lb"/>
                    <pb n="2b"/>
也其涵養功夫亦不外敬義得之敬者主一無適所以<pc n="lb"/>
涵養本原固不待言義則錯綜變化裁制合宜事有萬<pc n="lb"/>
殊而無不協於一矣曾子明明為夫子之一貫下注脚<pc n="lb"/>
曰忠恕今人或乃舍却忠恕别覔一貫何也朱注聖人<pc n="lb"/>
之心一理渾然即忠也汎應曲當用各不同即恕也體<pc n="lb"/>
之一即千萬箇恕總是一箇忠也曾子説出忠恕二字<pc n="lb"/>
是信得夫子之道便是平日明明白白教學者的但夫<pc n="lb"/>
子是大本大原自然流貫出來學者須就強恕功夫造<pc n="lb"/>
                    <pb n="3a"/>
上去其實所以能強恕者即忠也是謂徹上徹下程朱<pc n="lb"/>
恐人淺看忠恕二字不見是夫子之一貫故推上天地<pc n="lb"/>
之至誠無息萬物各得其所令人融會此理白文曾子<pc n="lb"/>
口中却正就學者功夫上指㸃不如此認真便易支離<pc n="lb"/>
一字以誠言以仁言俱只是此一誠以心之實理言仁<pc n="lb"/>
以心之生理言實理即生理豈有二乎一貫二字以忠<pc n="lb"/>
恕言以敬義言以中和言以誠明言俱見得體用一原<pc n="lb"/>
處其源頭是從天命之性率性之道來聖人非有加於<pc n="lb"/>
                    <pb n="3b"/>
本分之外也<pc n="lb"/>
中庸三達德説所以行之者一也九經又説所以行之<pc n="lb"/>
者一也即一以貫之之道大德敦化小德川流溥博淵<pc n="lb"/>
泉而時出之更分明畫出箇一以貫之來<pc n="lb"/>
大學明明德功夫精一二字盡之中庸致中和功夫敬<pc n="lb"/>
義二字盡之<pc n="lb"/>
陳對初先生為少司成時一日詢及亦足以發亦字何<pc n="lb"/>
著落或舉唐荆川文愚則疑其不足以發句曰非也亦<pc n="lb"/>
                    <pb n="4a"/>
字對違字不對愚字大凡有問難則有發明囘之不違<pc n="lb"/>
疑其不足以發矣退而省其私亦足以發是他人之發<pc n="lb"/>
也以口囘之發也以身夫豈真愚也哉語氣是如此<pc n="lb"/>
顧小厓前輩云陰陽氣也一陰一陽乃道也若陰陽即<pc n="lb"/>
道非不貳矣象山與朱子辨無極辨陰陽滔滔汨汨動<pc n="lb"/>
以千言俱是強辨信通書而不信太極圖説可謂鈍矣<pc n="lb"/>
按此言令象山亦當心折<pc n="lb"/>
梁邨師嘗言儉與吝霄壤懸隔儉者薄於自奉吝者薄<pc n="lb"/>
                    <pb n="4b"/>
於待人<pc n="lb"/>
望溪師言人子居喪三年不内寢不飲酒食肉名為士<pc n="lb"/>
大夫有未能行者今既知之追悔不及却有補行之法<pc n="lb"/>
每値親忌辰之月執行一月此心隱痛如居喪時則其<pc n="lb"/>
性行必不浮薄此躬行最切要處<pc n="lb"/>
高淳張彝嘆名自超窮經篤行望溪師之執友也彝嘆<pc n="lb"/>
死師三月不入内寢或疑為過禮師曰若不如此平日<pc n="lb"/>
之交皆偽情矣<pc n="lb"/>
                    <pb n="5a"/>
朱子嘗謂吾輩於貨色兩關打不透便更無話可説此<pc n="lb"/>
須痛加深省而克治之危哉<pc n="lb"/>
凢講學之功固為切要然言語太纏繞亦徒擔擱行之<pc n="lb"/>
不力歸咎於知之未真夫知之未真容有毫釐千里之<pc n="lb"/>
謬然理欲義利之大端如黑白冰炭之判然無難知者<pc n="lb"/>
却難立得脚定其勝負消長只在一念之間朱子曰養<pc n="lb"/>
其全於未發之前察其幾於將發之際善則擴而充之<pc n="lb"/>
惡則克而去之其亦如是而已矣<pc n="lb"/>
                    <pb n="5b"/>
理之在心與在物直是徹内徹外故曰顯微無間程子<pc n="lb"/>
纔明彼即曉此之語亦不得已下彼此二字耳其實絶<pc n="lb"/>
無彼此之隔思至此不覺手舞足蹈姚江詆朱子論格<pc n="lb"/>
物為求理於外物者真面牆之見也<pc n="lb"/>
李中孚先生篤學力行近世罕比其書多汨於姚江之<pc n="lb"/>
説其畫一○下分善惡兩門分明是無善無惡心之體<pc n="lb"/>
有善有惡意之動然其自作功夫與教人入門必從改<pc n="lb"/>
過自新始豈不切實可師法乎<pc n="lb"/>
                    <pb n="6a"/>
李穆堂先生論配義與道云道與義必用氣配者當就<pc n="lb"/>
人之身心言之心之裁制為義身所踐履為道未嘗集<pc n="lb"/>
義養氣之人自反不縮嘗有心知其事之是非而不敢<pc n="lb"/>
斷者氣不足以配義也亦有心能斷其是非而身不敢<pc n="lb"/>
行者氣不足以配道也如此分配道義于氣之為用極<pc n="lb"/>
為親切<pc n="lb"/>
憶余同年友任宗丞翼聖云予私淑諸人也孟子未<pc n="lb"/>
親受業於子思私淑諸人不止一人故不著其姓名葢<pc n="lb"/>
                    <pb n="6b"/>
即本夫子焉不學之意當時如子思所傳及所聞於公<pc n="lb"/>
明儀公明高之類皆是也<pc n="lb"/>
汪堯峯魏和公皆引郫人簡氏之説辨揚雄未嘗仕莽<pc n="lb"/>
大畧謂傳言雄作符命投閣年七十一天鳳五年卒考<pc n="lb"/>
雄至西京年四十餘自成帝建始改元至天鳳五年計<pc n="lb"/>
五十年以五十合四十餘不將百年乎則傳言七十一<pc n="lb"/>
者恐誤據桓譚新論雄作甘泉賦夢腸出收而納之明<pc n="lb"/>
日遂卒成帝祀甘泉在永始四年謂雄卒是時恐亦未<pc n="lb"/>
                    <pb n="7a"/>
然就法言考之莽之號安漢公也在平帝元始間法言<pc n="lb"/>
稱漢公且云漢興二百一十載自高帝至平帝正値其<pc n="lb"/>
數則雄年七十一卒當在平帝末雄仕厯成哀平故稱<pc n="lb"/>
三世不徙官若復仕莽詎止三世哉以是知雄決無為<pc n="lb"/>
莽大夫及投閣美新之事云<pc n="　"/>余友蔡次明駁之云按<pc n="lb"/>
漢書孝成帝時客有薦雄文似相如者上方祀甘泉召<pc n="lb"/>
雄待詔承明之庭正月從上甘泉還奏甘泉賦班固贊<pc n="lb"/>
曰雄自序年四十餘自蜀來京師大司馬王音薦雄待<pc n="lb"/>
                    <pb n="7b"/>
詔歲餘奏羽獵賦幸甘泉為永始四年事長楊校獵為<pc n="lb"/>
元延二年事則雄之待詔承明當在永始三四年也雄<pc n="lb"/>
年四十餘官京師亦烏知其為四十九與四十一耶若<pc n="lb"/>
以四十一當永始四年事則天鳳五年卒適當七十一<pc n="lb"/>
歲安得從建始改元算至天鳳五年疑近百歲乎雄仕<pc n="lb"/>
厯成哀平三世不徙官非謂雄厯官止三世也且當莽<pc n="lb"/>
時雄已為大夫豈得云不徙官乎孟堅作史去雄歿纔<pc n="lb"/>
四十餘年不應錯謬如是紫陽千秋直筆特書莽大夫<pc n="lb"/>
                    <pb n="8a"/>
豈其以訛傳訛漫不詳考誣千古之是非哉桓譚新論<pc n="lb"/>
則無稽之言不足辨也<pc n="lb"/>
乙丑中秋前一日同年友陳可齋寄到方望溪師病中<pc n="lb"/>
與之札云知老生志事者莫如貫一與賢天幸兩賢並<pc n="lb"/>
為<pc n="lb"/>
聖主所特知望重自砥朂為國家擔當世教為天地保<pc n="lb"/>
䕶生民各竭力所能致以歸潔其身並告同學諸君子<pc n="lb"/>
平昔不病老生為迂闊者此札閲過即確寄貫一鋐捧<pc n="lb"/>
                    <pb n="8b"/>
讀之下寸衷傍徨唯深自愧奮誓不作一虧心之事以<pc n="lb"/>
負期望至於力小任重則當自揣分量以為進退也<pc n="lb"/>
易中先甲三日後甲三日先庚三日後庚三日諸説紛<pc n="lb"/>
紜今得之少宗伯秦味經云甲者數之首造事之端也<pc n="lb"/>
當蠱之時事已壞亂治蠱之道在於造始故取於甲先<pc n="lb"/>
三日者辛壬癸也終而將始也後三日者乙丙丁也始<pc n="lb"/>
而方新也天道循環否極復泰傳云終則有始是也中<pc n="lb"/>
爻撰震位東有甲象庚者數之過中事之更變也巽以<pc n="lb"/>
                    <pb n="9a"/>
申命行事九五位居中正事當中而當變故稱庚先三<pc n="lb"/>
日者丁戊己也數之過中而將更也後三日者辛壬癸<pc n="lb"/>
也數之已更而將極也故曰无初有終吉中爻撰兑位<pc n="lb"/>
西有庚象<pc n="lb"/>
荀子言小人之學也以為禽犢子思言妄與不若棄物<pc n="lb"/>
於溝壑伋雖貧不忍以身為溝壑我輩學問不為禽犢<pc n="lb"/>
辭受取與不以身為溝壑否正好細自推敲<pc n="lb"/>
近於同年友傅謹齋處得張楊園先生集讀之其言平<pc n="lb"/>
                    <pb n="9b"/>
正切實直接薛胡之脈先生諱履祥字考夫浙西桐鄉<pc n="lb"/>
人曾受業於劉公念臺之門生明季學術龎雜時粹然<pc n="lb"/>
一出於正陸平湖之學與之若合符節先生之言曰人<pc n="lb"/>
只為貨色名勢四字敗盡一生秉彝之良人孰無之但<pc n="lb"/>
是四者之中有一纏縛此身便不得直上須是斬截得<pc n="lb"/>
盡方得身心浩然此語尢切中學者隱微深錮之病故<pc n="lb"/>
特錄以自警<pc n="lb"/>
庸庸碌碌作公卿不如山中作村學究心中浩浩無愧<pc n="lb"/>
                    <pb n="10a"/>
怍也憶李君卜京曾貽書云窮則抗談經濟達反空言<pc n="lb"/>
性命按其事實毫無補於人世此雖以道學自命亦第<pc n="lb"/>
矯於世俗之學而己似非聖人隱居求志行義達道之<pc n="lb"/>
所為也此語真可作座右箴銘錄此以見良友規勸之<pc n="lb"/>
益<hi>李君名鎬歸化人癸卯鄉試同榜丁巳進士</hi>
                    <pc n="lb"/>
陶淵明人第知其澹然忘世沮溺一流人進之則為不<pc n="lb"/>
事二姓魯仲連一流人其曰脂我名車策我名驥千里<pc n="lb"/>
雖遥孰敢不至又曰古人惜寸陰念此使人懼其汲汲<pc n="lb"/>
                    <pb n="10b"/>
不敢自逸者何也及讀詠貧士詩曰茍得非所欽曰所<pc n="lb"/>
懼非飢寒曰朝與仁義生夕死復何求嗟乎此可以得<pc n="lb"/>
淵明之真矣<pc n="lb"/>
高忠憲公貶揭陽尉交蕭自麓先生<hi>潮陽人</hi>先生與公書<pc n="lb"/>
云工夫不密内有游思則主不一外有惰行則儀不飭<pc n="lb"/>
非敬也必須内外夾持積養深厚使此心無少閒雜斯<pc n="lb"/>
謂能一斯謂真敬先儒曰此心有些罅隙便走又曰學<pc n="lb"/>
貴含蓄深固最忌洩漏某嘗自思只用功不密洩露太<pc n="lb"/>
                    <pb n="11a"/>
蚤敬為執事論之毋若某之徒老而自悔也公嘆其語<pc n="lb"/>
語破的奉以書紳<pc n="lb"/>
戊辰五月偶讀昌黎雜著行難篇末子之言孟軻不如<pc n="lb"/>
七字刪之則立言有體文法亦悠揚不盡<pc n="lb"/>
易井改邑不改井道隨地而在也无喪无得不因人為<pc n="lb"/>
加損也往來井井任人取之而不盡也汔至亦未繘井<pc n="lb"/>
羸其瓶凶半塗而廢者是也<pc n="lb"/>
程子之言簡而該其論天地曰天地安有内外言天地<pc n="lb"/>
                    <pb n="11b"/>
之外便是不識天地也曰凡有氣莫非天凡有形莫非<pc n="lb"/>
地曰日月陰陽發見最盛處論仁曰仁者以天地萬物<pc n="lb"/>
為一體曰觀天地生物氣象曰心如穀種生之性則仁<pc n="lb"/>
也滿腔子皆惻隱之心論為學功夫曰心要在腔子裏<pc n="lb"/>
曰敬勝百邪曰主一之謂敬無適之謂一曰整齊嚴肅<pc n="lb"/>
則心自一一則自無非僻之干曰涵養須用敬進學在<pc n="lb"/>
致知曰人能克己則仰不愧俯不怍其樂可知曰無妄<pc n="lb"/>
之謂誠不欺其次也曰誠則無不敬未至於誠敬而後<pc n="lb"/>
                    <pb n="12a"/>
能誠曰有天德便可語王道其要只在謹獨論治道曰<pc n="lb"/>
人主一日之間接賢士大夫之時多親宦官宮妾之時<pc n="lb"/>
少則可以涵養氣質薰陶德性曰有關雎麟趾之意然<pc n="lb"/>
後可行周官之法度曰天地生一世人自足了一世事<pc n="lb"/>
但恨不能盡用天下之才此其不能大治曰韓信將兵<pc n="lb"/>
多多益善只是分數明論異端曰聖賢以生死為本分<pc n="lb"/>
事佛之學怕生死故説不休此等精言後世豈能出其<pc n="lb"/>
範圍哉戊辰五月十九日訪河間王仲退<hi>名之鋭時為助教</hi>於<pc n="lb"/>
                    <pb n="12b"/>
國學偶論及此因識之<pc n="lb"/>
人養心之所存則與天地相通徇身之所適則與禽獸<pc n="lb"/>
為類<pc n="lb"/>
艮其背不獲其身為忘我非忘我也廓然大公無徇己<pc n="lb"/>
之念也行其庭不見其人為忘物非忘物也物來順應<pc n="lb"/>
無徇人之念也内不徇己外不徇人私欲淨盡天理流<pc n="lb"/>
行靜亦定動亦定何咎之有<pc n="lb"/>
咸感也憧憧往來朋從爾思動而無靜也艮止也艮其<pc n="lb"/>
                    <pb n="13a"/>
限列其夤厲熏心靜而無動也動而無靜靜而無動物<pc n="lb"/>
也動而無動靜而無靜神也物則不通神妙萬物周子<pc n="lb"/>
之言至矣哉<pc n="lb"/>
己巳三月十九日病起至月餘始漸愈病中看破生死<pc n="lb"/>
關人之死如土委地何所留滯何所貪戀自病愈思之<pc n="lb"/>
此禪學也吾儒存順沒寧得正而斃必平日仰不愧天<pc n="lb"/>
俯不怍人本分倫常毫無虧欠始克全天之所以予我<pc n="lb"/>
故曾子啟手足猶曰戰戰兢兢如臨深淵如履薄冰也<pc n="lb"/>
                    <pb n="13b"/>
朱子曰今日學者所謂格物却無一個端緒只似尋物<pc n="lb"/>
去格如齊王因見牛而發不忍之心此皆端緒也便就<pc n="lb"/>
此擴充直到無一物不被其澤方是凡人各有箇見識<pc n="lb"/>
不可謂他全不知如愛親敬兄以至善惡是非之際亦<pc n="lb"/>
甚分曉但不推致充廣故其見識終只如此須是因此<pc n="lb"/>
端緒從而窮格之未見端倪發見之時且得恭敬涵養<pc n="lb"/>
有箇端倪發見直是窮格去亦不是鑿空尋物去格按<pc n="lb"/>
朱子格致補傳渾言格致功效昧者遂疑舍身心而格<pc n="lb"/>
                    <pb n="14a"/>
天下之物為支離又疑必窮盡天下之物而後知至而<pc n="lb"/>
意誠將終身無誠意之日殊不思或問中格物之本末<pc n="lb"/>
先後緩急言之鑿鑿今得此條即就善端發見處窮格<pc n="lb"/>
推究則致知誠意正心修身一路通透尤為分明無人<pc n="lb"/>
不可用力無時不可用力若尚疑格物為繁難其亦自<pc n="lb"/>
諉而自棄焉已矣<pc n="lb"/>
近見朱止泉先生答友云當應事時須靜定其心不得<pc n="lb"/>
擾亂一有煩躁意便是主心不定此最切余之病余每<pc n="lb"/>
                    <pb n="14b"/>
作札答人多草率即是煩躁因錄以自警<pc n="　"/>止泉先生<pc n="lb"/>
諱澤澐寶應人用力朱子之學歿於雍正壬子余公車<pc n="lb"/>
數過寶應而不知有先生其人也陋哉<pc n="lb"/>
子游譏子夏之門人小子有末而無本子夏答之似教<pc n="lb"/>
小子當先末而後本者其失均也天下事有本而後有<pc n="lb"/>
末教小子灑掃應對進退所以收其放心養其德性即<pc n="lb"/>
本也故朱子小學題辭曰以培其根以達其枝此安溪<pc n="lb"/>
李先生之意可謂妙矣今由朱止泉答王豐川之言思<pc n="lb"/>
                    <pb n="15a"/>
之子夏未嘗與子游辨駁本末二字只説教人有先後<pc n="lb"/>
有始卒因材造就不可躐等云爾初不粘着本末説然<pc n="lb"/>
則子夏固未嘗先末而後本也<pc n="lb"/>
小學之灑掃應對末也收其放心養其德性即本也大<pc n="lb"/>
學之誠意正心本也見之威儀文辭即末也本末原分<pc n="lb"/>
不得先後然樹必由根而幹而枝葉以小學大學分本<pc n="lb"/>
末自當以小學為本大學即由小學而擴充以極其量<pc n="lb"/>
耳<pc n="lb"/>
                    <pb n="15b"/>
孟子以仁義禮智為體惻隱羞惡辭讓是非為用朱子<pc n="lb"/>
注太極圖説又以仁與中為用義與正為體南軒累相<pc n="lb"/>
辨難今思之天之元亨利貞體也著之為春夏秋冬用<pc n="lb"/>
也就元亨利貞分之則貞下起元貞又為元之體也就<pc n="lb"/>
春夏秋冬分之冬氣斂藏而後春氣發舒冬又為春之<pc n="lb"/>
體也朱子以仁與中為用義與正為體正如春夏發舒<pc n="lb"/>
為用秋冬斂藏為體耳以靜為體以動為用程子所謂<pc n="lb"/>
不專一則不能直遂不翕聚則不能發散也<pc n="lb"/>
                    <pb n="16a"/>
必隨事隨物處置得宜而後此心安焉事物之理與心<pc n="lb"/>
之理豈有内外之分乎然必心有定主而後隨事隨物<pc n="lb"/>
處置得宜則不可不明體用之説也<pc n="　"/>朱止泉先生云<pc n="lb"/>
事物之理即至善之所在至善之所在即天命人心之<pc n="lb"/>
本然朱子生平用力格致者惟此此與安溪文貞公所<pc n="lb"/>
謂大學之格物中庸之明善孟子之知性一也皆可謂<pc n="lb"/>
破的之論<pc n="lb"/>
成得一人品未有不從刻勵中來仲退王君述安溪文<pc n="lb"/>
                    <pb n="16b"/>
貞公自言某少年時言行有大覺錯誤處深自憤恨至<pc n="lb"/>
不能解輙自取手板痛自擊撾方覺心中稍安文貞公<pc n="lb"/>
理解精融人只嘆其穎悟性成孰知其内自刻勵如此<pc n="lb"/>
然則茍且自安未有不墮落下流者矣<pc n="lb"/>
仲退又述文貞公語云不誠無物人作事纔有私欲參<pc n="lb"/>
雜作得事便減分數朱子曰人心有絲毫私欲未盡皆<pc n="lb"/>
足以敗事正為此也<pc n="lb"/>
高忠憲公疏云人心至活倐忽之間起滅萬狀未有無<pc n="lb"/>
                    <pb n="17a"/>
所事事而能懸空守之者故必觀經書以求聖賢存心<pc n="lb"/>
養性之道觀史鑑以求古今治亂興亡之原君子小人<pc n="lb"/>
立心行事之别又必時召侍臣相與講説討論以求治<pc n="lb"/>
國平天下之要如是則一日之間此心常止於義理人<pc n="lb"/>
欲不得而乘之心有所止則靜心靜則氣和氣和則喜<pc n="lb"/>
怒皆中節而刑罰不過其則此公為君上言之儒生之<pc n="lb"/>
學豈有異乎所謂觀經書以求聖賢存心養性之道觀<pc n="lb"/>
史鑑以求古今治亂興亡之原君子小人立心行事之<pc n="lb"/>
                    <pb n="17b"/>
别一也在儒生則親師取友以求修己治人之要其講<pc n="lb"/>
習討論亦一也凡此皆致知之事然非心有定主志有<pc n="lb"/>
定向能然乎用心於此而不外馳則所存自熟是涵養<pc n="lb"/>
致知分不得兩截也知之真則行之果守之固知水火<pc n="lb"/>
之不可蹈則必不蹈矣知穿窬之不可為則必不為矣<pc n="lb"/>
人固有揺奪於利害禍福之界者知之未真也知舍生<pc n="lb"/>
取義則不為利害禍福所揺奪矣是致知力行亦分不<pc n="lb"/>
得兩截也公謂人心至活倐忽之間起滅萬狀未有無<pc n="lb"/>
                    <pb n="18a"/>
所事事而能懸空守之者此尤切要之言然則公每焚<pc n="lb"/>
香靜坐坐必七日者固可不必如此懸空守之矣公疏<pc n="lb"/>
又云陛下常提此心保而勿失擴而充之每事皆然今<pc n="lb"/>
日如此即今日之堯舜也明日如此即明日之堯舜也<pc n="lb"/>
堯舜之道至易至簡言之似迂闊行之實無難我輩即<pc n="lb"/>
以責難於君者返而自責常提此心保而勿失擴而充<pc n="lb"/>
之每事皆然今日如此即今日之程朱也明日如此即<pc n="lb"/>
明日之程朱也程朱之道至切至近言之似迂闊行之<pc n="lb"/>
                    <pb n="18b"/>
實無難我輩不敢希孔子并不敢言顔孟豈不當學程<pc n="lb"/>
朱乎<pc n="lb"/>
此心之理即天地健順之理此身之氣即天地陰陽之<pc n="lb"/>
氣此形骸軀殻亦即天地之渣滓耳渣滓有盡而理氣<pc n="lb"/>
無盡是故生而必死死而必化者渣滓也理氣則與天<pc n="lb"/>
地泯然無間矣<pc n="lb"/>
後世不講學者愚不肖之不及講學者多賢智之過乃<pc n="lb"/>
知夫子言道之不明不行己舉萬世之流弊而括之矣<pc n="lb"/>
                    <pb n="19a"/>
講學不必言心言性即如弟子入則孝一章切實力行<pc n="lb"/>
下學而上達在其中矣<pc n="lb"/>
論語中罕說心字無處非心即如弟子入則孝一章非<pc n="lb"/>
心念專注能身體而力行乎後儒陸王之流弊終日説<pc n="lb"/>
心心却空了盍思以顔子之穎悟夫子只教以非禮勿<pc n="lb"/>
視聽言動此踐形也踐形所以盡性也徹上徹下徹内<pc n="lb"/>
徹外不待他求矣<pc n="lb"/>
易乾卦足包全易故文言中更互演繹不厭其詳即此<pc n="lb"/>
                    <pb n="19b"/>
見夫子韋編三絶之意<pc n="lb"/>
地以天為主妻以夫為主臣以君為主地必承天之施<pc n="lb"/>
妻必順夫之意臣必聽君之命故曰先迷後得主彖傳<pc n="lb"/>
曰後順得常文言更申之曰後得主而有常得主所以<pc n="lb"/>
順也以一身言之心君也百體必從心之令若心為形<pc n="lb"/>
役則肆欲妄行所謂先迷失道也<pc n="lb"/>
屯卦以人事言之初九如郭子儀也九五如唐肅宗也<pc n="lb"/>
肅宗必建侯如郭子儀始足以濟險其自處之時地固<pc n="lb"/>
                    <pb n="20a"/>
小貞吉大貞凶也若一旦大易明皇之人與政豈不傷<pc n="lb"/>
父之心而為大貞凶乎肅宗若有大本領必為之以漸<pc n="lb"/>
轉移於不覺使明皇心中釋然而後可<pc n="lb"/>
初九之磐桓六二之屯如邅如六三之君子幾不如舍<pc n="lb"/>
皆勿用有攸往意葢濟險不可以輕動也<pc n="lb"/>
䝉九二之包䝉納婦以尊統卑也䝉有在上者六五之<pc n="lb"/>
童䝉在臣子則不可以䝉視之故變其文曰子克家<pc n="lb"/>
六三獨不言䝉言勿用取女因九二納婦為言也若䝉<pc n="lb"/>
                    <pb n="20b"/>
則敗度敗禮不可教訓矣曰發䝉曰包䝉教者之事也<pc n="lb"/>
上九曰擊䝉古之教者所以移之郊遂也<pc n="lb"/>
凡客之自我速者我先有敬之之心不速之客出於意<pc n="lb"/>
外况三人紛至尤易生慢敬之終吉敬心無往而或失<pc n="lb"/>
以此濟險其庶㡬乎<pc n="lb"/>
世人挾好勝之心以不克訟為耻唯九二九四以剛居<pc n="lb"/>
柔乃能内斷於心甘讓於人用兵而不好勝此其義也<pc n="lb"/>
雖然既用兵矣而不好勝毋乃晚乎所以君子貴作事<pc n="lb"/>
                    <pb n="21a"/>
謀始内地之撫綏外國之控制得其人得其道則兵端<pc n="lb"/>
不作<pc n="　"/>輿尸當從程傳如晉邲之戰荀林父將中軍先<pc n="lb"/>
縠不用命以致敗績又如唐九節度之師權不歸一是<pc n="lb"/>
也若謂師徒撓敗輿尸而歸則凶而無功不待言矣<pc n="lb"/>
凡兵端必自小人開之故上六功成之日以小人勿用<pc n="lb"/>
為戒非必謂有功之小人葢古者將兵即卿大夫非如<pc n="lb"/>
後世文武分途市井勇力之夫皆得充行伍任將帥也<pc n="lb"/>
<pc n="　"/>比卦九五一爻想見王者皥皥氣象全無智取術馭<pc n="lb"/>
                    <pb n="21b"/>
之意李文貞公觀彖中言之可謂純粹精矣<pc n="　"/>比人之<pc n="lb"/>
道判在公私公則誠心相與唯賢是親斷不至於自失<pc n="lb"/>
縱或知人之難偶受人欺然吾所以交之者初無曖昧<pc n="lb"/>
之私無不可共白於天下若名利之間稍有沾滯始之<pc n="lb"/>
不慎後悔難追匪人之傷其能免乎<pc n="lb"/>
凡言復者返其本位也小畜初九之復自道九二之牽<pc n="lb"/>
復皆不輕進之意九三鋭意輕進故有説輻反目之傷<pc n="lb"/>
仕宦功名之際退步便安穩躁進之人必不足以立事<pc n="lb"/>
                    <pb n="22a"/>
六四積誠以孚於上九五推誠以孚於下故皆曰有孚<pc n="lb"/>
君臣之際離間易生故血去惕出上乃合志九五有孚<pc n="lb"/>
攣如富以其鄰則上下合德衆正一心庶不為小人所<pc n="lb"/>
間然而臣罔以寵利居成功故上九既雨既處即有征<pc n="lb"/>
凶之戒矣<pc n="　"/>履九五一爻所謂剛中正履帝位而不疚<pc n="lb"/>
者也爻辭則曰夬履貞厲傳曰夬履貞厲位正當也位<pc n="lb"/>
正當而有貞厲之戒此所謂懼以終始其要无咎也<pc n="lb"/>
凡人行事必視其所終故至上九而後曰視履考祥其旋<pc n="lb"/>
                    <pb n="22b"/>
元吉<pc n="lb"/>
泰上三爻主下交之義至上六以治極而亂為戒否上<pc n="lb"/>
三爻則不主不交之義而惓惓於撥亂反治焉此聖人<pc n="lb"/>
轉移造化之心也且泰之九三即有戒辭而否之九四<pc n="lb"/>
乃言有命從治而亂易從亂而治難此二卦精義文貞<pc n="lb"/>
公觀彖通論二書中剖洩盡矣<pc n="　"/>泰之功歸於上故曰<pc n="lb"/>
后以財成天地之道輔相天地之宜以左右民否之時<pc n="lb"/>
上無可言故曰君子以儉德避難不可榮以祿<pc n="lb"/>
                    <pb n="23a"/>
同人曰君子以類族辨物此韓信將兵多多益善只是<pc n="lb"/>
分數明也<pc n="lb"/>
大有之六五所謂柔得尊位大中而上下應之者也猶<pc n="lb"/>
恐其易而无備至上九而後曰吉无不利此與履卦同<pc n="lb"/>
義<pc n="lb"/>
謙卦皆吉辭豫卦多戒辭聖人之情見矣<pc n="lb"/>
隨卦甚難明白竊意卦以相隨取義陰隨陽正也陽隨<pc n="lb"/>
陰變也彖傳剛來下柔初九與六二相隨則變其常而<pc n="lb"/>
                    <pb n="23b"/>
陽隨陰也正剛來下柔之義故曰官有渝貞吉出門交<pc n="lb"/>
有功六二與初九可相隨者也若隨六三而失初九則<pc n="lb"/>
為係小子失丈夫小子指陰丈夫指陽六三隨九四不<pc n="lb"/>
隨六二則為係丈夫失小子故曰志舍下也九四之隨<pc n="lb"/>
九五九五與上六固結而不解皆以相隨取義也九五<pc n="lb"/>
又合剛來下柔之義<pc n="lb"/>
君父兩倫並重蠱言幹父之蠱則幹君之蠱可知雖然<pc n="lb"/>
子無不與家事臣則有不與國事故上九變其文曰不<pc n="lb"/>
                    <pb n="24a"/>
事王侯夫潔身亂倫君子所不取而樂行憂違義自各<pc n="lb"/>
有當葢不貶道以徇人故曰志可則也<pc n="lb"/>
臨十二月之卦也而即危及八月有凶八月四陰之月<pc n="lb"/>
過此則為剝矣<pc n="　"/>九二象傳未順命即君子不謂命意<pc n="lb"/>
觀九五之觀我生觀民即本諸身徵諸庶民也上九事<pc n="lb"/>
外之賢觀其生觀九五也如伊尹之於湯傅説之於高<pc n="lb"/>
宗是也志未平者未敢安然無事也<pc n="lb"/>
噬嗑九四得金矢金斷也矢直也斷而直恐失之過故<pc n="lb"/>
                    <pb n="24b"/>
必利艱貞六五得黄金黄中色斷合於中則直不待言<pc n="lb"/>
矣必曰貞厲无咎用刑之道不敢以易心處之也<pc n="lb"/>
賁卦取文飾之義而實懼文勝故六五束帛戔戔吝終<pc n="lb"/>
吉上九白賁則无咎雜卦曰賁无色也<pc n="lb"/>
剝復二卦正人心道心勝負之機也<pc n="　"/>剝至六四為切<pc n="lb"/>
近災則六五之災不待言矣而變其文曰貫魚以宮人<pc n="lb"/>
寵无不利葢即後得主之義小體從大體則變凶而吉<pc n="lb"/>
矣<pc n="　"/>禍莫大於迷復故復於上六切言之<pc n="lb"/>
                    <pb n="25a"/>
无妄剛自外來而為主於内即道心為主人心聽命也<pc n="lb"/>
凡人學問經濟忌發露太早故大畜六四六五皆以畜<pc n="lb"/>
陽為義畜極必通畜之正所以通之也<pc n="lb"/>
頥下三爻在下位為自養以求人所以皆凶上三爻在<pc n="lb"/>
上位為養人以求人所以皆吉<pc n="lb"/>
大過棟橈之時巽而説可利有攸往而亨然大象則曰<pc n="lb"/>
君子以獨立不懼遯世无悶其危行言孫之謂歟<pc n="lb"/>
坎卦六爻無一吉辭何也曰處險中得无咎焉足矣水<pc n="lb"/>
                    <pb n="25b"/>
小則不足以濟過大則有潰決之虞九五坎不盈祗既<pc n="lb"/>
平得中道也象傳曰中未大者中不自大正處險之道<pc n="lb"/>
也<pc n="lb"/>
離九三言日昃之離則六二為日中之象九四其昏夜<pc n="lb"/>
之象矣六五其復明乎而上九正重明之義<pc n="　"/>易以妄<pc n="lb"/>
動為戒故咸卦主於感而六爻仍以靜為吉戒妄動也<pc n="lb"/>
<pc n="　"/>恒卦僅九二得悔亡其餘皆不合恒義甚哉恒不易<pc n="lb"/>
言也然不恒則凶恒而以順為正如婦人亦凶則恒之<pc n="lb"/>
                    <pb n="26a"/>
為義可得矣<pc n="lb"/>
剛當位而應與時行也奚可言遯曰此所謂不以寵利<pc n="lb"/>
居成功九五嘉遯貞吉者也小利貞則不可大事當見<pc n="lb"/>
幾而作矣<pc n="lb"/>
恒九二悔亡能乆中也大壯九二貞吉以中也剛而得<pc n="lb"/>
中無往不吉<pc n="　"/>大壯九三小人用壯君子則以過剛為<pc n="lb"/>
戒罔有恃壯之心故曰君子罔也<pc n="lb"/>
晉卦柔爻皆吉仕宦而萌欲速躁進之心者當思此義<pc n="lb"/>
                    <pb n="26b"/>
<pc n="　"/>初六摧如貞吉有摧之者而自守以正也罔孚裕无<pc n="lb"/>
咎如濓溪初不見信於趙清獻是也六二愁如貞吉謂<pc n="lb"/>
心以進為愁恐任大責重而不能勝也六三衆允悔亡<pc n="lb"/>
如韓魏公初不令蘇子瞻知制誥是也<pc n="lb"/>
明夷六四一爻本義中推闡殆盡而猶曰此爻之義未<pc n="lb"/>
詳慎之至也<pc n="　"/>竊意六二爻夷於左股其傷尚淺馬壯<pc n="lb"/>
則避之速也六四謂入於左腹傷已深矣然於明夷之<pc n="lb"/>
心尚未害也惟有於出門庭逺去而已六五則義不可<pc n="lb"/>
                    <pb n="27a"/>
去如箕子之明夷所謂利艱貞也葢依本義獨上一爻<pc n="lb"/>
為闇君則其義可推而通<pc n="lb"/>
家人九五王假有家自是感格一家故曰交相愛也一<pc n="lb"/>
家皆感格有不交相愛者乎<pc n="lb"/>
睽九二則尊六五為主六五則倚九二為宗睽而不睽<pc n="lb"/>
矣六三之見上九之見皆積疑所致虚象也疑釋則睽<pc n="lb"/>
合故六三无初有終上九遇雨則吉雨者陰陽和所致<pc n="lb"/>
謂六三與上九合也故曰羣疑亡也<pc n="　"/>處睽之時无咎<pc n="lb"/>
                    <pb n="27b"/>
為幸故至上九羣疑皆亡而後曰吉蹇至上六乃有吉<pc n="lb"/>
辭義同<pc n="lb"/>
蹇卦本義甚分明觀彖中來連異解不可從<pc n="　"/>六二之<pc n="lb"/>
王臣蹇蹇與遯之六二皆身在局中者也唯有鞠躬盡<pc n="lb"/>
瘁成敗利鈍非所論也故二爻不言吉凶<pc n="　"/>解卦六五<pc n="lb"/>
有孚於小人小人亦信其不可干以私也<pc n="　"/>天下最當<pc n="lb"/>
損者在心則忿也欲也在身則疾也在家則貨殖也在<pc n="lb"/>
人則泛泛無益之友也損卦備言之矣見善則遷益也<pc n="lb"/>
                    <pb n="28a"/>
有過則改損也損正所以為益也<pc n="　"/>六二王用享于帝<pc n="lb"/>
吉帝之於王自上下下也<pc n="　"/>六三益之用凶事動心忍<pc n="lb"/>
性是也凡遇此者内積孚誠行合中道庶幾有益<pc n="　"/>損<pc n="lb"/>
下益上不必損下而自益上上九與九二同上九得臣<pc n="lb"/>
无家但得臣不以肥身保家為事所益於上大矣<pc n="　"/>損<pc n="lb"/>
上益下上九莫益之不以益下為事則悖入必悖出或<pc n="lb"/>
且擊之矣豈無愛民之心哉立心勿恒故凶<pc n="lb"/>
夬居德則忌葢施祿及下理當然耳自居為德深可忌<pc n="lb"/>
                    <pb n="28b"/>
也<pc n="　"/>夬上六无號與九二惕號反對惕號則有戎勿恤<pc n="lb"/>
无號則終有凶以一小人為不足畏如趙汝愚之於韓<pc n="lb"/>
侂胄是也<pc n="lb"/>
姤九四包无魚逺而不能制之也象傳曰无魚之凶逺<pc n="lb"/>
民也自我逺之惡得不凶<pc n="lb"/>
萃用大牲吉承王假有廟假有廟而可用大牲也利有<pc n="lb"/>
攸往承利見大人見大人而所行自利有攸往也六三<pc n="lb"/>
象傳上巽也本義無解疑此是互象六三承九四九五<pc n="lb"/>
                    <pb n="29a"/>
二爻為巽六三與上六陰柔不相應故嗟如无攸利惟<pc n="lb"/>
上巽而萃於四有相比之義往旡咎也然以下求上亦<pc n="lb"/>
小吝矣<pc n="lb"/>
升卦之義觀彖中最當詳玩與晉卦互相發明<pc n="lb"/>
處困之時唯有積誠以自靖九二之利用亨祀九五之<pc n="lb"/>
利用祭祀皆積誠之謂也困於酒食困於赤紱祿位在<pc n="lb"/>
身進退不得自如為困也九二朱紱方來在下位也九<pc n="lb"/>
五劓刖見傷於小人困於赤紱則已在尊位也<pc n="lb"/>
                    <pb n="29b"/>
井卦九五爻不言吉上六有孚元吉即終九五爻義<pc n="lb"/>
天下更變之事必人皆信服而後可行革卦盡之矣<pc n="lb"/>
大有元亨尚賢也鼎元亨養賢也觀彖之義精矣大有<pc n="lb"/>
曰順天休命鼎曰正位凝命賢為帝心所簡在能尊賢<pc n="lb"/>
則合乎天心故足以順命而凝命也<pc n="lb"/>
咸以動言艮以靜言若動而不獲其身行其庭不見其<pc n="lb"/>
人豈得无咎唯寂然不動未與物接此心退藏於密不<pc n="lb"/>
動念於一身不動念於應物是為止其所也彖傳中是<pc n="lb"/>
                    <pb n="30a"/>
以二字極分明上下敵應不相與正未與物接也<pc n="　"/>又<pc n="lb"/>
按時止則止時行則行合動靜言艮其止以下乃就艮<pc n="lb"/>
卦説此卦今熟讀彖傳覺當如是<pc n="　"/>行其庭行者人也<pc n="lb"/>
我未與之接是以不見也即不憧憧往來意<pc n="lb"/>
漸止而巽進以禮也歸妹説以動動以欲也<pc n="lb"/>
豐明以動可謂盛矣而君子以為憂故戒以勿憂而<pc n="lb"/>
勉以宜日中此與泰九三參看<pc n="lb"/>
旅以過剛為戒而過柔亦瑣瑣可耻故二五得中為貴<pc n="lb"/>
                    <pb n="30b"/>
卦莫善於既濟然彖與六爻皆有戒辭聖人之意深矣<pc n="lb"/>
<pc n="　"/>玩一既字可不思患而豫防乎與泰九三參㸔<pc n="lb"/>
未濟有可濟之道故亨然如小狐汔濟濡其尾則无攸利小<pc n="lb"/>
狐多疑不斷人而如是何足以濟乎<pc n="　"/>初六陰柔居下<pc n="lb"/>
不足以濟九二可濟而不輕濟如諸葛公必待三顧而<pc n="lb"/>
後出也六三陰柔不中正何足以濟必以剛克之故曰<pc n="lb"/>
利涉大川九四剛而不過乆必有功故曰三年有賞於<pc n="lb"/>
大國六五虚中如劉先主於孔明可謂君子之光有孚<pc n="lb"/>
                    <pb n="31a"/>
吉矣<pc n="　"/>上六濡其首為既濟而不出者戒也上九濡其<pc n="lb"/>
首為圖濟而過涉者戒也乾坤之用在水火坎離乾坤<pc n="lb"/>
之交故以既濟未濟終焉<pc n="lb"/>
<pc n="　"/>以上論易皆己巳假歸舟中讀本義心有所疑無他<pc n="lb"/>
<pc n="　"/>書參考隨筆記之中多前人説過者非敢襲為己有<pc n="lb"/>
<pc n="　"/>也易道無窮原難執一古人學與年進余年已逾艾<pc n="lb"/>
<pc n="　"/>惜哉晚矣<hi>自記</hi>
                    <pc n="lb"/>
<pc n="　"/>讀書偶記卷三<pc n="lb"/>
                    <pb n="31b"/>
卦莫善於既濟然彖與六爻皆有戒辭聖人之意深矣<pc n="lb"/>
<pc n="　"/>玩一既字可不思患而豫防乎與泰九三參㸔<pc n="lb"/>
未濟有可濟之道故亨然如小狐汔濟濡其尾則无攸利小<pc n="lb"/>
狐多疑不斷人而如是何足以濟乎<pc n="　"/>初六陰柔居下<pc n="lb"/>
不足以濟九二可濟而不輕濟如諸葛公必待三顧而<pc n="lb"/>
後出也六三陰柔不中正何足以濟必以剛克之故曰<pc n="lb"/>
利涉大川九四剛而不過乆必有功故曰三年有賞於<pc n="lb"/>
大國六五虚中如劉先主於孔明可謂君子之光有孚<pc n="lb"/>
                    <pb n="32a"/>
吉矣<pc n="　"/>上六濡其首為既濟而不出者戒也上九濡其<pc n="lb"/>
首為圖濟而過涉者戒也乾坤之用在水火坎離乾坤<pc n="lb"/>
之交故以既濟未濟終焉<pc n="lb"/>
<pc n="　"/>以上論易皆己巳假歸舟中讀本義心有所疑無他<pc n="lb"/>
<pc n="　"/>書參考隨筆記之中多前人説過者非敢襲為己有<pc n="lb"/>
<pc n="　"/>也易道無窮原難執一古人學與年進余年已逾艾<pc n="lb"/>
<pc n="　"/>惜哉晚矣<hi>自記</hi>
                    <pc n="lb"/>
<pc n="　"/>讀書偶記卷三<pc n="lb"/>
<pb n="32b"/>
                </p>
<p>
</p>
  </div>
        </body>
</text>
</TEI>