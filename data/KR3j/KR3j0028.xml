<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蘇氏演義巻上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>蘇氏演義巻上<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>蘇鶚<pc n="　"/>撰<pc n="lb"/>
風者告也號也河圖記曰風者天地之使乃告號令耳<pc n="lb"/>
凡風動則蟲生故風字從虫<pc n="lb"/>
雪者脱也如物之雪脱又曰屑也釋名曰綏也水下遇<pc n="lb"/>
寒而綏綏然下也<pc n="lb"/>
堯禪位於舜舜復禪位於禹經史稱其聖徳汲冢竹書<pc n="lb"/>
乃云堯禪位後為舜王之而相州湯隂縣遂有堯城舜<pc n="lb"/>
                    <pb n="1a"/>
禪位後為禹王之而任昉云朝歌有獄基為禹置虞舜<pc n="lb"/>
之宫劉子𤣥引竹書以為摭實非也夫堯舜夏禹聖人<pc n="lb"/>
也以禪代為盛徳後聖仰而傚之凡善惡必書謂之良<pc n="lb"/>
史湯武王聖人也湯放桀於南巢武王伐紂伯夷叔齊<pc n="lb"/>
不食周粟而經史不為之諱則豈獨諱舜禹之事而反<pc n="lb"/>
褒之乎知小説者之為濫矣盖堯之耄舜功之髙舜之<pc n="lb"/>
耄禹功之髙耄者必怠於政事功髙者人心之所歸聖<pc n="lb"/>
人知進退存亡之道將以副天下人之心不得不禪其位<pc n="lb"/>
                    <pb n="1b"/>
也後儒意以為簒奪而取禪代之名如曹孟徳司馬仲<pc n="lb"/>
逹之流則不然也既退之後無視事無聽政必處數十<pc n="lb"/>
畆之宫數雉之城以兵衛䕶之將奉其舊君也而後人<pc n="lb"/>
覩其餘址不以為聖人避燥濕居退休之所遂謂之堯<pc n="lb"/>
城舜宫若舜為禹王又安得南廵乎述異記云會稽山<pc n="lb"/>
有虞舜廵狩䑓下有望陵祠帝舜南廵𦵏于九疑民為<pc n="lb"/>
立祠又云湘水去岸三十里有相思宫望帝䑓昔舜南<pc n="lb"/>
廵狩而没葬于蒼梧之野堯二女娥皇女英追之不及<pc n="lb"/>
                    <pb n="2a"/>
相與慟哭淚下沾竹悉成斑文又禹遷舜于蒼梧皆非<pc n="lb"/>
稽古之談若有遷徙之事必有鴆毒之患則安得終于<pc n="lb"/>
夀考<pc n="lb"/>
春秋左傳載豢龍氏事至今曹州定陶城東北三十里<pc n="lb"/>
尚有豢龍氏池其村亦有土基古老傳云豢龍池者飲<pc n="lb"/>
馬池也櫪者槽櫪也即今以内廏為飛龍乃豢龍之義<pc n="lb"/>
也<pc n="lb"/>
歴山有六一河中二齊州三兾州四濮州雷澤又其二<pc n="lb"/>
                    <pb n="2b"/>
不聞又云畊之與漁宜皆在雷澤史記注云歴山在河<pc n="lb"/>
東雷澤今屬濟隂然則舜之耕不在此眀矣演義云歴<pc n="lb"/>
山其二不聞豈此山乃其一耶梁江文通題歴山詩云<pc n="lb"/>
愁生白露日思起秋風年落葉下楚水别鶴噪吳田嶂<pc n="lb"/>
氣隂不極日色虧半天酒至情蕭瑟凴尊還憫然文通<pc n="lb"/>
會稽永興人所題乃此山也<hi>按此條自史記注以下係施宿會稽志中語永樂大</hi>
                    <pc n="lb"/>
<hi>典聨屬于蘇氏演義之後殊為舛誤今演義原本别無可考姑仍其舊</hi>
                    <pc n="lb"/>
史記云禹娶于塗山氏今塗山有四一者會稽二者渝<pc n="lb"/>
                    <pb n="3a"/>
州即巴南舊江州是也亦置禹廟於其間三者濠州亦<pc n="lb"/>
置禹廟酈道元水經云周穆古廟誤為塗山禹廟左傳<pc n="lb"/>
注云塗山在夀春東北即此是也其山有鯀禹啟三廟<pc n="lb"/>
又有五諸侯城四者文字音義云嵞山古之國名夏禹<pc n="lb"/>
娶之今宣州當塗縣也此嵞山既為古侯國禹娶之則<pc n="lb"/>
宜矣據禹之蹤跡所在會稽最多昔禹會塗山執玉帛<pc n="lb"/>
者萬國防風氏後至禹誅之其身長三丈其後得骨節<pc n="lb"/>
而專車言滿一車也述異記云至今南中有防風氏人<pc n="lb"/>
                    <pb n="3b"/>
皆長大越俗祭防風神奏防風古樂截竹長三尺吹之<pc n="lb"/>
音如狗嘷三人被髪而舞於庭<hi>按此下語氣未完恐有割裂</hi>
                    <pc n="lb"/>
晉地里志云蒲坂有雷首山伯夷叔齊所居故曰首陽<pc n="lb"/>
山又隴西地名首陽東有鳥䑕山亦謂之首陽山又杜<pc n="lb"/>
預云登邢山山上有塜制作甚儉云鄭大夫祭仲塜或<pc n="lb"/>
云子産塜東向新鄭城又言洛陽之東首陽山之南有<pc n="lb"/>
小山西瞻宫闕北望夷齊因以洛水圓石為墓象邢山<pc n="lb"/>
之葬焉杜元凱阮嗣宗愽學君子固不應以誤名首陽<pc n="lb"/>
                    <pb n="4a"/>
耳魏文帝陵於首陽即此是也論語注以蒲坂者為是<pc n="lb"/>
恐亦誤也今洛陽石橋店東十里已来大道之北當髙<pc n="lb"/>
山山巔有一塜乃杜預塜也首陽北望正與河陽城相<pc n="lb"/>
對北去河陽二十餘里<pc n="lb"/>
今濮州有偃朱城一云丹朱城學者又云舜偃塞丹朱<pc n="lb"/>
之所遂謂之偃朱城誤也盖舜禪位之後築城以為丹<pc n="lb"/>
朱偃息湯沐之地實非偃塞之義劉子𤣥又引竹書云<pc n="lb"/>
舜簒堯位立丹朱城俄又奪之皆非也丹朱之有城如<pc n="lb"/>
                    <pb n="4b"/>
周封禄父㣲子之義盖為二王之後也<pc n="lb"/>
媪陵媪者婦人之美稱媪陵在汴州陳留縣東北即漢<pc n="lb"/>
髙祖母陵也髙祖之祖曰豐公其妻夣赤鳥若龍戱已<pc n="lb"/>
而生太上皇名執嘉執嘉媪是為昭靈后名含始逰洛<pc n="lb"/>
陽池有玉鷄銜赤珠出刻曰玊英天以此命含始吞之<pc n="lb"/>
後又夢與神遇遂生髙祖豐公妻及太公媪傳紀俱未<pc n="lb"/>
見其姓時俗不識媪字誤為温婆陵其陵之東有昏城<pc n="lb"/>
焉古老相傳其城非人工所築乃因鬼功而成謂之昏<pc n="lb"/>
                    <pb n="5a"/>
城又有蛟龍村附于昏城即可騐降龍之地也且漢祖<pc n="lb"/>
稱唐堯之後劉累之子孫自秦徙魏自魏徙梁自梁徙<pc n="lb"/>
豐陳留乃大梁也即媪遇赤龍于昏城豈非居梁之時<pc n="lb"/>
逰洛之日而過此耶其後昭靈崩復葬于梁可騐降龍<pc n="lb"/>
之地又云媪乃梁之人髙祖生于豐長于沛太上皇本<pc n="lb"/>
東西南北人也今豐縣有龍霧橋豐人又謂媪遇龍之<pc n="lb"/>
所即未必然也今豐縣有漢祖廟云本漢祖降生之宅<pc n="lb"/>
其廟最靈邑人乃敬事之酈道元水經云媪遇戰而亡<pc n="lb"/>
                    <pb n="5b"/>
其後招䰟葬之有赤龍于水沐浴其身而後入于椁内<pc n="lb"/>
道元云昏城者秦始皇東逰至此值昏霧不散迷失道<pc n="lb"/>
路遂謂之昏城乃誤説也其東北接故濟陽縣後漢世<pc n="lb"/>
祖父為濟陽令生世祖其年嘉禾合穟故名之為秀媪<pc n="lb"/>
既遇龍于昏城而生髙祖秀復生濟陽地土之靈若是<pc n="lb"/>
耶<pc n="lb"/>
陳留圖經云漢封張良為留侯陳留是也今縣遂置留<pc n="lb"/>
侯廟此乃誤耳漢祖與功臣起豐沛間所封多不忘于<pc n="lb"/>
                    <pb n="6a"/>
舊地即今滕縣東有留侯廟是舊留地封子房之處漢<pc n="lb"/>
紀云髙祖遇張良于留即是此也<pc n="lb"/>
紫塞秦築長城土色皆紫漢塞亦然故稱紫塞焉丹徼<pc n="lb"/>
南方土色赤故稱丹徼為南方之極也塞者塞也所以<pc n="lb"/>
擁塞邊境也徼者繞也所以繞遮邊境使不得侵中國<pc n="lb"/>
也<hi>按此條又見古今注</hi>
                    <pc n="lb"/>
今長安城北故漢城中咸宜宫前有石麟大中八年宣<pc n="lb"/>
宗逰于北城覩石麟臆前有八分書字遣近臣摹之曰<pc n="lb"/>
                    <pb n="6b"/>
大夏真興二年陽平公造石麟時俗呼為石馬大誤也<pc n="lb"/>
陽平公赫連勃勃之子宋髙祖破姚泓遣其子義真留<pc n="lb"/>
守於長安而後復為勃勃破之遂以陽平公鎮其地咸<pc n="lb"/>
宜宫亦漢制也<pc n="lb"/>
沈釀者鄭𢎞為靈帝文鄉嗇夫行官入京洛未至宿一<pc n="lb"/>
埭埭名沈釀于埭逢故舊友人四顧荒郊村落絶逺酤<pc n="lb"/>
酒無處情抱不伸乃以錢投水中勸酬飲盡多酣暢皆<pc n="lb"/>
得大醉因便名為沈釀川明旦分首而去𢎞仕至尚書<pc n="lb"/>
                    <pb n="7a"/>
省者省也謂省察天下簿書之所蔡邕獨㫁省者本號<pc n="lb"/>
禁中言門户有職不得入也漢孝元皇后父大司馬平<pc n="lb"/>
陽侯名禁因是避之改為省中<pc n="lb"/>
縣者懸也謂懸賦税户口法令以示於下民大篆縣字<pc n="lb"/>
從□<hi>音梟</hi>從系者斷罪人之首倒懸謂之梟即是古文□<pc n="lb"/>
<hi>音首</hi>字倒書也上三短畫象人髪下象頭面之形今人多<pc n="lb"/>
用此<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字系字上一古文爪<hi>測絞反</hi>下字從於糸爪者手<pc n="lb"/>
也又從於糸皆從懸繫之貌古文懸字無從心者後𨽻<pc n="lb"/>
                    <pb n="7b"/>
文始相傳用<pc n="lb"/>
坊者方也言人所在里為方方者正也曲者詰曲也古<pc n="lb"/>
文匚<hi>音方</hi>□<hi>音曲</hi>字象方物曲物之形又曰方類也易曰方<pc n="lb"/>
以類聚居者必求其類夫以藥術為方者亦以同類之<pc n="lb"/>
物成乎方也今方字從土盖𨽻文欲强别白遂不惜於<pc n="lb"/>
文繁耳篆文方字尚如此作<pc n="lb"/>
周禮云二十五家為社各樹其土所宜木今村墅間多<pc n="lb"/>
以大樹為社樹盖此始也<pc n="lb"/>
                    <pb n="8a"/>
寺者司也官有所司存釋名曰寺者嗣也謂官曹相嗣<pc n="lb"/>
續其中非也許慎云篆文□<hi>音字</hi>字從㞢從寸言寺者掌<pc n="lb"/>
法度之所□者手之象謂如手持尺寸以度其典章耳<pc n="lb"/>
佛寺為寺亦佛祠也祠者祀也祭祀之義也<pc n="lb"/>
觀者樓觀也又曰觀<hi>平聲</hi>可以於其上望焉亦曰觀者謂<pc n="lb"/>
屋宇之壯觀古毎門樹兩觀於其前所以標表宫門也<pc n="lb"/>
闕者缺也門觀也出於門両旁中間有道遂謂之闕盖<pc n="lb"/>
門觀者闕於中間也<pc n="lb"/>
                    <pb n="8b"/>
屋者具也謂具世人寢興之所又曰止也息止之處或<pc n="lb"/>
問愚曰屋舍皆人所居屋何由從尸舍何由從吉凶吉<pc n="lb"/>
不同何也對曰屋非凶耳且尸者施也説文曰如人宴<pc n="lb"/>
息弛其手足又云施設興居之具則不謂於屍柩耳又<pc n="lb"/>
云掌也言屋室為人之掌可以依歸焉尸字以象屋室<pc n="lb"/>
之形若以便為尸柩即不可也如尼居履等字從尸則<pc n="lb"/>
又豈皆凶意也<pc n="lb"/>
苑者園也援也謂墻之圍園者也白虎通云苑囿在東<pc n="lb"/>
                    <pb n="9a"/>
方盖生養萬物之處今漢諸苑在舊長安城北煬帝築<pc n="lb"/>
東都西都為放螢苑皆不取其東也<pc n="lb"/>
垣者援也人所依以為援衞也<hi>案此條見古今注</hi>
                    <pc n="lb"/>
鈎欄漢成帝顧成廟有三玉鼎二真金爐槐樹悉為扶<pc n="lb"/>
老鈎欄畫飛雲龍角於其上也<hi>案此條亦見古今注</hi>
                    <pc n="lb"/>
蚩者海獸也漢武帝作柏梁殿有上䟽者云蚩尾水之<pc n="lb"/>
精能辟火災可置之堂殿今人多作鴟字見其吻如䲭鳶<pc n="lb"/>
遂呼之為䲭吻顔之推亦作此䲭劉孝孫事始作此蚩尾既<pc n="lb"/>
                    <pb n="9b"/>
是水獸作蚩尤之蚩是也蚩尤銅頭鐵額牛角牛耳獸之形<pc n="lb"/>
也作䲭鳶字即少意義<hi>案漢以宫殿多災術者言天上有魚號䲭星宜為其像冠於屋</hi>
                    <pc n="lb"/>
<hi>以禳之唐以來寺觀殿宇尚有為魚形尾指上者不知何時易名䲭吻状亦不類魚尾見張師政倦逰雜録</hi>
                    <pc n="lb"/>
程雅問董仲舒曰何謂三王對曰三王三明也<hi>按古今注曰程</hi>
                    <pc n="lb"/>
<hi>雅問董仲舒曰何謂三皇五帝對曰三皇三才也五帝五常也三王三明也五霸五嶽也此本但存一條疑大</hi>
                    <pc n="lb"/>
<hi>典割裂編之而又有遺脱也</hi>
                    <pc n="lb"/>
進士者可進受爵禄者也王制曰大樂正論造士之秀<pc n="lb"/>
者以告于王而升諸司馬曰進士造士者成士也能習<pc n="lb"/>
                    <pb n="10a"/>
禮而成其士也樂正者掌國子之教今之祭酒司業也<pc n="lb"/>
司馬者夏卿主正官也黄帝時常光為大司馬掌建邦<pc n="lb"/>
之九法尚書云司馬統六師平邦國大樂正以造士之<pc n="lb"/>
秀者移居於司馬司馬以進士之賢者然後使官爵之<pc n="lb"/>
故王制又云論進士之賢者以告于王而定論言各置<pc n="lb"/>
其所長也論定然後官之任官然後爵之位定然後禄<pc n="lb"/>
之夫秀才茂才孝㢘之科其來尚矣漢之秀才對策故<pc n="lb"/>
武帝有策秀才文孝㢘者孝悌㢘讓也學行俱至始得<pc n="lb"/>
                    <pb n="10b"/>
舉孝㢘漢朝顯重此科後漢尚書令左雄欲限年四十<pc n="lb"/>
已上方可舉察胡廣駮之茂材異行者不拘年限又東<pc n="lb"/>
漢法雄舉胡廣孝㢘京師試章奏為天下第一自吳魏<pc n="lb"/>
晉皆以郡舉孝㢘察秀才故州郡長史别駕皆赴舉察<pc n="lb"/>
漢朝又懸四科取士一曰徳行髙妙二曰通經學三曰<pc n="lb"/>
法令四曰剛毅多畧近代以諸科取士者甚多武徳四<pc n="lb"/>
年復置秀才進士兩科秀才試策進士試詩賦其後秀<pc n="lb"/>
才合為進士一科<pc n="lb"/>
                    <pb n="11a"/>
伍伯一伍之伯也五人曰伍五長曰伯故稱伍伯一曰<pc n="lb"/>
户伯漢制兵吏五人一户一竈置一伯故云户伯亦名<pc n="lb"/>
火伯以為一竈之掌也漢諸公行則户伯率其伍以導<pc n="lb"/>
引也古兵士服韋弁今户伯服赤幘纁衣素裳韎弁古<pc n="lb"/>
之遺法也<hi>此條見古今注</hi>
                    <pc n="lb"/>
俗呼外舅為泰山一云古詩言結根太山阿謂結姻親<pc n="lb"/>
故也一云泰者髙廣之貌可以依倚也今人咸云安如<pc n="lb"/>
泰山亦是取廣大之意耳開元中封東岳後各賜緋時<pc n="lb"/>
                    <pb n="11b"/>
人因謂泰山緋又道經中有泰山丈人丈人者長也周<pc n="lb"/>
制八寸為尺人長一丈曰丈夫即今人八尺是也夫者<pc n="lb"/>
男子之美稱亦曰壯也大也從也許慎云篆文夫作□<pc n="lb"/>
上畫象冠簮之貌下從大象人之形也<pc n="lb"/>
母者乳也篆文□<hi>音女</hi>字加二短畫謂之□<hi>音母</hi>二短畫象<pc n="lb"/>
雙乳之形遂云無乳曰女有乳曰母皆類人之形許慎<pc n="lb"/>
又云二畫短或象懐姙者則何必象雙乳乎乃誤説也<pc n="lb"/>
蒼史篇女曰嬰男曰兒嬰者盈盈也女之貌也又嬰字<pc n="lb"/>
                    <pb n="12a"/>
從賏<hi>音嬰</hi>賏者貝也寶貝瓔珞之類盖女子之飾也兒者<pc n="lb"/>
嬬<hi>音儒</hi>也謂嬰兒嬬嬬然輸輸然㓜弱之象也亦曰孺子<pc n="lb"/>
與嬬同義籕文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字從囟<hi>音信</hi>從人象小兒頭囟之未合<pc n="lb"/>
又云□<hi>音信</hi>字又有作此者𨽻文多作此䪿<hi>音信</hi>今見篆書<pc n="lb"/>
兒字往往從而此大誤也而字説文象人顋頰之毛又<pc n="lb"/>
有髠者古人剃眉鬚之刑剃眉鬚者刑中最輕者也謂<pc n="lb"/>
而字却為面字㸃畫不繁而可成也如人剃眉鬚眉鬚<pc n="lb"/>
復生面復全也司馬遷答任少卿書云其次鬄毛髪嬰<pc n="lb"/>
                    <pb n="12b"/>
金鐡受辱髠刑則剃毛髪有類於而之形也今用而字<pc n="lb"/>
者不過於語助而已<pc n="lb"/>
俗呼奴為邦今人以奴為家人也凡邦家二字多相連<pc n="lb"/>
而用時人欲諱家人之名但呼為邦而已盖取用於下<pc n="lb"/>
字者也又云僕者皆奴僕也但論語云邦君樹塞門樹<pc n="lb"/>
屏也不言君但言邦此皆委曲避就之意也又今奴拜<pc n="lb"/>
多不全其禮邦字從半拜因以此呼之説文曰奴者古<pc n="lb"/>
之罪人也婢者卑也奴者徒也徒役卑賤之義古之㚢<pc n="lb"/>
                    <pb n="13a"/>
字文從人邉作女周禮云男子入姧罪𨽻女子入姧舂<pc n="lb"/>
槀盖謂此也<pc n="lb"/>
婚姻之禮坐女於馬鞍之側或謂此北人尚乗鞍馬之<pc n="lb"/>
義夫鞍者安也欲其安穏同載者也酉陽雜俎云今士<pc n="lb"/>
大夫家婚禮新婦乗馬鞍悉北朝之餘風也今娶婦家<pc n="lb"/>
新人入門跨馬鞍此盖其始也<pc n="lb"/>
風流者態度之貌風者風味風䂓風格流者傳也行也<pc n="lb"/>
謂有風可以為法度有味可以流傳於後人遂謂之風<pc n="lb"/>
                    <pb n="13b"/>
流<pc n="lb"/>
醋大者一云鄭州東有醋溝多士流所居因謂之醋大<pc n="lb"/>
一云作此措字言其舉措之踈謂之措大此二説恐未<pc n="lb"/>
當醋大者或有擡肩拱臂攅眉蹙目以為姿態如人食<pc n="lb"/>
酸醋之貌故謂之醋大大者廣也長也篆文□象人之<pc n="lb"/>
形<hi>按資暇集醋大言峭醋冠四民之首一説衣裳儼然有不可犯之色犯必有騐比於醋而更騐一説新鄭</hi>
                    <pc n="lb"/>
<hi>有貧士以駝負醋巡邑而賣邑人指其醋駝而號之又云鄭州東有醋溝多甲族以甲乙叙之曰醋大四説皆</hi>
                    <pc n="lb"/>
<hi>非言其能舉措大事也</hi>
                    <pc n="lb"/>
                    <pb n="14a"/>
藝者蓺也毛詩云蓺之言種蒔也今以人藴蓄其能謂<pc n="lb"/>
之藝者如百榖之有種也從草從執謂執持苖稼之實<pc n="lb"/>
以散種也今之藝字又從云云者詞語之氣而有所云<pc n="lb"/>
也能者獸也許慎云熊之類字亦象獸之形其足佀鹿<pc n="lb"/>
能獸堅中故稱賢能而強壯者為能傑也今人以多藝者<pc n="lb"/>
謂之藝能盖慕此名耳任昉云堯使鯀治洪水不能其<pc n="lb"/>
任遂誅鯀於塗山化黄能入于羽泉鯀禹之父後會稽<pc n="lb"/>
人祭禹廟不用熊曰遊羽泉之化也爾雅又云三足鼈<pc n="lb"/>
                    <pb n="14b"/>
謂之能<hi>奴來反</hi>盖出水為熊入水為能<hi>奴登反</hi>冬化為雉春<pc n="lb"/>
化為虵謂無不能也<pc n="lb"/>
從容者踟蹰容與之貌即從<hi>讀與舂同</hi>容是也學記云善待<pc n="lb"/>
問者如撞鐘叩之小者則小鳴叩之大者則大鳴待其從<pc n="lb"/>
容然後盡其聲謂善問學者必待盡其詞理委曲之意<pc n="lb"/>
即更問答如撞鐘之聲以待盡其從容虚徐杳褭來去<pc n="lb"/>
之音也禮記正義云謂舂擊以聲之形容言鐘之為體<pc n="lb"/>
必待其擊者毎一舂為一容然後盡其聲如善答問者待<pc n="lb"/>
                    <pb n="15a"/>
其一問然後乃盡其義理今人言從容者盖自此也從<pc n="lb"/>
讀為舂<hi>士恭反</hi>盖後人以其本作從<hi>疾容反</hi>遂相傳而呼之<pc n="lb"/>
狼狽者事之乖舛也狼者豺也狽者狼之類神異經云<pc n="lb"/>
狽無前足一云前足短不能自行附狼背而行如水母<pc n="lb"/>
之有蝦也若狼為巨獸或獵人逐之而逸即狽墜于地<pc n="lb"/>
不能取濟遂為衆工所獲失狼之背故謂之狼狽狽字<pc n="lb"/>
者形聲也犬獸也貝者背也以狽附于狼背遂犬邉作<pc n="lb"/>
貝貝者北海之介蟲陸居為焱在水名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>凢貨賄之字<pc n="lb"/>
                    <pb n="15b"/>
皆從貝者盖古之貨也篆文象介蟲之形即玳瑁之類<pc n="lb"/>
也<pc n="lb"/>
滑稽者誹諧也滑者渾也謂物之圓轉若戲㺯之不定<pc n="lb"/>
稽者考也寔也言一有誹諧戯弄之言二有稽寔之理<pc n="lb"/>
漢書東方朔滑稽是也<pc n="lb"/>
婁羅者幹辦集事之稱世曰婁敬甘羅非也<hi>按自此以下三條從</hi>
                    <pc n="lb"/>
<hi>曽慥類説補入</hi>
                    <pc n="lb"/>
龍鍾者不昌熾不翹舉貌如䰐鬖拉搭解縱之類<pc n="lb"/>
                    <pb n="16a"/>
拉䬃者與龍鍾繿縷之義畧同<pc n="lb"/>
漢書注乾没兩字云得利曰乾失利曰沒盖務於穿鑿<pc n="lb"/>
不欲淺近荒俗之意解之殊不知道理之所未當且乾<pc n="lb"/>
沒之義如陸沉之義陸沉者因陸沉之水又曰陸地而<pc n="lb"/>
沉不待在於水中也乾沒者言乾在于地沒在于水貨<pc n="lb"/>
殖之事或在于陸地或沒于水又言物之極不利者乾<pc n="lb"/>
地而沒不特沉於江湖也故謂之乾沒魏志傅嘏云恪<pc n="lb"/>
心不傾根不竭本寄命洪流自取於乾沒乎裴松之注<pc n="lb"/>
                    <pb n="16b"/>
漢書注云得利為乾失利為沒於理未解乃云乾者乾<pc n="lb"/>
燥也不取其乾燥反沉沒之也<pc n="lb"/>
毛詩小旻章云築室于道謀<hi>句</hi>是用不潰于成注云潰遂<pc n="lb"/>
也箋云如當道築室得人與謀所謂路人意不同故不<pc n="lb"/>
得成遂也昔慕容垂訪苻堅伐晉亦引此語令堅不用<pc n="lb"/>
廣訪朝臣以亂聖慮今俗云當道造屋三年不成是由此也<pc n="lb"/>
俗又云問路不行詩云如彼行邁謀是用不得於道是也<pc n="lb"/>
古之神人有獬豸獻聖帝帝問何食曰廌草廌字從豸<pc n="lb"/>
                    <pb n="17a"/>
盖因豸所食爾今又以薦字為廌字未知自何始<pc n="lb"/>
也篆文□象獸有角尾四足之形若為薦進之字則<pc n="lb"/>
無意義豸為廌乃謂同用古文灋字從豸從水非<pc n="lb"/>
從薦也謂法律之正遂從于豸法律之平遂從于水<pc n="lb"/>
即廌豸明矣<pc n="lb"/>
臭者氣之揔名從自從犬篆文㞱<hi>音自</hi>字象口鼻之形從<pc n="lb"/>
犬者謂犬能尋臭而知其路後人依違撰造遂從自下<pc n="lb"/>
作死實非稽古之制也只如田夫民為農百念為憂更<pc n="lb"/>
                    <pb n="17b"/>
生為甦兩隻為雙神蟲為蠶眀王為聖不見為覓美色<pc n="lb"/>
為艷□王為國文字為學如此之字皆後魏時流俗所<pc n="lb"/>
撰學者之所不用<hi>按顔之推云蕭子雲改易字體邵陵王頗行偽字前上為草能傍作□之</hi>
                    <pc n="lb"/>
<hi>類是也至為一字惟見數㸃或妄斟酌逐便轉移北朝喪亂之餘書跡猥陋甚於江南乃以百念為憂言反為</hi>
                    <pc n="lb"/>
<hi>變不用為罷追來為歸更生為蘇先又為老如此非一徧滿經傳</hi>
                    <pc n="lb"/>
獲字從犬謂獵有所獲也<pc n="lb"/>
陸法言著切韻時俗不曉其韻之清濁皆以法言為呉<pc n="lb"/>
人而為呉音也且唐韻序云隋開皇初儀同劉臻等八<pc n="lb"/>
                    <pb n="18a"/>
人詣法言論音韻曰呉楚則多傷輕淺燕趙則多傷重<pc n="lb"/>
濁秦隴則去聲為入梁益則平聲似去此盖研窮正聲<pc n="lb"/>
削去紕繆也豈獨取方言鄉音而已哉洎孫愐等論音<pc n="lb"/>
韻者二十餘家皆以法言為首出薛道衡隋朝之碩儒<pc n="lb"/>
與法言同時嘗與論音韻則豈呉越之音而能服四方<pc n="lb"/>
之名人乎盖陸氏者本江南之大姓時人皆以法言為<pc n="lb"/>
士龍士衡之族此大誤也法言本代北人世為部落大<pc n="lb"/>
人號步陸孤氏後魏孝文帝改為陸氏及遷都洛陽乃<pc n="lb"/>
                    <pb n="18b"/>
下令曰從我入洛陽皆以河南洛陽為望也當北朝號<pc n="lb"/>
四姓穆奚于皆位極三公比漢朝金張許史兼賀婁蔚<pc n="lb"/>
謂之八族後魏征西將軍東平王陸俟生頽歸騏驎馥<pc n="lb"/>
皆相繼為黄門侍郎驎孫爽隋中書舍人生法言正言<pc n="lb"/>
正言隋朝承務郎<pc n="lb"/>
日重光月重輪羣臣為漢眀帝作也眀帝為太子樂人<pc n="lb"/>
作歌詩四章以賛太子之徳一曰日重光二曰月重輪<pc n="lb"/>
三曰星重暉四曰海重潤漢末喪亂後二章亡舊說云<pc n="lb"/>
                    <pb n="19a"/>
天子之徳光眀如日䂓輪如月衆暉如星霑潤如海太<pc n="lb"/>
子皆比徳焉故云重也<hi>以下六條皆見古今注</hi>
                    <pc n="lb"/>
淮南王淮南小山之作也王服食求仙遍禮方士遂與<pc n="lb"/>
八公相擕俱亡莫知所徃小山之徒思戀不已乃作淮<pc n="lb"/>
南王之曲焉<pc n="lb"/>
呉趨曲呉人以歌其地也<pc n="lb"/>
平陵東翟義門人所作也王莽殺義義門人作歌以悲<pc n="lb"/>
之<pc n="lb"/>
                    <pb n="19b"/>
武溪深乃馬援為征南之所作也援門生爰寄生善吹<pc n="lb"/>
笛援作歌以和之名曰武溪深其曲曰滔滔武溪一何<pc n="lb"/>
深鳥飛不度獸不能臨嗟哉武溪多毒淫<pc n="lb"/>
箜篌引朝鮮津卒霍里子髙妻麗玉所作也子髙晨起<pc n="lb"/>
刺船而櫂有一白首狂人被髪提壺亂河流而渡其妻<pc n="lb"/>
隨呼止之不及遂墮河水死於是援箜篌而鼓之作公<pc n="lb"/>
無渡河之曲聲甚悽愴曲終自投河而死霍里子髙還<pc n="lb"/>
以其聲語妻麗玉玉傷之乃引箜篌而寫其聲聞者莫<pc n="lb"/>
                    <pb n="20a"/>
不墮淚飲泣焉麗玉以其曲傳隣女麗容名之曰箜篌<pc n="lb"/>
引焉<pc n="lb"/>
易曰龜為卜䇿為筮周禮云玉瓦原三兆皆灼龜之文<pc n="lb"/>
如玉瓦原坼裂之文也古文卜<hi>音卜</hi>字象龜支兆之文卜<pc n="lb"/>
法云大曰兆旁出文曰支支者如草木有枝葉俗云十<pc n="lb"/>
字不全為卜大謬爾梁川子曰□者鑚龜之聲卜者攴<pc n="lb"/>
<hi>普木反</hi>許慎云攴者小擊之音從□下從又篆文攴字作<pc n="lb"/>
攴象右手之形即是以手擊物成聲也凡子日不卜者<pc n="lb"/>
                    <pb n="20b"/>
謂龜為𤣥武之精𤣥武水神子為本王之日盖不敢鑚<pc n="lb"/>
灼之或為不筮者非也古文□篆文龜二皆龜俱象其<pc n="lb"/>
形大戴禮云甲蟲三百六十神龜為之長説苑云靈龜<pc n="lb"/>
五色似金似玉背隂向陽上髙象天下平法地栁氏龜<pc n="lb"/>
經云龜一千二百嵗可卜天地之終始天子之龜一尺<pc n="lb"/>
二寸諸侯之龜八寸大夫之龜六寸士之龜四寸其龜<pc n="lb"/>
有紫靈者公羊云有青純者碧靈者又千嵗青髯者出<pc n="lb"/>
於蔡地有金線者甲間皆如金線縈絡有千里路端直<pc n="lb"/>
                    <pb n="21a"/>
者光明通瑩如金玉者已上皆神龜卜必有靈所以龜<pc n="lb"/>
經云欲得知龜聖但看千里徑欲得知龜神視骨如白<pc n="lb"/>
銀欲得龜語質其色黄如日欲得龜有靈其色乃帯青<pc n="lb"/>
又龜中有王其形尤小扵常龜巢蓮者遊扵葉之上者<pc n="lb"/>
得非王乎其千里路取端直千里路前上乂文下徹第<pc n="lb"/>
一横文不偏曲者是為王也雖千百無一二矣或為人<pc n="lb"/>
得之而衆龜悉從焉得者寳藏之不可施於鑚灼毎卜<pc n="lb"/>
則置扵諸龜間以祝之而諸龜皆有靈其腹下豎文謂<pc n="lb"/>
                    <pb n="21b"/>
之千里路五行支兆之文悉以千里路為凖也凡文頭<pc n="lb"/>
上向千里路下向外者為金兆也文頭上向外下向千<pc n="lb"/>
里路者為火兆也豎為木兆平為土兆下垂而細者為<pc n="lb"/>
水兆夫金兆之長者為良金堅剛短者為鉛錫柔鈍火<pc n="lb"/>
兆之長者為光明炳煥短者為煨燼炲煤木兆之長者<pc n="lb"/>
為舟檝林木短者為槎枿枯朽土兆之長者為山陵墟<pc n="lb"/>
阜短者為泥滓塵垢水兆之長者為江海淮河短者為<pc n="lb"/>
洼涔隂淺昔楚元君夢人披髮而告曰予為清江使河<pc n="lb"/>
                    <pb n="22a"/>
伯漁者豫且得予元君乃訪豫且且以白龜五尺獻於<pc n="lb"/>
元君元君得之將捨之衛平請刳之以卜七十鑚無遺<pc n="lb"/>
䇿不能免刳膓之患如是者智有所不知神有所不及<pc n="lb"/>
也史記曰神龜出江水中廬江郡嵗將生龜尺二寸者<pc n="lb"/>
二十枚輸之大官以吉日刳取其甲千嵗乃尺二寸也<pc n="lb"/>
筮者蓍蒿之屬生千嵗而生百莖易以為數天子之蓍<pc n="lb"/>
九尺諸侯之蓍七尺大夫五尺士三尺蓍生滿百莖者<pc n="lb"/>
其上有雲覆之其下龜守之將筮於易者必操其易蓍<pc n="lb"/>
                    <pb n="22b"/>
五十易云大衍之數五十其用四十有九衍者天地之<pc n="lb"/>
數所賴者五十也四十有九數之極也其一不用者以<pc n="lb"/>
不用為用葢天地之心也天地之本者天地以大靜無<pc n="lb"/>
為為本其一不用者乃大靜之義故復卦云復其見天<pc n="lb"/>
地之心乎王輔嗣注云天地雖大富有萬物雷動風行<pc n="lb"/>
運化萬變寂然至无是為本矣分而為二以象两挂一<pc n="lb"/>
以象三才揲之以象四時四揲之以成其爻繫辭云成<pc n="lb"/>
天下之亹亹者莫大於蓍龜古文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字盖從竹從巫也<pc n="lb"/>
                    <pb n="23a"/>
竹者筮之類巫者舞也舞以降神謂之巫巫字象舉两<pc n="lb"/>
袂而舞者也<pc n="lb"/>
                    <pb n="23b"/>
蘓氏演義巻上考證<pc n="lb"/>
第一頁前五行<pc n="　"/>釋名曰綏也綏綏然下也原本俱訛<pc n="lb"/>
<pc n="　"/>作緩今改正<pc n="lb"/>
第五頁前四行<pc n="　"/>執嘉原本訛作執喜今據沈約宋書<pc n="lb"/>
<pc n="　"/>符瑞志改正<pc n="lb"/>
第七頁前一行<pc n="　"/>案晉書載記赫連勃勃以宫殿大成<pc n="lb"/>
<pc n="　"/>改元真興原本訛作直興今据晉書改正<pc n="lb"/>
十三頁後一行<pc n="　"/>罪𨽻原本訛作罹𨽻今據周禮改正<pc n="lb"/>
                    <pb n="24a"/>
十四頁後二行<pc n="　"/>藝從草從埶非從執也蘓氏之説恐<pc n="lb"/>
<pc n="　"/>誤<pc n="lb"/>
<pb n="24b"/>
                </p>
<p>
</p>
  </div>
<div>
                <head>蘇氏演義卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>蘇氏演義卷下<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>唐<pc n="　"/>蘇鶚<pc n="　"/>撰<pc n="lb"/>
急就篇曰以竹為書牒謂之簡釋名云簡者編也可編<pc n="lb"/>
錄記事而已又曰簡者略也言竹牒之單者将以簡略<pc n="lb"/>
其事盖平板之類耳<pc n="lb"/>
牘者讀也以尺二寸之木為之簡又獨也言單獨而用<pc n="lb"/>
也既可書而讀誦又執以見於尊者形類今之笏但不<pc n="lb"/>
剉其角荀恱漢紀云武帝與單于書以尺一牘辭曰<pc n="lb"/>
                    <pb n="1a"/>
皇帝敬問單于單于報以尺二牘印封皆大字辭曰天地<pc n="lb"/>
所生日月所置匈奴大單于敬問漢皇帝是也<pc n="lb"/>
牋者編也古者書紀其事以竹木編次而為之與此箋<pc n="lb"/>
同義古文或從前或從木又曰薦也謂書其事皆可薦<pc n="lb"/>
進於尊者南朝上太子以牋<pc n="lb"/>
表者白也言其情旨表白於外也傳曰下言於上曰表<pc n="lb"/>
表者本裳上之衣表字從毛下作衣蓋古者以羽皮為<pc n="lb"/>
焉論語云當暑袗絺綌必表而出之言非私便之服表<pc n="lb"/>
                    <pb n="1b"/>
者衣上之衣今之言表啓者蓋披露於外也<pc n="lb"/>
檄者告誓之流史記注云檄者皎也辭理皎然令知我<pc n="lb"/>
意非也顔師古注急就篇曰以木為書長三尺曰檄檄<pc n="lb"/>
者激也以詞㫖慷慨發動之意又曰檄激也陳琳檄魏<pc n="lb"/>
武帝祖君彦檄隋煬帝皆此類焉戰國䇿曰張儀檄楚<pc n="lb"/>
而始得名<pc n="lb"/>
誥者告也言布告王者之令使四方聞之今言告身受<pc n="lb"/>
其告令也<pc n="lb"/>
                    <pb n="2a"/>
觚者稜也學書之牘或以記事削木為之其形或六面<pc n="lb"/>
或八面面面皆可書以有稜角遂謂之觚今或呼小兒<pc n="lb"/>
學書簡為觚木文選又云操觚進牘急就篇云竒觚與<pc n="lb"/>
衆異皆此義耳或云觚者筆類誤也班固賦曰上觚稜<pc n="lb"/>
而栖金爵此乃闕角者也文字音義云觚者酒器受二<pc n="lb"/>
升論語注禮器一升曰爵三升曰觚為筆者誤也<pc n="lb"/>
論衡曰斷木為槧釋名曰槧者漸也板長三尺者也可<pc n="lb"/>
以書紀其事漸者言當書漸漸而長也鉛槧者鈆黄之<pc n="lb"/>
                    <pb n="2b"/>
用塗改其字故謂之鉛槧<pc n="lb"/>
程雅問曰堯設誹謗之木何也答曰今之華表木也以<pc n="lb"/>
横木交柱頭狀若花也形似桔橰大路交衢悉施焉或<pc n="lb"/>
謂之表木以表王者納諌也亦以表識衢路秦乃除之<pc n="lb"/>
漢始復修焉今西京謂之交午木<hi>按此條見古今注</hi>
                    <pc n="lb"/>
五明扇舜作也舜廣開視聽求賢為輔故作秦漢公卿<pc n="lb"/>
士大夫皆得用之魏晉以後非乗輿不得用矣<hi>按此條見古今</hi>
                    <pc n="lb"/>
<hi>注</hi>
                    <pc n="lb"/>
                    <pb n="3a"/>
鹵者鼓也簿者部也謂鼓駕成於部伍者也古文□<hi>音鹵</hi>
                    <pc n="lb"/>
字象鹽田之形安定有鹵縣蓋西方之鹹地也鹵字與<pc n="lb"/>
西字上文同類蔡邕獨斷云鹵簿以備大駕他不常用<pc n="lb"/>
古文□<hi>音西</hi>字亦有如是作者<pc n="lb"/>
五輅衡上金雀者朱鳥也口銜鈴鈎謂鑾所謂和鑾也<pc n="lb"/>
<hi>按原本脱此五字据古今注校増</hi>禮云行前朱雀或謂朱鳥者鸞鳥也<pc n="lb"/>
前有鸞鳥故謂之鸞鸞口銜鈴故謂之鸞鈴今或為<pc n="lb"/>
鑾事一而義異也<hi>按此條見古今注</hi>
                    <pc n="lb"/>
                    <pb n="3b"/>
金斧黄鉞也三代通制用之以斷斬今以金斧黄鉞為乗<pc n="lb"/>
輿之飾武王以黄鉞斬紂頭故王者以為戒大将軍出<pc n="lb"/>
征特加黄鉞者以銅為之以黄金塗刃及柄不得純金<pc n="lb"/>
也得賜黄鉞則斬持節将也<hi>按此條見古今注</hi>
                    <pc n="lb"/>
鍠秦制也今乗輿諸公王妃主通建焉<hi>按古今注云秦始皇改鐵鉞作</hi>
                    <pc n="lb"/>
<hi>鍠</hi>
                    <pc n="lb"/>
鐵斧𤣥鉞也諸公王得建之太公以𤣥鉞斬妲己故婦<pc n="lb"/>
人以為戒漢制諸公亦建𤣥鉞以太公秉之助武王斷<pc n="lb"/>
                    <pb n="4a"/>
斬故為諸公之飾焉<hi>按古今注連上金斧為一條而句亦小異</hi>
                    <pc n="lb"/>
節者操也瑞信也謂持節必盡人臣之節操耳又曰制<pc n="lb"/>
也言使臣仗節制置於四方節之始制三禮義宗曰長<pc n="lb"/>
一尺二寸春秋握節而死者蓋此節也秦漢已還易之<pc n="lb"/>
旌幢之形其制漸長數尺餘出使之臣節盛於碧油囊<pc n="lb"/>
令啓路者雙持於馬上天子之命節制於閫外也及高<pc n="lb"/>
宗改刺史為節度使漢蘇武陷匈奴中十九年長執漢<pc n="lb"/>
節據此豈能長大乎古文□<hi>音節</hi>字盖象古之節有符合<pc n="lb"/>
                    <pb n="4b"/>
之象印篆文□字從爪<hi>則絞反</hi>從巴印者信也爪者手也<pc n="lb"/>
謂執政之所持古之諸侯裂地而封皆佩所封之印其<pc n="lb"/>
當代位者皆傳所司之印則古者持節類於持印夫守國<pc n="lb"/>
者用玊節守都鄙者用角節使山國者用虎節使土國<pc n="lb"/>
者用人節使澤國者用龍節關用符節貨賄用璽節道路<pc n="lb"/>
用旌節此皆節之等制也三禮義宗云天子以圭為節<pc n="lb"/>
天子大圭尺有二寸以四鎮之山為飾也尺二寸者法<pc n="lb"/>
十二辰也上公鎮桓圭九寸侯鎮信圭七寸子鎮穀圭<pc n="lb"/>
                    <pb n="5a"/>
五寸男鎮蒲圭五寸凢諸侯之圭璧各依其命數大小<pc n="lb"/>
也謂之鎮者皆受之於天子以為瑞信鎮撫國家也皆<pc n="lb"/>
謂之命圭者言皆受命而得故朝覲宗遇則執焉夫瑞<pc n="lb"/>
節者有五種一曰鎮圭二曰牙璋三曰穀圭四曰琬圭<pc n="lb"/>
五曰剡圭鄭𤣥云邦節者有五種用之鎮圭以鎮守邦<pc n="lb"/>
國牙璋以起軍旅牙齒也是兵之象穀圭則用和歡聘<pc n="lb"/>
女也上飾禾稼之象琬圭無鋒角象文徳也以治徳結<pc n="lb"/>
好用之剡圭有鋒芒象傷害征伐誅討也諸侯使大夫<pc n="lb"/>
                    <pb n="5b"/>
來聘執以命事故使為瑞節凢天子諸侯之使節尺有<pc n="lb"/>
二寸有金節玉節玉節為瑞節行事之時所執以徵召<pc n="lb"/>
四方者也金節者道路所持以為信也人龍虎三節皆<pc n="lb"/>
以金鑄之使卿大夫聘於諸侯乃為行道所執之信則<pc n="lb"/>
非行事之時瑞節也故鄭𤣥云鎮圭玉節琬圭之徒但<pc n="lb"/>
云使者之瑞節鎮圭琬圭之屬是也二者使節龍虎人<pc n="lb"/>
形是也三者符節旌節管節是也夫云道路用旌節關<pc n="lb"/>
門用符節都鄙用管節皆以竹為之商由市者即司市<pc n="lb"/>
                    <pb n="6a"/>
者與符節古者買符之關終軍棄繻皆節之類也<pc n="lb"/>
牛亨問冕旒以繁露者何荅曰綴玉而下重如繁露也<pc n="lb"/>
<hi>按此條見古今注綴玉而下句古今注作綴珠垂下</hi>
                    <pc n="lb"/>
今人以朱衣為朱紱乃大誤也夫紱者必也韠者蔽也<pc n="lb"/>
鄭𤣥云太古蔽膝之象冕服謂之紱其他謂之韠皆以<pc n="lb"/>
韋為之故曰蔽韋韠也急就篇云襌<hi>音單</hi>衣蔽膝也顔師<pc n="lb"/>
古注云亦謂之襜詩云赤韍在膝之服徐廣車服儀制<pc n="lb"/>
曰古者韍今之蔽膝也明堂位曰有虞氏始服韍鄭云<pc n="lb"/>
                    <pb n="6b"/>
韍冕服之蔽舜始作也以尊祭服昔先王食鳥獸之肉<pc n="lb"/>
衣其羽皮而韍字遂從于韋韋者皮也春秋正義云戰<pc n="lb"/>
國時以韍非兵飾乃去之漢明帝復制韍用赤皮魏晉<pc n="lb"/>
以還易之以絺紗韍字遂有從糸者古文芾<hi>音紱</hi>一從市<pc n="lb"/>
象市有連帶之形說文云天子朱紱諸侯赤紱大夫葱<pc n="lb"/>
衡士無紱有帢<hi>音夾又音祫</hi>帢字從市市或從韋𨽻書從巾<pc n="lb"/>
非正也夫缺四角謂之帢帢者合也言蔽合於兩膝之<pc n="lb"/>
之間韍者謂於膝前紱以為蔽然紱既古之祭服其制<pc n="lb"/>
                    <pb n="7a"/>
度止於皮蔽膝者也玉藻云韠下廣二尺上廣一尺長<pc n="lb"/>
三尺韠者紱也今盖扵袍上圓領小袖本類胡服即趙<pc n="lb"/>
武靈王好著胡服是始也後周武帝始令袍下加襴北<pc n="lb"/>
齊主好衣朱衣婁太后崩高湛不肯去朱袍衣素服是<pc n="lb"/>
也隋朝公卿多好著黄袍武徳四年制令二品衣紫五<pc n="lb"/>
品衣緋絳衣綠袍與紱制大相類明矣<pc n="lb"/>
漢舊制乗輿黄赤綬四采黄赤縹紺淳黄為圭長二丈<pc n="lb"/>
九尺九寸五首諸侯王赤綬四采赤黄縹紺淳赤圭長<pc n="lb"/>
                    <pb n="7b"/>
二丈一尺三百首太皇太后皇后皆與乗輿同長公主<pc n="lb"/>
天子貴人與諸侯王同綬者所加也諸國貴人相國皆<pc n="lb"/>
緑綬三采綠紫紺淳綠圭長二丈一尺二百四十首公<pc n="lb"/>
侯将軍紫綬二采紫白淳紫圭長一丈七尺百八十首<pc n="lb"/>
公主封君服紫綬九卿中二千石二千石青綬三采青<pc n="lb"/>
白紅淳青圭長一丈七尺百二十首自青綬以上縌皆<pc n="lb"/>
長三尺二寸與綬同采而首半之<hi>按此條見古今注</hi>
                    <pc n="lb"/>
縌者古珮璲也佩綬相迎授故曰縌紫綬以上縌綬之<pc n="lb"/>
                    <pb n="8a"/>
間得施玉環止玉玦云千石六百石黒綬三采青赤紺<pc n="lb"/>
純青圭長一丈六尺八十首四百石五百石長同三百<pc n="lb"/>
石二百石黄綬一采淳黄圭長一丈五尺六十首自黑<pc n="lb"/>
綬以下縌皆長三尺與綬同采而首半之百石青紺綬<pc n="lb"/>
一采婉轉繆織織長一丈二尺凡先合單紡為一系四<pc n="lb"/>
系為一扶五扶為一首五首成一丈文采淳為一圭首<pc n="lb"/>
多者系細首少者系麤皆廣一尺六寸也漢末䘮亂玊<pc n="lb"/>
佩之法絶而不傳魏侍中王粲識古佩法始更制焉<hi>按此</hi>
                    <pc n="lb"/>
                    <pb n="8b"/>
<hi>條見古今注</hi>
                    <pc n="lb"/>
孔頴達引考工記云大圭長三尺天子服之是天子珽<pc n="lb"/>
長三尺也許慎云圭者上圓下方法天地也公執桓圭<pc n="lb"/>
九寸侯執信圭伯執躬圭皆七寸子執穀璧男執蒲璧<pc n="lb"/>
皆五寸笏度長短之異復與今制不同<hi>隋書禮儀志禮圖云笏長二尺</hi>
                    <pc n="lb"/>
<hi>有二寸中博二寸其殺六分去一</hi>
                    <pc n="lb"/>
青囊所以盛印也奏劾者則以青布嚢盛印於前示奉<pc n="lb"/>
王法而行也非奏劾日則以青繒為囊盛印於後也謂<pc n="lb"/>
                    <pb n="9a"/>
奏劾尚質直故用布非奏劾日尚文明故用繒自晉朝<pc n="lb"/>
以來劾奏之官専以印居前非劾奏之官専以印居後<pc n="lb"/>
<hi>按此條見古今注</hi>
                    <pc n="lb"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魏武帝所製也初以軍中服之輕便又作五色<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以<pc n="lb"/>
表方面也<hi>按此條見古今注</hi>
                    <pc n="lb"/>
貂蟬胡服也貂者取其有文采而不炳煥外柔易而内<pc n="lb"/>
剛勁也蟬者取其清虚識變也在位者有文而不自耀有<pc n="lb"/>
武而不示人清虚自牧識時而動也<hi>按此條見古今注</hi>
                    <pc n="lb"/>
                    <pb n="9b"/>
兩漢京兆河南尹及執金吾司𨽻校尉皆使人導引傳<pc n="lb"/>
呼使行者止坐者起四人皆持角弓違者則射之有乗<pc n="lb"/>
高窺瞰者亦射之魏晉設角弓而不用焉<hi>按原本并上為一條据古今注改正</hi>
                    <pc n="lb"/>
牛亨問曰自古有書契已來便應有筆世稱蒙恬造筆<pc n="lb"/>
何也荅曰蒙恬始造即秦筆耳以枯木為管鹿毛為柱<pc n="lb"/>
羊毛為被所謂蒼毫非兔毫竹管也<pc n="lb"/>
又問彤管何也荅曰彤者赤漆耳史官載事故以彤管<pc n="lb"/>
用赤心記事也詩静女篇静女其孌貽我彤管<pc n="lb"/>
                    <pb n="10a"/>
孫興公問曰世稱黄帝鍊丹於鑿硯山乃得仙乗龍上<pc n="lb"/>
天羣臣援龍鬚鬚墜而生草曰龍鬚有之乎荅曰無也<pc n="lb"/>
有龍鬚草一名縉雲草世人為之妄傳至如今有虎鬚<pc n="lb"/>
草江東亦織以為席號曰西王母席可復是西王母乗<pc n="lb"/>
虎而墮其鬚也<hi>按牛亨問曰至此三條原本并作一條文復訛錯今据古今注校正</hi>
                    <pc n="lb"/>
天子赦天下必䜿以雞以其有五德風雨如晦鷄鳴不<pc n="lb"/>
已取其告令之象金者鷄之飾也又以鷄屬西方金之<pc n="lb"/>
位厯象云鷄星動即有赦<pc n="lb"/>
                    <pb n="10b"/>
陽燧以銅為之形如鏡照物則影倒向日則火生以艾<pc n="lb"/>
承之則得火也<hi>此條見古今注</hi>
                    <pc n="lb"/>
魏武帝以瑪瑙石為馬勒硨磲為酒椀<hi>此條見古今注</hi>
                    <pc n="lb"/>
孫權時名舸為赤馬言如馬之走陸也又以舟名馳馬<pc n="lb"/>
<hi>此條見古今注</hi>
                    <pc n="lb"/>
北齊楊愔字遵彥為吏部尚書昔嘗遭厄履危一餐之<pc n="lb"/>
惠酬荅甚厚性命之讎赦而不問及典選取士多以言<pc n="lb"/>
貌恩舊時致謗言有選人魯漫漢自言猥賤獨不見識<pc n="lb"/>
                    <pb n="11a"/>
愔曰卿前日在光子思坊騎秃尾草驢以方扇障面見<pc n="lb"/>
我不下云何不識因調曰名以定體漫漢名不虚竟不<pc n="lb"/>
為選用今俗以惡於己者謂何處見不下驢蓋始於此<pc n="lb"/>
也<pc n="lb"/>
侯白字君素魏郡鄴人始舉秀才隋朝頗見貴重博聞<pc n="lb"/>
多知諧謔辯論應對不窮人皆恱之或買酒饌求其言<pc n="lb"/>
論必啓齒發題解頥而返所在觀之如市越公甚加禮<pc n="lb"/>
重文帝命侍從以備顧問撰酒律笑林人皆傳錄<pc n="lb"/>
                    <pb n="11b"/>
魏文帝宫人絶寵者有莫瓊樹薛夜來陳尚衣<hi>按陳字古今注作田</hi>
                    <pc n="lb"/>
段巧笑四人日夕在側瓊樹乃製蟬鬢縹緲如蟬翼故<pc n="lb"/>
曰蟬鬢巧笑始作錦衣綵履紫粉拂面尚衣能歌舞夜<pc n="lb"/>
來善為衣裳一時冠絶<hi>按原本作隋文帝誤今改正</hi>
                    <pc n="lb"/>
順宗時南海貢竒女盧眉娘年十四能于一尺綃上綉<pc n="lb"/>
法華經七卷字如粟米㸃畫分明細于毛髮又作飛仙<pc n="lb"/>
蓋以絲一縷分為三縷染成五采於掌中結為<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>蓋五<pc n="lb"/>
重中有十洲三島天人玉女臺殿麟鳯之象而外列執<pc n="lb"/>
                    <pb n="12a"/>
幢奉節之童亦不啻千數其蓋濶一丈秤之無三數兩<pc n="lb"/>
自煎靈香膏敷之則糺硬不斷上歎其工謂之神助因<pc n="lb"/>
令止于宫中毎日食胡麻飯二三合至元和中憲宗嘉<pc n="lb"/>
其聰慧賜金鳯鐶以束其腕眉娘不願住宫中度以黄<pc n="lb"/>
冠賜號逍遙及後神遷香氣滿室弟子将𦵏舉棺覺輕<pc n="lb"/>
即撤其蓋惟有偶屨而已後入海人往往見乗紫雲逰<pc n="lb"/>
于海上羅浮處士李象先作盧逍遙傳<hi>按此條本見杜陽雜編此書更</hi>
                    <pc n="lb"/>
<hi>不互載别條恐永樂大典誤編入演義也今姑存之</hi>
                    <pc n="lb"/>
                    <pb n="12b"/>
近代學者著張虬鬚傳頗行於世乃云隋末䘮亂李靖<pc n="lb"/>
與張虬鬚同詣太原尋天子氣及謁見太宗知是真主<pc n="lb"/>
<hi>按此條原本尚有别文今刪去存此數語</hi>
                    <pc n="lb"/>
六醜圖云北齊徐之才家貧割所居門外地以養親忽<pc n="lb"/>
賔客會中有言徐六賣却門前地之才第六也盧思道<pc n="lb"/>
恐辱之才乃止之曰不用道時人遂因之用言成戲而<pc n="lb"/>
今酒令名徐六者蓋此始也<pc n="lb"/>
烏孫國有青田核莫測其樹實之形至中國者但得其<pc n="lb"/>
                    <pb n="13a"/>
核耳得清水則有酒味出如醇美好酒核大如五六升<pc n="lb"/>
瓠空之以盛水俄而成酒劉章時得二核集賔客設之<pc n="lb"/>
常供二十人飲一核盡一核所盛已復中飲飲盡隨更<pc n="lb"/>
注水旋盡成不可久置久則苦而不可飲名曰青田壺<pc n="lb"/>
<hi>按此條見古今注</hi>
                    <pc n="lb"/>
今人以酒巡匝為婪尾又云婪貪也謂處于座末得酒<pc n="lb"/>
為貪婪<pc n="lb"/>
金陵記江南計吏止於傳舍間及時就路以馬殘草㵼<pc n="lb"/>
                    <pb n="13b"/>
於井中而謂已無再過之期不久復由此飲遂為昔時<pc n="lb"/>
莝刺㗋死後人戒之曰千里井不瀉莝杜詩畏人千里<pc n="lb"/>
井注諺云千里井不反唾疑唾字無義當為莝謂為莝<pc n="lb"/>
所哽也按玉臺新詠載曹植代劉勲妻王氏見出而為<pc n="lb"/>
之詩曰人言去婦薄去婦情更重千里不㵼井况乃昔<pc n="lb"/>
所奉逺望未為遲踟蹰不得共觀此意乃是嘗飲此井<pc n="lb"/>
雖舍而去之亦不忍唾也此足見古人忠厚其理甚明<pc n="lb"/>
黄帝之初有蚩尤氏兄弟七十二人銅頭鐵額食啗砂<pc n="lb"/>
                    <pb n="14a"/>
石制五兵之器而變化雲霧世本及吕氏春秋皆云蚩<pc n="lb"/>
尤作五兵謂戈殳㦸酋矛夷矛也黄帝誅之於涿鹿之<pc n="lb"/>
野涿鹿屬冀州任昉述異記曰冀州有蚩尤神謂蚩尤<pc n="lb"/>
人身牛蹄四目六手涿鹿間往往掘地得髑髏如銅鐵<pc n="lb"/>
者即蚩尤骨也齊梁尚有蚩尤齒長二寸堅不可碎秦<pc n="lb"/>
漢間說蚩尤牛耳鬚如劒㦸頭有角與軒轅鬭以角抵<pc n="lb"/>
人人不能向冀州舊樂名蚩尤戲其民兩兩三三頭帶<pc n="lb"/>
角而相觝即角觝之戲蓋其遺制也其後人通以角勝<pc n="lb"/>
                    <pb n="14b"/>
之戲為角觝焉或獨以兩人競力為角觝非也齊魏之<pc n="lb"/>
間太原村落中祭蚩尤神尚不用牛頭漢武時太原有<pc n="lb"/>
蚩尤神晝見龜足蛇首疫其里人遂立祠漢紀云武帝<pc n="lb"/>
元封三年作角觝戲以享外國朝獻者而三百里内皆<pc n="lb"/>
觀之此角觝乃角勝也蓋始於戴角遂有是名耳抵與<pc n="lb"/>
觝同用此抵字非正文<pc n="lb"/>
牛亨問曰草木生類乎荅曰生類也又曰有識乎荅曰<pc n="lb"/>
無識也又曰無識寧得為生類也荅曰物有生而有識<pc n="lb"/>
                    <pb n="15a"/>
者有生而無識者有不生而有識者有不生而無識者<pc n="lb"/>
夫生而有識者蟲類也生而無識者草木也不生而無<pc n="lb"/>
識者水土也不生而有識者鬼神也<pc n="lb"/>
牛亨問曰将離别贈之以芍藥者何荅曰芍藥一名可<pc n="lb"/>
離故将别以贈之亦猶相招召贈以文無文無一名當<pc n="lb"/>
歸也欲忘憂者贈以丹棘丹棘一名忘憂使人忘其憂也<pc n="lb"/>
欲蠲忿者贈以青棠青棠一名合歡合歡則忘忿也<pc n="lb"/>
芙蓉一名荷花生池澤中實曰蓮花最秀者一名水且<pc n="lb"/>
                    <pb n="15b"/>
一名水芝一名水華色有赤白紅紫青黄紅白二色差<pc n="lb"/>
多花大者至百葉又有金蓮花青蓮花碧蓮花千葉蓮<pc n="lb"/>
花石蓮花雙蓮花旱蓮花<pc n="lb"/>
烏蓮花細六葉色多紅綠紅者紫㸃綠者紺㸃俗謂之<pc n="lb"/>
仙人花一名連纈花一名鳯翼<hi>按古今注烏蓮葉如鳥翅一名鳥羽一名鳯翼</hi>
                    <pc n="lb"/>
<hi>花大者其色多紅緑紅者紫㸃緑者紺㸃俗呼為仙人花一名連纈花較此條尤詳</hi>
                    <pc n="lb"/>
蘘荷似<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苴而白<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苴色紫花生根中花未敗時可食<pc n="lb"/>
久置則銷爛不為實矣<hi>按古今注尚有葉似薑宜隂翳地種之常依隂而生十四字</hi>
                    <pc n="lb"/>
                    <pb n="16a"/>
荼蓼也荼紫色蓼青色其味辛且苦食之明目或謂紫<pc n="lb"/>
葉者為香荼或謂青葉者為青荼亦以紫色者為紫蓼<pc n="lb"/>
青色者為青蓼其長大而不苦者為馬蓼<pc n="lb"/>
白楊葉圓青楊葉長栁葉亦長細<pc n="lb"/>
蒲楊生水邊葉似青楊<pc n="lb"/>
栘楊圓葉弱蔕㣲風大搖一名高飛一名獨搖<pc n="lb"/>
水楊蒲楊也枝勁細紉作矢用或言萑苻亦水楊也<pc n="lb"/>
赤楊霜降則葉赤材理亦赤<pc n="lb"/>
                    <pb n="16b"/>
苦葴一名苦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子有裏形如皮弁始生青熟則赤裏有<pc n="lb"/>
實<hi>按二字据古今注補</hi>正圓如珠子亦隨裏青赤長安兒童名洛<pc n="lb"/>
神珠亦曰王母珠亦曰皮弁草<pc n="lb"/>
虎豆一名虎沙<hi>按古今注尚有似貍豆而大實如小兒拳可食三句</hi>
                    <pc n="lb"/>
貍豆一名貍沙一名獵沙<hi>按古今注尚有葉似葛實大如李核可啗三句</hi>
                    <pc n="lb"/>
䝁豆葉似葛實長尺餘可蒸食一名䝁菽<hi>按古今注尚有一名治䝁</hi>
                    <pc n="lb"/>
<hi>句</hi>
                    <pc n="lb"/>
馬豆一名馬沙<hi>按古今注尚有似虎豆而小實大如指亦可食句</hi>
                    <pc n="lb"/>
                    <pb n="17a"/>
枳椇子一名木餳實形拳曲花在實外<hi>按八字据古今注補入</hi>味<pc n="lb"/>
甘美如餳蜜也一名樹蜜一名木實一名白石一名白<pc n="lb"/>
實<pc n="lb"/>
木蜜生南方合體皆甜嫩枝<hi>一作軟皮</hi>及葉皆可生啗味如<pc n="lb"/>
蜜解煩止渇其老枝及根幹堅不可食細破煮之煎以<pc n="lb"/>
為蜜味倍甘美<pc n="lb"/>
九穀者黍稷稻粱三豆二麥是也<hi>按自草木生類一條至此十九則皆見古今注</hi>
                    <pc n="lb"/>
秀繡也草木之花如綺繡者從禾從乃禾者和也二月<pc n="lb"/>
                    <pb n="17b"/>
種八月收得時中和之氣遂名曰秀<pc n="lb"/>
烏文木出交州色黑有文<pc n="lb"/>
蘇枋木出扶南林邑外國取細破煮之以染色<pc n="lb"/>
紫檀木出扶南而色紫亦謂之紫旃<pc n="lb"/>
燕一名天女又名摯鳥<pc n="lb"/>
吐綬鳥一名功曹<pc n="lb"/>
雀一名嘉賔言常棲集人家如賔客也<pc n="lb"/>
秦始皇有名馬七一曰追風二曰白兎三曰躡景四曰<pc n="lb"/>
                    <pb n="18a"/>
奔電五曰飛翮六曰銅爵七曰神鳬<pc n="lb"/>
鷄名燭夜又曰翰音狗曰黄耳豬一名㕘軍事<hi>古今注豬作猿</hi>
                    <pc n="lb"/>
<hi>疑誤</hi>羊一名髯主簿<hi>按烏文木一條至此凡八則皆見古今注</hi>
                    <pc n="lb"/>
世目無朋侣者為獨盖獸名也許慎云北囂山有獸名<pc n="lb"/>
獨狢焉其状如虎白身豕鬛似馬尾行止無伴遂名曰<pc n="lb"/>
獨<pc n="lb"/>
紺蝶一名蜻蛉似蜻蛉而色𤣥紺遼東人謂之紺幡亦<pc n="lb"/>
曰童幡亦曰天鷄好以七月羣飛闇天海邊蠻夷食之<pc n="lb"/>
                    <pb n="18b"/>
謂海中青鰕化為之也<hi>按自此至末皆見古今注</hi>
                    <pc n="lb"/>
蛺蝶一名野蛾江東人謂之撻术<hi>术古今注作末又作木</hi>色白背<pc n="lb"/>
青者是也<hi>按古今注有此七字</hi>其大者或黑色或青斑曰鳯子一<pc n="lb"/>
名鳯車一名鬼車生江南柑橘園中<hi>原本脱落今据古今注増補</hi>
                    <pc n="lb"/>
蜻蛉一名青亭一名胡蝶色青而大者是也小而黄者<pc n="lb"/>
曰胡梨一曰胡離小而赤者曰赤卒一名絳騶一名赤<pc n="lb"/>
衣使者好集水上亦名赤弁丈人<hi>原本脫落据古今注増補</hi>
                    <pc n="lb"/>
莎雞一名促織一名絡緯一名蟋蟀絡緯謂其鳴聲如<pc n="lb"/>
                    <pb n="19a"/>
紡績也促織謂其鳴聲如急織也<pc n="lb"/>
促織一名促機<pc n="lb"/>
蟋蟀一名吟蛩秋初生得寒乃鳴濟南人謂之嬾婦<pc n="lb"/>
蝘蜓一曰守宫一曰龍子善於樹上捕蟬食之其五色<pc n="lb"/>
長細大者名為蜥蜴其短而大者名為蠑螈一曰蛇毉<pc n="lb"/>
大者長三尺其色𤣥紺善螫人一曰綠螈一曰𤣥螈<pc n="lb"/>
牛亨問曰蟻名𤣥駒者何也荅曰河内人竝河而居見<pc n="lb"/>
人馬數千萬皆如黍米逰動往來從旦至暮家人以火<pc n="lb"/>
                    <pb n="19b"/>
燭之人皆是蚊蚋馬皆是大蟻故今人呼蚊蚋曰黍民<pc n="lb"/>
名蟻曰𤣥駒也<pc n="lb"/>
牛亨問曰蟬名齊女者何也荅曰齊王后忿而死尸變<pc n="lb"/>
為蟬登庭樹嘒唳而鳴王悔恨故世名蟬曰齊女也<pc n="lb"/>
結草蟲一名結葦好于草末折屈草葉為巢窟處處有<pc n="lb"/>
之<pc n="lb"/>
蜣蜋一名蛣蜣一名轉丸一名㺯丸能以土包屎轉而<pc n="lb"/>
成丸圓正無斜角<hi>古今注有莊周曰蛣蜣之智在于轉丸三句</hi>
                    <pc n="lb"/>
                    <pb n="20a"/>
蠅虎一名豹子<hi>按古今注尚有蠅狐也形似蜘蛛而色灰白善捕蠅一名蠅蝗凡十八字此本常有脱落</hi>
                    <pc n="lb"/>
䗅蚑蠨蛸也身小而足長故謂之䗅蚑<pc n="lb"/>
魭子一名魚子好羣浮水上曰白萍<hi>按古今注曰白魚赤尾者曰触一曰</hi>
                    <pc n="lb"/>
<hi>魭或曰雌者曰白魚雄者曰触魚子好羣泳水上者名為白萍校此尤詳</hi>
                    <pc n="lb"/>
兖州人謂白鯉為白騏<hi>按古今注曰兖州人呼赤鯉為赤驥呼青鯉為青馬謂黒鯉為</hi>
                    <pc n="lb"/>
<hi>𤣥駒白鯉為白騏黄鯉為黄雄校此為詳當是此夲有脫落也</hi>
                    <pc n="lb"/>
江東人謂童子魚為土父謂鼉為河伯使者<hi>按古今注尚有呼青</hi>
                    <pc n="lb"/>
<hi>衣魚為婢一句</hi>
                    <pc n="lb"/>
                    <pb n="20b"/>
鼈一名河伯從事<pc n="lb"/>
烏賊一名河伯度事小吏<pc n="lb"/>
彭越子似蟹而小揚楚間毎遇寒食其俗競取而食之<pc n="lb"/>
或傳云漢黥布覆彭越醢於江遂化為蟹因名彭越子<pc n="lb"/>
恐為誤說此蓋彭螖子矣<hi>螖又作蝟</hi>人語訛以螖子為越子<pc n="lb"/>
緣彭越有名於世故習俗相傳因而不改據崔正熊云<pc n="lb"/>
蟚螖子小蟹也亦曰彭蚑子海邊塗中食土一名長卿<pc n="lb"/>
其有螯大者名擁劔一名執火其螯赤故也晉司徒蔡<pc n="lb"/>
                    <pb n="21a"/>
謨初過江誤食彭蜞子以為蟹吐下以至委頓他日言<pc n="lb"/>
於謝尚尚曰卿讀爾雅不熟也<pc n="lb"/>
<pb n="21b"/>
                </p>
<p>
</p>
  </div>
        </body>
</text>
</TEI>