<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>師友談記</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>師友談記<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>李廌<pc n="　"/>撰<pc n="lb"/>
元祐癸酉正月二十六日見東坡先生<hi>禮部尚書蘓公子瞻先生自號</hi>
                    <pc n="lb"/>
<hi>居士</hi>公曰近因講筵從容為上言人君之學與臣庶異臣<pc n="lb"/>
等㓜時父兄驅率讀書初甚苦之漸知好學則自知趣<pc n="lb"/>
向既乆則中心樂之既有樂好之意則自進不已古人<pc n="lb"/>
所謂知之者不如好之者好之者不如樂之者陛下上<pc n="lb"/>
聖固與中人不同然必欲進學亦湏自好樂中有所悟<pc n="lb"/>
                    <pb n="1a"/>
入且陛下之學不在求名與求知不為章句科舉計也<pc n="lb"/>
然欲周知天下章疏觀其人文章事實又萬幾之政非<pc n="lb"/>
學無所折衷上甚以為然退見宰輔誦其語且曰上天<pc n="lb"/>
性好學某将自漢至唐擇其君臣大節政事之要為一<pc n="lb"/>
書以備進讀今讀三朝寳訓林子中所編也<pc n="lb"/>
東坡先生近令門人輩作人不易物賦<hi>物為一人重輕也</hi>或戲<pc n="lb"/>
作一聯曰伏其几而襲其裳豈為孔子學其書而戴其<pc n="lb"/>
帽未是蘓公<hi>士大夫近年傚東坡桶高簷短名帽曰子瞻様</hi>廌因言之公笑曰<pc n="lb"/>
                    <pb n="1b"/>
近扈從燕醴泉觀優人以相與自夸文章為戲者一優<pc n="lb"/>
<hi>丁仙現者</hi>曰吾之文章汝輩不可及也衆優曰何也曰汝不<pc n="lb"/>
見吾頭上子瞻乎上為解顔顧公久之<pc n="lb"/>
東坡先生居閶闔門外白家巷中一夕次子迨之婦歐<pc n="lb"/>
陽氏<hi>文忠公孫棐之女</hi>産後因病為祟所憑曰吾姓王氏名靜奴<pc n="lb"/>
滯魄在此居久矣公曰吾非畏鬼人也且京師善符劒遣厲<pc n="lb"/>
者甚多决能逐汝汝以愚而死死亦妄為祟為言佛氏破妄<pc n="lb"/>
解脱之理喻之曰汝善去明日昏時當用佛氏功徳之法<pc n="lb"/>
                    <pb n="2a"/>
與汝婦輒合爪曰感尚書去也婦良愈明日昏時為自<pc n="lb"/>
書功徳疏一通仍為置酒䏑香火遣送之公曰某平生<pc n="lb"/>
屢與鬼神辨論矣頃迨之㓜忽云有賊貌痩而黒衣以<pc n="lb"/>
青公使數人索之無有也乳媼俄發狂聲色俱怒如卒<pc n="lb"/>
伍軰唱喏甚大公徃視之輒厲聲曰某即痩黑而衣青<pc n="lb"/>
者也非賊也鬼也欲此媼出為我作巫公曰寜使其死<pc n="lb"/>
出不可得曰學士不令渠出不奈何只求少功徳可乎<pc n="lb"/>
公曰不可又曰求少酒食可乎公曰不可又曰求少紙<pc n="lb"/>
                    <pb n="2b"/>
可乎公曰不可又曰只求一盃水可乎公曰與之媼飲<pc n="lb"/>
畢仆地而甦然媪之乳因此遂枯公曰頃在鳳翔罷官<pc n="lb"/>
來京師道由華岳忽隨行一兵遇祟甚狂自褫其衣巾<pc n="lb"/>
不已公使人束縛之而其巾自墜人皆曰此岳神之怒<pc n="lb"/>
故也公因謁祠且曰某昔之去無祈今之回無禱特以<pc n="lb"/>
道出祠下不敢不謁而已隨行一兵狂發遇祟而居人<pc n="lb"/>
曰神之怒也未知其果然否此一小人如蟣蝨爾何足<pc n="lb"/>
以煩神之威靈哉縱此人有隱惡則不可知不然以其<pc n="lb"/>
                    <pb n="3a"/>
懈怠失禮或盜服御飲食等小罪爾何足責也當置之<pc n="lb"/>
度外竊謂岳鎮之重所隸甚廣其間强有力富貴者盖<pc n="lb"/>
有公為奸慝神不敢於彼示其威靈而乃加怒於一卒<pc n="lb"/>
無乃不可乎某小官一人病則一事闕煩恕之可乎非<pc n="lb"/>
某愚直諒神不聞此言出廟馬前一旋風突而出忽作<pc n="lb"/>
大風震鼔天地沙石驚飛公曰神愈怒乎吾弗畏也冒<pc n="lb"/>
風即行風愈大惟趂公行李而人馬皆辟易不可移足<pc n="lb"/>
或勸之曰禱謝之公曰禍福天也神怒即怒吾行不止<pc n="lb"/>
                    <pb n="3b"/>
其如予何己而風止竟無别事<pc n="lb"/>
東坡先生嘗謂某曰范淳夫講書為今經筵講官第一<pc n="lb"/>
言簡而當無一冗字無一長語義理明白而成文粲然<pc n="lb"/>
乃得講書三昩也廌自太史先生<hi>以國史修撰知國史院兼修國史故曰太</hi>
                    <pc n="lb"/>
<hi>史公</hi>初在講筵即㳺其門今且八年自昔嘗聞公詰朝當<pc n="lb"/>
講即前一夕正衣冠儼然如在上前命子弟侍坐先按<pc n="lb"/>
講其説廌未始得與聽也邇來遂獲與聽先生平時温<pc n="lb"/>
温其語若不出諸口及當講開列古義仍參之時事暨<pc n="lb"/>
                    <pb n="4a"/>
近代本朝典故以為戒勸其音琅琅然聞者興起冝乎<pc n="lb"/>
乆侍邇英而為儒林之冠也二月朔太史公當講廌前<pc n="lb"/>
一夕獲聞按講王制巡狩望之禮曰古之人多因燔望<pc n="lb"/>
秩之説乃附㑹為封禪之事或以求神仙或以祈福或<pc n="lb"/>
以告太平成功皆秦漢之侈心非古者巡狩省方之義<pc n="lb"/>
為人臣凡有勸人主封禪者佞臣也廌以此言為守成<pc n="lb"/>
之龜鑑<pc n="lb"/>
廌少時有好名急進之弊獻書公車者三多觸聞罷然<pc n="lb"/>
                    <pb n="4b"/>
其志不已復多㳺巨公之門自丙寅年東坡嘗誨之曰<pc n="lb"/>
如子之才自當不沒要當循分不可躁求王公之門何<pc n="lb"/>
必時曳裾也爾後常以為戒自昔二三名卿已相知外<pc n="lb"/>
八年中未嘗一謁貴人中間有貴人使人諭殷勤欲相<pc n="lb"/>
見雖其人之賢可親然廌所守匹夫之志亦未敢自變<pc n="lb"/>
也嘗為太史公言之公曰士人正當爾耳士未為臣進<pc n="lb"/>
退裕如也他日子仕於朝欲如今日足以自如未易得<pc n="lb"/>
之矣李文正嘗曰士人當使王公聞名多而識面少此<pc n="lb"/>
                    <pb n="5a"/>
最名言盖寜使王公訝其不來無使王公訝其不去如<pc n="lb"/>
子尚何求名惟在飬其高志爾廌以此言如佩韋弦也<pc n="lb"/>
太史公嘗講禮曰儗人必於其倫先儒之説謂儗君於<pc n="lb"/>
君之倫儗臣於臣之倫臣以為此特位而已儗人必以<pc n="lb"/>
徳為貴桀紂人君也謂匹夫為桀紂其人必不肯受孔<pc n="lb"/>
孟匹夫也謂人君為孔孟其人必不敢當<pc n="lb"/>
友人董耘饋長沙猫笋廌以享太史公太史公輒作詩<pc n="lb"/>
為貺曰因笋寓意且以為贈爾其詩曰穿雲斸石逺林<pc n="lb"/>
                    <pb n="5b"/>
空來渉江波萬萬重實比梧桐能食鳳籜翻風雨便成<pc n="lb"/>
龍一枝未許塵鞍掛千畆終留渭水封陋巷菜羹知不<pc n="lb"/>
稱君王玉食願時供廌即和之亦以寓自興之意且述<pc n="lb"/>
前相知之情焉其詩曰節藏泥滓氣凌空薦俎寜知肉<pc n="lb"/>
味重未許韋編充簡冊已勝絲委誑蛟龍<hi>長沙故事</hi>短萌任<pc n="lb"/>
逐霜刀重美榦湏煩雪壤封他日要令髙士愛不應常<pc n="lb"/>
奉宰夫供秦少㳺亦和之曰楚山春笋斸雲空北客常<pc n="lb"/>
嗟食不重秀色可憐刀切玉清香不斷鼎烹龍論羮未<pc n="lb"/>
                    <pb n="6a"/>
愧蓴千里入貢常隨傳一封薄祿飬親甘㫖少滿苞時<pc n="lb"/>
賴故人供<hi>鄧慎思常遺之</hi>
                    <pc n="lb"/>
廌謂少㳺曰比見東坡言少㳺文章如羙玉無瑕又琢<pc n="lb"/>
磨之功殆未有出其右者少㳺曰某少時用意作文講<pc n="lb"/>
貫已成誠如所諭㸃檢不破不畏磨難然自以平弱為<pc n="lb"/>
愧邢和叔嘗曰子之文銖兩不差非秤上秤來乃等子<pc n="lb"/>
上等來也廌曰人之文章闊逹者失之太疎謹嚴者失<pc n="lb"/>
之太弱少㳺之文詞雖華而氣古事備而意髙如鍾鼎<pc n="lb"/>
                    <pb n="6b"/>
然其體質規模質重而簡易其刻畫篆文則後之鑄師<pc n="lb"/>
莫能彷彿宜乎東坡稱之為天下竒作也非過言矣<pc n="lb"/>
二月十日出陳橋門稍西十里白溝上原謁陽翟縣令<pc n="lb"/>
孫敬之愭㑹開府承議郎張弼非夜話張浙人也傳云<pc n="lb"/>
劉簽樞知定州錢穆父居樞位其實則無也廌謂孫敬<pc n="lb"/>
之曰嵗前廌到陽翟競傳蒋頴叔為辭熈帥奪待制以<pc n="lb"/>
本官譴知舒州廌曰出京時上宫謝見蔣頴叔以待制<pc n="lb"/>
扈從不足信衆鄉人咻之今日穆父之拜竊恐如頴叔<pc n="lb"/>
                    <pb n="7a"/>
之傳也已而果然乃知虗傳之書不必逺方雖國門之<pc n="lb"/>
外已不足信矣敬之曰今年上元吕丞相夫人禁中侍<pc n="lb"/>
宴獨以上相之夫人得奉觴進於二聖餘執政命婦則<pc n="lb"/>
並立副階上北嚮羅拜宴罷辭謝皆登露䑓望拜奉觴<pc n="lb"/>
以進頗戰慄寳慈曰夫人與吾年相若特命二女使扶<pc n="lb"/>
擁以示恩意敬之曰吕相夫人乃中表親也為某言禁<pc n="lb"/>
中禮數甚詳曰御宴惟五人上居中寳慈在東長樂在<pc n="lb"/>
西皆南向太妃暨中宫皆西向寳慈暨長樂皆白角團<pc n="lb"/>
                    <pb n="7b"/>
冠前後惟白玉龍簪而已衣黄背子衣無華彩太妃暨<pc n="lb"/>
中宫皆縷金雲月冠前後亦白玉龍簪而飾以北珠珠<pc n="lb"/>
甚大衣紅背子皆用珠為飾中宫雖預坐而婦禮甚謹<pc n="lb"/>
惟内顧寳慈坐不敢安雖廣樂在廷未嘗一視也上前<pc n="lb"/>
後供侍固多女使皆天下竒色惟有四人一様粧梳衣<pc n="lb"/>
服之類無少異俄至上側未移刻又忽四人至凡十有<pc n="lb"/>
六畨其服飾珠翠之盛信天下之所未覩上天顔穆然<pc n="lb"/>
敬奉二宫有不邇聲色之意<pc n="lb"/>
                    <pb n="8a"/>
秦少㳺論賦至悉曲盡其妙盖少時用心於賦甚勤而<pc n="lb"/>
專常記前人所作一二篇至今不忘也<pc n="lb"/>
少㳺言凡小賦如人之元首而破題二句乃其眉惟貴<pc n="lb"/>
氣貌有以動人故先擇事之至精至當者先用之使觀<pc n="lb"/>
之便知妙用然後第二韻探原題意之所從來須便用<pc n="lb"/>
議論第三韻方立議論明其㫖趣第四韻結斷其説以<pc n="lb"/>
明題意思全備第五韻或引事或反說第七韻反説或<pc n="lb"/>
要終立義第八韻卒章尤要好意思爾<pc n="lb"/>
                    <pb n="8b"/>
少㳺言賦中工夫不厭子細先尋事以押官韻及先作<pc n="lb"/>
諸隔句凡押官韻須是稳熟瀏亮使人讀之不覺牽强<pc n="lb"/>
如和人詩不似和詩也<pc n="lb"/>
少㳺云賦中用事唯要處置才見題便類聚事實看緊<pc n="lb"/>
慢分布在八韻中如事多者便須精擇其可用者用之<pc n="lb"/>
可以不用者棄之不必惑於多愛留之徒為累耳如事<pc n="lb"/>
少者須於合用先占下别䖏要用者不可那掇<pc n="lb"/>
少㳺言賦中用事如天然全其對屬親確者固為上如<pc n="lb"/>
                    <pb n="9a"/>
長短不等對屬不的者須别自用其語而裁剪之不可<pc n="lb"/>
全務古語而有疵病也譬如以金為器一則無縫而甚<pc n="lb"/>
陋一則有縫而甚佳然則與其無縫而陋不若有縫而<pc n="lb"/>
佳也有縫而佳且猶貴之無縫而佳則可知矣<pc n="lb"/>
少㳺言賦中用事直須主客分明當取一君二民之義<pc n="lb"/>
借如六字句中兩字最𦂳即須用四字為客兩字為主<pc n="lb"/>
其為客者必湏協順賔從成就其主使於句中煥然明<pc n="lb"/>
白不可使主客紛然也<pc n="lb"/>
                    <pb n="9b"/>
少㳺言賦中作用與雜文不同雜文則事詞在人主氣<pc n="lb"/>
變化若作賦則惟貴鍊句之功鬬難鬬巧鬬新借如一<pc n="lb"/>
事他人用之不過如此吾之所用則雖與衆同其語之<pc n="lb"/>
巧迥與衆别然後為工也<pc n="lb"/>
少㳺言賦家句脉自與雜文不同雜文語句或長或短<pc n="lb"/>
一在於人至於賦則一言一字必要聲律凡所言語須<pc n="lb"/>
當用意屈折斵磨須令協於調格然後用之不協律義<pc n="lb"/>
理雖是無益也<pc n="lb"/>
                    <pb n="10a"/>
少㳺言凡賦句全藉牽合而成其初兩事甚不相侔以<pc n="lb"/>
言貫穿之便可為吾所用此鍊句之工也<pc n="lb"/>
少㳺言今賦乃江左文章彫敝之餘風非漢賦之比也<pc n="lb"/>
國朝前軰多循唐格文冗事迃獨宋范滕鄭數公得名<pc n="lb"/>
於世至於嘉祐之末治平之間賦格始備廢二十餘年<pc n="lb"/>
而復用當時之風未易得也已<pc n="lb"/>
少㳺言賦之說雖工巧如此要之是何等文字廌曰觀<pc n="lb"/>
少㳺之說作賦正如填歌曲爾少㳺曰誠然夫作曲雖<pc n="lb"/>
                    <pb n="10b"/>
文章卓越而不協於律其聲不和作賦何用好文章只<pc n="lb"/>
以智巧飣餖為偶儷而已若論為文非可同日語也朝<pc n="lb"/>
廷用此格以取人而士欲合其格不可奈何爾<pc n="lb"/>
東坡嘗云頃年文忠歐公薦某先君薦章才上一時公<pc n="lb"/>
卿争先求識面交口推服聲名一日大振盖歐公之言<pc n="lb"/>
既取重於世而當時之人亦有喜賢好善之心無紛紛<pc n="lb"/>
然翕訿之間言也<pc n="lb"/>
東坡云頃同黄門公初赴制舉之召到都下是時同召<pc n="lb"/>
                    <pb n="11a"/>
試者甚多一日相國韓公與客言曰二蘓在此而諸人<pc n="lb"/>
亦敢與之較試何也此語既傳於是不試而竟去者十<pc n="lb"/>
蓋八九矣<pc n="lb"/>
東坡云國朝試科目昔在八月中旬頃與黄門公既將<pc n="lb"/>
試黄門公忽疾卧病中自料不能及矣相國韓魏公知<pc n="lb"/>
之輒奏上曰今嵗召制科諸士惟蘓軾蘓轍最有聲望<pc n="lb"/>
今聞蘓轍偶病未可試如此人兄弟中一人不得就試<pc n="lb"/>
甚非衆望欲展限以俟上許之黄門病中魏公數使人<pc n="lb"/>
                    <pb n="11b"/>
問安否既聞全安方引試凡比常例展二十日自後試<pc n="lb"/>
科目並在九月蓋始於此比者相國吕微仲語及科目<pc n="lb"/>
何故延及秋末之説東坡為吕相國言之相國曰韓忠<pc n="lb"/>
獻其賢如此深可慕爾<pc n="lb"/>
東坡云頃試制舉中程後英宗皇帝即欲便授知制誥<pc n="lb"/>
相國韓公曰蘓軾之才逺大之器也他日自當為天下<pc n="lb"/>
用要在朝廷培養之使天下之士莫不畏慕降伏皆欲<pc n="lb"/>
朝廷進用之然後取而用之則人人無復異詞矣今驟<pc n="lb"/>
                    <pb n="12a"/>
用之則天下之士未必以為然適足以累之也英宗曰<pc n="lb"/>
知制誥既未可且與修起居注可乎魏公曰記注與制<pc n="lb"/>
誥為隣未可遽授不若且於館閣中擇近上貼職與之<pc n="lb"/>
他日擢用亦未為晩乃授直史館歐陽文忠時為㕘政<pc n="lb"/>
慮執政官中有不憙魏公者喋於東坡坡曰公所以於<pc n="lb"/>
某之意乃古之所謂君子愛人以徳者歟<pc n="lb"/>
蘓仲豫迨言新宗正丞程遵彦之邵内行全好人所難<pc n="lb"/>
能廌詢其如何曰遵彦嘗為杭州僉判以故知其居家<pc n="lb"/>
                    <pb n="12b"/>
之道甚詳遵彦之母極嚴厲遵彦之妻不得其志逐去<pc n="lb"/>
遵彦方三十嵗承順母意不復言娶與母對牀而寝今<pc n="lb"/>
二十年矣因遂絶嗜慾未嘗一日失其懽心其母亦撫<pc n="lb"/>
養遵彦諸子恩意周至但諸孫或一言思其出母則詬<pc n="lb"/>
怒遵彦之妻亦賢無辜得罪被逐於其姑亦無怨言嵗<pc n="lb"/>
時問安奉禮物不輟雖異居而婦禮甚修至今獨居守<pc n="lb"/>
節不可奪士大夫賢遵彦怪其母憫其妻哀其子也<pc n="lb"/>
王仲薿承事字豐甫相國郇公之子也昔為廌言東坡<pc n="lb"/>
                    <pb n="13a"/>
公頃應進士舉到省時郇公以翰林學士知舉得其論<pc n="lb"/>
與䇿二真本論即刑賞忠厚之至也凡三次起草雖稿<pc n="lb"/>
亦記塗注其慎如此論卷業為道人梁冲所竊今所<pc n="lb"/>
存惟䇿藁爾冲以吐納醫藥為術東坡貶時識之今在<pc n="lb"/>
京師豐甫欲訴於官取之爾<pc n="lb"/>
豐甫言頃其女兄之夫髙旦受知於相國司馬温公已<pc n="lb"/>
除河北糴糧草使一日謁溫公方起立禀事忽瞑目口<pc n="lb"/>
不能言遽蹶而仆温公遭壓焉衆公扶救温公而旦已<pc n="lb"/>
                    <pb n="13b"/>
不知人事温公令人肩舁以歸即死明日溫公使吏問安<pc n="lb"/>
否且曰已改除本路提㸃刑獄矣吏以死聞溫公甚嘆<pc n="lb"/>
之厚賻其家後二日范伯嘉子豐蜀公之仲子也謁溫<pc n="lb"/>
公復使人舁致以歸子豐亟還許纔升堂見蜀公畢入<pc n="lb"/>
其室即殂子豐有才力明敏過人廌從其㳺甚乆相知<pc n="lb"/>
亦深<pc n="lb"/>
太史公講太史奉諱惡天子齋戒受諌之説注謂子夘<pc n="lb"/>
與先代忌辰之類為諱惡公曰以臣所見所謂諱惡者<pc n="lb"/>
                    <pb n="14a"/>
危亡之言不絶於耳為人臣必使危亡之言不絶於口<pc n="lb"/>
然後君臣相與戒慎畏懼則保其社稷若夫子夘雖為<pc n="lb"/>
桀紂亡日與先代忌辰此有司常事爾不足道也天子<pc n="lb"/>
齋戒受諫禮云嵗終臣以為乃嵗首也書云每嵗孟春<pc n="lb"/>
遒人以木鐸狥於路官師相規工執藝事以諫天子齋<pc n="lb"/>
戒受之以敬也此皆先儒之所不及逺甚<pc n="lb"/>
蘓過叔黨言其堂姊嫁蒲澈澈資政傳正之子也傳正<pc n="lb"/>
守長安日澈之婦閉戸不治一事惟滴酥為花果等物<pc n="lb"/>
                    <pb n="14b"/>
每請客一客二十餘飣皆工巧盡力為之者只用一次<pc n="lb"/>
復速客則更之以此諸婦日夜滴酥不輟<pc n="lb"/>
叔黨又曰蒲公有大洗面小洗面大濯足小濯足大澡<pc n="lb"/>
浴小澡浴蓋一日兩洗面兩濯足間日則浴焉小洗面<pc n="lb"/>
一易湯用二人惟頮其面而已大洗面三易湯用五人<pc n="lb"/>
肩頸及焉小濯足一易湯用二人惟踵踝而已大濯足<pc n="lb"/>
三易湯用四人膝股及焉小澡浴則湯用三斛人用五<pc n="lb"/>
六大澡浴則湯用五斛人用八九口脂面藥薫爐妙香<pc n="lb"/>
                    <pb n="15a"/>
次第用之人以為勞公不憚也蓋公以文章顯用為時<pc n="lb"/>
大臣志氣磊落奉飬雅潔故也頃公有書與東坡自云<pc n="lb"/>
晩年有所得東坡答之曰聞所得甚高固以為慰然復<pc n="lb"/>
有二尚欲奉勸一曰儉二曰慈此言真蒲公之所當聞<pc n="lb"/>
也<pc n="lb"/>
太史公講月令開題凡數千言備陳厯世遵隂陽為政<pc n="lb"/>
事之迹與魏相栁宗元之説反復甚明前世論時令者<pc n="lb"/>
莫能過也且曰儒者多言不必從月令故時令論立説<pc n="lb"/>
                    <pb n="15b"/>
誠有以破漢儒附㑹災異之弊然洪範以五事應五行<pc n="lb"/>
有休徴咎徴符契甚明後之人君不可不為鑒也<pc n="lb"/>
太史公講月令開題曰行春令則云云者人君之政令<pc n="lb"/>
非天之時氣也故此之時必當行其本時之令以順之<pc n="lb"/>
若逆之則五行相克之氣隨類來應如人五臟相勝則<pc n="lb"/>
有受克之處其不和之氣自來為病也今人見時之氣<pc n="lb"/>
寒燠非候曰行某令行某令者非也廌在元祐三年省<pc n="lb"/>
試䇿問有魏相時令者廌之所對大略與太史公之説<pc n="lb"/>
                    <pb n="16a"/>
同但其卒曰王者應天以實不以文故人和而天地之<pc n="lb"/>
和應之不必法其繁文末節但時和嵗豐家給人足則<pc n="lb"/>
便為太平之實若求夫朱草生鳳凰至等瑞皆漢代君<pc n="lb"/>
臣不務本而區區尚有虗文也漢之好復古者無若王<pc n="lb"/>
莽而劉歆又以儒術縁飾之奏祥瑞作頌聲者甚衆無<pc n="lb"/>
益於治可救其亂乎詞多不能詳姑記其大槩昔既不<pc n="lb"/>
傚何必道乎<pc n="lb"/>
王豐甫言章元弼頃娶中表陳氏甚端麗元弼貎寢陋<pc n="lb"/>
                    <pb n="16b"/>
嗜學初眉山集有雕本元弼得之夜觀忘寐陳氏有言<pc n="lb"/>
遂求去元弼出之元弼每以此説為朋友言之且曰縁<pc n="lb"/>
吾讀眉山集而致之也元弼越人文蒙之子少廌一嵗<pc n="lb"/>
嘗以賢良方正科被召太史公極愛之嘗三薦於朝朝<pc n="lb"/>
廷以太史公之薦元弼雖䕃補未登科亦除陳州州學<pc n="lb"/>
教授元弼好謁當塗巨公嘗自咸平晨飡行七十五里<pc n="lb"/>
入都懐刺來謁中途不遑秣馬也甚癯瘁隆冬短褐冠<pc n="lb"/>
敝履穿併日而食陳州之行太史之賜厚矣<pc n="lb"/>
                    <pb n="17a"/>
蘓仲豫言蒋頴叔之為江淮發運也其才智有餘人莫<pc n="lb"/>
能欺漕運絡繹蔣呉人諳知風水嘗於所居公署前立<pc n="lb"/>
一旗曰占風旗使人日候之置籍焉令諸漕綱日程亦<pc n="lb"/>
各記風之便逆盖雷雨雪雹霧露等有或不均風則天<pc n="lb"/>
下皆一每有運至取其日程厯以合之責其稽緩者綱<pc n="lb"/>
吏畏服蒋之去占風旗廢矣<pc n="lb"/>
國朝法綱船不許住滯一時所過税塲不得撿税兵梢<pc n="lb"/>
口食許於所運米中計口分升斗借之至下卸日折筭<pc n="lb"/>
                    <pb n="17b"/>
逐人之俸糧除之蓋以舟不住則漕運甚速不撿則許<pc n="lb"/>
附私商販雖無明條以許人而有意於兼容為小人之<pc n="lb"/>
㗖利有以役之也借之口糧雖明許之然漕運既速所<pc n="lb"/>
食㡬何皆立法之深意也自洛司置舟官載客貨沿路<pc n="lb"/>
税塲既為所併而綱兵撘附遂止邇來導洛司既廢然<pc n="lb"/>
所過税塲有隨船撿税之滯小人無所㗖利日食官米<pc n="lb"/>
甚多於是盜糶之弊興焉既食之又盜之而轉搬納入<pc n="lb"/>
者動經旬月不為交量徃徃鑿竇自沉以滅其迹有司<pc n="lb"/>
                    <pb n="18a"/>
治罪鞭配日衆大農嵗計不充雖令犯人逐月尅糧填<pc n="lb"/>
納豈可敷足張文定為三司使日云嵗虧六萬斛今比<pc n="lb"/>
年不啻五十餘萬斛矣而其弊乃在於綱兵也東坡為<pc n="lb"/>
揚州嘗陳前弊於朝請罷沿路隨船撿税江淮之弊徃<pc n="lb"/>
徃除焉然五十萬之闕未能遽復數年之後可見其效<pc n="lb"/>
淮南楚揚泗數州自刑綱吏不啻百人能救其弊此刑<pc n="lb"/>
自省仁人之言其利溥哉<pc n="lb"/>
蘓仲豫言頃在先帝朝葉溫叟嘗提舉陜西保甲忽有<pc n="lb"/>
                    <pb n="18b"/>
詔曰御批問所隸諸州所教保甲精觕如何<hi>觕音麄或作粗</hi>葉<pc n="lb"/>
上劄子言臣所教保甲委是精觕奏至神宗笑之謂侍<pc n="lb"/>
臣曰葉溫叟将謂觕字是精確也<pc n="lb"/>
晁無咎云著作職今不修日厯甚閒但改教坊判官致<pc n="lb"/>
語口號等及小祠祭校對祝版<pc n="lb"/>
晁無咎言頃仁宗嘉祐末英宗已判宗正時館中進所<pc n="lb"/>
校對祝版凡九每版皆曰嗣皇帝某或曰嗣天子臣某<pc n="lb"/>
舊例御書各貼黄云署仁宗時苑中親作一亭甚華仁<pc n="lb"/>
                    <pb n="19a"/>
宗自名之曰迎曙亭已而悟乃英宗名也改之曰迎旭<pc n="lb"/>
亭仁宗以旭字未安又改之曰迎煦亭皆黙符英皇之<pc n="lb"/>
名神宗嫌名今上御名也天命符瑞之驗預有定哉<pc n="lb"/>
李錞希聲言頃侍其祖茂直為江西監司日聞徐禧自<pc n="lb"/>
御史中丞以母䘮還洪府日洪有媼善以三世祿命書<pc n="lb"/>
言人吉凶徳占俾占之曰當與兵死徐氏盡皆怒之媪<pc n="lb"/>
曰無煩怒也其書古人所記其變具存以其書示之畫<pc n="lb"/>
一僵尸身首異處血汚狼籍而烏鳥啄之徐氏猶欲以<pc n="lb"/>
                    <pb n="19b"/>
妖言將檄有司笞之媪以衆解得免後徳占敗永樂城<pc n="lb"/>
破敵既害之蹂踐其尸正符媪説媪尚存洪人因重之<pc n="lb"/>
又曰禧經制西事日與沈括議入居永樂括不欲入禧<pc n="lb"/>
以不同其計自以數萬人守焉禧自守敵大縱兵圍之<pc n="lb"/>
四面不見其際禧節制諸将不許出戰城中兵相殘殺<pc n="lb"/>
禧命曲珍内平之守既乆城中無水兵皆渇至有殺人<pc n="lb"/>
而吮睛飲血者禧命掘井井數十尺方及泉既汲禧命<pc n="lb"/>
以軍額髙下次第飲之衆兵怨怒凡汲一<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>衆兵皆以<pc n="lb"/>
                    <pb n="20a"/>
衣漬而吮之衆渇不已請開城飲於濠雖死不憾城開<pc n="lb"/>
外兵遂入而屠焉又言徐禧之妻黄魯直堂妺也故禧<pc n="lb"/>
死魯直祭之文有文足以經邦武足以定難之句禧之<pc n="lb"/>
没朝廷厚其贈與至金紫光祿大夫吏部尚書諡忠愍<pc n="lb"/>
官其子弟八人禧止有一子甚幼曰俯遂獨受其遺澤<pc n="lb"/>
至通直郎今上即位覃恩轉奉議郎今年才十有六嵗<pc n="lb"/>
矣近娶吕温卿之女蓋吕吉甫與禧厚善故也每讀責<pc n="lb"/>
吕吉甫誥至於力引狂生之謀馴至永樂之禍未嘗不<pc n="lb"/>
                    <pb n="20b"/>
泣涕也好讀兵書善學其舅魯直近有詩云平生功名<pc n="lb"/>
心夜窻短檠燈大賞之也<pc n="lb"/>
東坡言普安禪院初在五代時有一僧曰某者卓庵道<pc n="lb"/>
左萟蔬丐錢以奉佛事一日於庵中晝寝夢一金色黄<pc n="lb"/>
龍來食所萟萵苣數畦僧寤驚曰是必有異人至此已<pc n="lb"/>
而見一偉丈夫於所夣地取萵苣食之僧視其貌神色<pc n="lb"/>
凛然遂攝迎之延於庵中饋食甚勤復又取數鐶餞之<pc n="lb"/>
曰富貴無相忘因以所夢告之且曰公他日得志願為<pc n="lb"/>
                    <pb n="21a"/>
老僧只於此地建一大寺幸甚偉丈夫乃藝祖也既即<pc n="lb"/>
位求其僧尚存遂命建寺賜名曰普安都人至今稱為<pc n="lb"/>
道者院元祐八年因送范河中過此院閒言及之<pc n="lb"/>
東坡云郭子儀鎮河中日河甚為患子儀禱河伯曰水<pc n="lb"/>
患止當以女奉妻已而河復故道其女一日無疾而卒<pc n="lb"/>
子儀以其骨塑之於廟至今祀之惜乎此事不見於史<pc n="lb"/>
也<pc n="lb"/>
國朝面賜緋即四䙆義襴衫寳瓶銀帶例服三日元祐<pc n="lb"/>
                    <pb n="21b"/>
七年春末陳祥道學士進禮圖儀注已除館閣校勘明<pc n="lb"/>
年用為太常博士乃賜緋衣四䙆袍銀帶徃謝禮部蘓<pc n="lb"/>
尚書公為言頃石參政中立為館閣時亦賜緋仍繫銀<pc n="lb"/>
帶石滑稽服之無怍色過司天監馬驚墜地銀帶頗傷<pc n="lb"/>
衆吏曰何星也石曰吾不善推歩但怪土犯寳瓶耳一<pc n="lb"/>
時士人莫不以為笑也祥道聞之亦甚笑祥道許少張<pc n="lb"/>
榜登科禮學通博一時少及仕宦二十七年而官止於<pc n="lb"/>
宣義郎蓋初仕時父毆公人死而祥道任其罪乆廢中<pc n="lb"/>
                    <pb n="22a"/>
間為太學博士亦坐累故屯蹇至老嘗為禮圖一百五<pc n="lb"/>
十卷儀禮説六十餘卷内相范公為進之乞送秘閣及<pc n="lb"/>
太常寺故有是命沒齒困窮而不遇賞音也自賜緋不<pc n="lb"/>
餘旬而卒或曰雖不土犯寳瓶臨行年也<pc n="lb"/>
孫巨源内翰從貢父求墨而吏送逹孫莘老中丞巨源<pc n="lb"/>
以其求而未得讓劉劉曰已嘗送君矣已而知莘老誤<pc n="lb"/>
留也以其皆取姓孫而為館職故吏輩莫得而别焉劉<pc n="lb"/>
曰何不取其髯而别吏曰皆鬍而莫能分也劉曰既是<pc n="lb"/>
                    <pb n="22b"/>
皆鬍何不以其身之大小為别吏曰諾於是館中以孫<pc n="lb"/>
莘老為大鬍孫學士巨源為小鬍孫學士<pc n="lb"/>
比年多自七寺卿除侍郎一日因景靈宫國忌行香時<pc n="lb"/>
寺監並㑹於幕次外有從者坐地上各話其所事光祿<pc n="lb"/>
宗之從者曰吾卿當作侍郎矣蓋宰相之子今一叔為<pc n="lb"/>
少傅一叔為使相判太原只言家世必吾卿也文太僕<pc n="lb"/>
及之從者曰吾卿職是修撰父是太師若言家世豈光<pc n="lb"/>
祿可及乎髙太府遵惠之從者曰若言吾卿必為侍郎<pc n="lb"/>
                    <pb n="23a"/>
矣趙衛尉令鑠之從者曰吾卿則太祖皇帝之後今皇<pc n="lb"/>
帝之近族也亮非諸卿可能及矣衆從者皆服俄有王<pc n="lb"/>
司農孝先之從者曰吾卿曾作大理領都水出入重軄<pc n="lb"/>
多歴年嵗若除侍郎吾卿必矣衆從者皆譟之曰汝雖<pc n="lb"/>
官髙職重宣力不少奈何親戚族人見任壯丁耆長乎<pc n="lb"/>
王之從者不勝其怒遂毆諸卿之從者從者復衆毆擊<pc n="lb"/>
至有流血者皆為邏卒擒捕之詣尹治焉<pc n="lb"/>
東坡公云日者王寔王寜見訪寔韓持國少傅之婿也<pc n="lb"/>
                    <pb n="23b"/>
因問持國安否寔寜皆曰自致政尤好歡嘗自謂人曰<pc n="lb"/>
吾已癃老且將聲樂酒色以娯年不爾無以度日東坡<pc n="lb"/>
曰惟其殘年正不當爾君兄弟至親且舊願為某傳一<pc n="lb"/>
語於持國可乎寔寜曰諾坡曰頃有一人未嘗參禪而<pc n="lb"/>
雅合禪理死生之際極為了然一日置酒大㑹親友酒<pc n="lb"/>
闌語衆曰老夫即今且去因攝衣正坐將奄奄焉諸子<pc n="lb"/>
惶遽呼號曰大人今日乃與世訣乎願留一言為教老<pc n="lb"/>
人曰本欲無言今為汝懇只且第一五更起諸子未諭<pc n="lb"/>
                    <pb n="24a"/>
曰何也老人曰惟五更可以勾當自家事日出之後欲<pc n="lb"/>
勾當則不可矣諸子曰家中幸豐何用早起舉家諸事<pc n="lb"/>
皆是自家事也豈有分别老人曰不然所謂自家事者<pc n="lb"/>
是死時將得去者吾平生治生今日就化可將何者去<pc n="lb"/>
諸子頗悟今持國果自以謂殘年請二君言與持國但<pc n="lb"/>
言某請持國勾當自家事與其勞心聲酒不若為可以<pc n="lb"/>
死時將去者計也坡又曰范景仁平生不好佛晩年清<pc n="lb"/>
慎減節嗜慾一物不芥蔕於心眞却是學佛作家然至<pc n="lb"/>
                    <pb n="24b"/>
死常不取佛法某謂景仁雖不學佛而逹佛理雖毁佛<pc n="lb"/>
罵祖亦不害已<pc n="lb"/>
東坡謂廌與李祉言曰某平生於寢寐時自得三昧吾<pc n="lb"/>
初睡時且於牀上安四體無一不穩䖏有一未穩須再<pc n="lb"/>
安排令穩既穩或有些小倦痛處略按摩訖便瞑目聽<pc n="lb"/>
息既匀直宜用嚴整其天君四體雖復有疴癢亦不可<pc n="lb"/>
少有蠕動務在定心勝之如此食頃則四肢百骸無不<pc n="lb"/>
和通睡思既至雖寐不昏吾每日須於五更初起櫛髪<pc n="lb"/>
                    <pb n="25a"/>
數百頮面盡服裳衣畢須於一浄榻上再用此法假寐<pc n="lb"/>
數刻之味其美無涯通夕之味殆非可比平明吏徒既<pc n="lb"/>
集一呼即興冠帶上馬率以為常二君試用吾法自當<pc n="lb"/>
識其趣無以語人知也天下之理能戒然後能慧盖慧<pc n="lb"/>
性圓通必從戒謹中入未有天君不嚴而能圓通覺悟<pc n="lb"/>
者也二君試識之<pc n="lb"/>
吕元明希哲侍講為廌言頃仁皇時太學之法寛簡國<pc n="lb"/>
子先生必求天下賢士眞可為人師表者就其中又擇<pc n="lb"/>
                    <pb n="25b"/>
其尤賢者專委掌教導規矩之事胡翼之瑗初為直講<pc n="lb"/>
有㫖專掌一學之政胡文學行義一代髙之既專學政<pc n="lb"/>
遂推誠教育身率多士天下之士不逺萬里來就師之<pc n="lb"/>
方是時㳺太學者端為道藝稱弟子者中心悦而誠服<pc n="lb"/>
之也胡亦甄别人物擇其過人逺甚人畏服者奨之激<pc n="lb"/>
之以勵其志又各因其所好類聚而别居之故好尚經<pc n="lb"/>
術者好談兵戰者好文藝者好尚節義者皆以所類羣<pc n="lb"/>
居相與講習胡亦時召之使論其所學為定其理或自<pc n="lb"/>
                    <pb n="26a"/>
出一義使人人以對為可否之時取當時政事俾之折<pc n="lb"/>
衷故人皆樂從而有成今朝廷舊臣徃徃胡之徒也<pc n="lb"/>
太史公吕元明頃在熈寜中王荆公欲與其子雱並除<pc n="lb"/>
崇政殿説書已有成命㑹吕正獻公與荆公論新法相<pc n="lb"/>
失其事遂格後二十餘年今上之即位八年朝廷以勲<pc n="lb"/>
臣子有學問復除前命盖知官職命實使之雖遲遲亦<pc n="lb"/>
必為也王公父子今已物故而元明竟居講筵雖以世<pc n="lb"/>
徳多學用亦有命也<pc n="lb"/>
                    <pb n="26b"/>
頃年客有話胡翼之為國子先生日畨禺有大商曰某<pc n="lb"/>
氏者遣其子來就學其子儇蕩其所齎千金仍病甚瘠<pc n="lb"/>
客於逆旅若将救死焉偶其父至京師閔而不責攜其<pc n="lb"/>
子謁胡先生告其故曰是宜先警其心而後道之者也<pc n="lb"/>
乃取一帙書曰汝讀是可以先知養生之術知養生然<pc n="lb"/>
後可以進學矣其子視其書乃黄帝素問也讀未竟惴<pc n="lb"/>
惴然懼性命之過甚悔痛自克責冀可自新胡已知其<pc n="lb"/>
悔悟召而誨之曰知愛身則可以修身自今以始其洗<pc n="lb"/>
                    <pb n="27a"/>
心向道取古聖賢之書次第而讀之既通其義然後為<pc n="lb"/>
文則汝可以成名聖人不貴無過而貴改過無懐昔悔<pc n="lb"/>
第勉事業其人亦頴鋭善學學之三年登上第而歸<pc n="lb"/>
張文潛曰先皇尚經術本欲求賢聖㫖趣而一時師説<pc n="lb"/>
競以新竒相髙妄為臆説即附意穿鑿如説詩曰溱與<pc n="lb"/>
洧方渙渙兮士與女方秉蕳兮女曰觀乎士曰既且且<pc n="lb"/>
徃觀乎洧之外詢訏且樂惟士與女伊其相謔贈之以<pc n="lb"/>
芍藥以謂淫佚之㑹芍藥善堕胎行血故為之贈然詩<pc n="lb"/>
                    <pb n="27b"/>
言士與女相謔然則士贈女乎女贈士乎借謂女贈士<pc n="lb"/>
安用堕胎行血也此殆是以芳香為好之義何至是陋<pc n="lb"/>
也劉貢父甞曰贈之芍藥士女不分若夫視爾如荍貽<pc n="lb"/>
我握椒則女贈士必矣本草云椒性溫明目煖水藏則<pc n="lb"/>
女無用也莫不以為笑嗚呼有是種種陋説而觸類長<pc n="lb"/>
之此為罷經義之禍其本亦以此<pc n="lb"/>
東坡新遷東闕之第廌同李端叔秦少㳺徃見之東坡<pc n="lb"/>
曰今日乃先祖太傅之忌<hi>五月十一日</hi>祖父名序甚英偉才<pc n="lb"/>
                    <pb n="28a"/>
氣過人雖不讀書而氣量甚偉頃年在鄉里郊居陸田<pc n="lb"/>
不多惟種粟及以稻易粟大倉儲之人莫曉其故儲之<pc n="lb"/>
累年凡至三四千石㑹眉州大饑太傅公即出所儲自<pc n="lb"/>
族人次外姻次佃戸鄉曲貧者次第以與之皆無凶嵗<pc n="lb"/>
之患或曰公何必粟也惟粟性堅能乆故可廣儲以待<pc n="lb"/>
匱爾又繞宅皆種芋魁所收極多即及時多盖薪蒭野<pc n="lb"/>
民乏食時即用大甑蒸之羅置門外恣人取食之賴以<pc n="lb"/>
無饑焉祖父嗜酒甘與村父箕踞髙歌大飲時伯父登<pc n="lb"/>
                    <pb n="28b"/>
朝而外氏程舅亦登朝外祖甚富二家連姻皆以子貴<pc n="lb"/>
封官程氏預為之謂祖父曰公何不亦預為之太傅曰<pc n="lb"/>
兒子書云作官器用亦寄來一日方大醉中封告至并<pc n="lb"/>
樊纓公服笏交椅水灌子衣版等物太傅時露頂戴一<pc n="lb"/>
小冠子如指許大醉中取告箕踞讀之畢并諸物置一<pc n="lb"/>
布囊中取告時有餘牛肉亦取置一布囊中令村童荷<pc n="lb"/>
而歸跨驢入城城中人聞受告或就郊外觀之遇諸塗<pc n="lb"/>
見荷擔二囊莫不大笑程老聞之面誚其太簡惟有識<pc n="lb"/>
                    <pb n="29a"/>
之士竒之<pc n="lb"/>
眉州或有神降曰茅將軍巫覡皆狂禍福紛錯州皆畏<pc n="lb"/>
而禱之共作大廟像宇皆雄祈驗如響太傅忽乗醉呼<pc n="lb"/>
村僕二十許人入廟以斧钁碎其像投溪中而毁拆其<pc n="lb"/>
廟屋竟無所靈後三年伯父初登第太傅甚喜親至劒<pc n="lb"/>
門迎之至七家嶺忽見一廟甚大視其榜曰茅將軍太<pc n="lb"/>
傅曰是妖神却在此為幻耶方欲率衆復毁忽一廟吏<pc n="lb"/>
前迎拜曰君非蘇七君乎某昨夜夣神泣告曰明日蘓<pc n="lb"/>
                    <pb n="29b"/>
七君至吾甚畏之哀告蘓七君且為容恕幸存此廟俾<pc n="lb"/>
竊食此也衆人恠之共勸焉乃捨<pc n="lb"/>
太史公講禮王制曰礿禘烝嘗此祭之名天地社稷五<pc n="lb"/>
祀名山大川之在其地者因國之在其地而無主後者<pc n="lb"/>
此祭之事犆礿祫祭之類此祭之禮然非祭之本祭之<pc n="lb"/>
本諸侯得一國之歡心以事其先公天子得四表之歡<pc n="lb"/>
心以事其先王者是也夫犧牲幣帛粢盛酒醴皆出於<pc n="lb"/>
民力古者先成民而後致力於神凡以祭之本在於民<pc n="lb"/>
                    <pb n="30a"/>
而已<pc n="lb"/>
又講王制司徒明七教以興民徳曰夫以身率於上而<pc n="lb"/>
傚之曰教教之於治雖甚迂濶然古之言治者必以為<pc n="lb"/>
先放勲曰勞之來之輔之翼之又從而振徳之舜舉八<pc n="lb"/>
元命契孔子曰道之以徳齊之以禮有恥且格秦任刑<pc n="lb"/>
罰不務徳教故不旋踵而覆漢承秦弊初以法治天下<pc n="lb"/>
惟賢臣賈誼董仲舒嘗言之文帝能聽賈誼故斷獄數<pc n="lb"/>
百㡬至刑措武帝不能聽仲舒故斷獄數萬㡬至敗亡<pc n="lb"/>
                    <pb n="30b"/>
唐太宗初亦不以教化為意惟魏鄭公勸行仁義四年<pc n="lb"/>
之間遂至大治然則為治者不可不先以教化為本也<pc n="lb"/>
又講王制不率教移左鄉右鄉移之遂不變屏之逺方<pc n="lb"/>
曰臣以唐虞之學不過有朴作教刑與撻以記之雖周<pc n="lb"/>
禮至詳至悉亦無流放之刑此當是商之法湯制官刑<pc n="lb"/>
儆於有位其用法甚嚴為太學養士之禮既重則不率<pc n="lb"/>
教之罪責之冝不可輕夫命三公九卿大夫皆入學至<pc n="lb"/>
於王親視學皆不變彼以九年之間而不能自遷於善<pc n="lb"/>
                    <pb n="31a"/>
是惡長不悛弗順教令者也屏之逺方斯亦不足䘏矣<pc n="lb"/>
然王為之三日不舉豈其意哉成湯伊尹相與維持天<pc n="lb"/>
下之法其嚴宻如此若夫周之法則以寛仁為主雖霍<pc n="lb"/>
叔同管蔡之惡亦降於庶人者三年而復其國非若商<pc n="lb"/>
政之峻也商尚質周尚文商周之法皆欲人之為善而<pc n="lb"/>
已<pc n="lb"/>
黄任道見荆公有繆忝<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉叨竊仲冬之語言同嵗也<pc n="lb"/>
曾誠存之嘗曰近見少師韓持國云仁皇一日與宰相<pc n="lb"/>
                    <pb n="31b"/>
議政罷因賜坐從容語曰幸兹太平君臣亦宜以禮相<pc n="lb"/>
娯樂卿等各有聲樂之奉否各言有無多寡惟宰相王<pc n="lb"/>
文正公不邇聲色素無後房姬媵上乃曰朕賜旦細人<pc n="lb"/>
二十卿等分為教之俟藝成皆送旦家一時君臣相悦<pc n="lb"/>
如此<hi>旦當作曾</hi>
                    <pc n="lb"/>
東坡不惟文章可以蓋代而政事忠亮風節凛凛過人<pc n="lb"/>
逺甚元祐七年上祀南郊公以兵部尚書為鹵簿使上<pc n="lb"/>
因太廟宿齋行禮畢將至青城儀衛甚肅五使乘車至<pc n="lb"/>
                    <pb n="32a"/>
景靈宫東櫺星門外忽有赭傘覆犢車并青盖犢車百<pc n="lb"/>
許兩衝突而來東坡呼御營廵檢使立於車前曰西來<pc n="lb"/>
誰何敢爾亂行曰皇后并某國太夫人<hi>國婆婆乃上之乳母</hi>國大<pc n="lb"/>
長主也東坡曰可以狀來比至青城諭儀仗使御史中<pc n="lb"/>
丞李端伯之純曰中丞職當肅政不可不聞李以中宫<pc n="lb"/>
不敢言坡曰某自奏之即於青城上疏皇帝曰臣備員<pc n="lb"/>
五使竊見二聖寅畏祇慎昭事天地敬奉宗社而内中<pc n="lb"/>
犢車衝突鹵簿公然亂行恐累二聖所以明祀之意謹<pc n="lb"/>
                    <pb n="32b"/>
彈劾以聞上欣然開納舊例明日法駕囬中宫當迎於<pc n="lb"/>
朱雀門下是時因疏明日中宫亦不復出<pc n="lb"/>
東坡為禮部尚書宣仁上仙乃與禮官及太常諸官直<pc n="lb"/>
宿禁中關决諸禮儀事至七日忽有㫖下光祿供羊酒<pc n="lb"/>
若干欲為太后太妃皇后暖孝東坡上疏以暖孝之禮<pc n="lb"/>
出於俚俗王后之舉當化天下不敢奉詔有㫖遂罷<pc n="lb"/>
東坡帥定武諸館職餞於惠濟坡舉白浮歐陽叔弼劉<pc n="lb"/>
伯修二校理常希古少尹曰三君但飲此酒酒釂乃言<pc n="lb"/>
                    <pb n="33a"/>
所罰三君飲竟東坡曰三君為主司而失李方叔兹可<pc n="lb"/>
罰也三君者無以為言慙謝而已張文潛舍人在坐輒<pc n="lb"/>
舉白浮東坡先生曰先生亦當飲此東坡曰何也文潛<pc n="lb"/>
曰先生昔知舉而遺之與三君之罰均也舉坐大笑<pc n="lb"/>
東坡嘗言文章之任亦在名世之士相與主盟則其道<pc n="lb"/>
不墜方今太平之盛文士輩出要使一時之文有所宗<pc n="lb"/>
主昔歐陽文忠常以是任付與某故不敢不勉異時文<pc n="lb"/>
章盟主責在諸君亦如文忠之付授也<pc n="lb"/>
                    <pb n="33b"/>
門下先生蘓公子由嘗論孔子曰文武之道未墜於地<pc n="lb"/>
在人賢者識其大者不賢者識其小者又曰女為君子<pc n="lb"/>
儒無為小人儒又曰君子上達小人下達又曰管仲之<pc n="lb"/>
器小哉又曰小人哉樊須也又曰硜硜然小人哉所謂<pc n="lb"/>
小人者而非世俗所謂無禮無義不仁不智之小人也<pc n="lb"/>
以其所知所能行皆小者近者非大者逺者禮樂射御<pc n="lb"/>
書數凡形器度數之内其粗迹而已若夫君子聖人則<pc n="lb"/>
所知所能行皆造道徳之妙非形器度數之所能盡此<pc n="lb"/>
                    <pb n="34a"/>
其所以為大也詩有小雅大雅所言皆聖人妙道徳性<pc n="lb"/>
所以立道所以立政其變雅者不能不取之者也此皆<pc n="lb"/>
所以為大也蓋小雅變雅所言王者政事治天下之法<pc n="lb"/>
能與不能而已舉此求之則其類自見今詩之篇有曰<pc n="lb"/>
大明又曰小明小宛小旻小弁之類皆因雅而言可見<pc n="lb"/>
當時並有小大之名其不見於經者或刪定或已亡之<pc n="lb"/>
也又論史記作商紀紀紂以西伯昌九侯鄂侯為三公<pc n="lb"/>
九侯有好女入之紂女不喜淫紂怒殺之而醢九侯鄂<pc n="lb"/>
                    <pb n="34b"/>
侯争之强辨之疾并脯鄂侯西伯昌聞而竊嘆崇侯虎<pc n="lb"/>
知之以告紂紂囚西伯羑里作周紀記崇侯虎譖西伯<pc n="lb"/>
於紂曰西伯積善累徳諸侯皆鄉之將不利於帝帝紂<pc n="lb"/>
乃囚西伯於羑里閎夭之徒患之乃求有莘氏美女驪<pc n="lb"/>
戎之文馬有熊九駟他竒恠物因殷嬖臣費仲而獻之<pc n="lb"/>
紂紂大説此一物足以釋西伯况其多乎乃赦西伯更<pc n="lb"/>
賜之弓矢斧鉞使西伯專征伐曰譖西伯者崇侯虎也<pc n="lb"/>
觀此一事書所囚之事不同然崇侯以文王歎無罪殺<pc n="lb"/>
                    <pb n="35a"/>
三公而譖之逢君之惡也忌文王修徳而不勸紂之改<pc n="lb"/>
行長君之惡也在崇侯皆為有罪矣豈太史公欲互見<pc n="lb"/>
乎紂喜閎夭之獻釋文王之囚乃許專征代復告之曰<pc n="lb"/>
譖之者崇侯虎也其意蓋欲文王甘心焉然文王遂伐<pc n="lb"/>
崇以討其罪自古人君之惡無烈於紂然崇侯虎之罪<pc n="lb"/>
竟不能逃其刑小人讒諂譖賢人君子於盛明之朝而<pc n="lb"/>
欲逃責難矣<pc n="lb"/>
<pc n="　"/>師友談記<pc n="lb"/>
<pb n="35b"/>
                </p>
<p>
</p>
  </div>
        </body>
</text>
</TEI>