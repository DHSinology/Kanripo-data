<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>巖下放言卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>巖下放言卷上<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>葉夢得<pc n="　"/>撰<pc n="lb"/>
易自孔子大傳後未有敢言者雖孟子亦不言也不知<pc n="lb"/>
<pc n="　"/>易之大趣皆在老莊列禦冦三家殆無一言不相合<pc n="lb"/>
<pc n="　"/>但世見無所顯言遂㮣以為虗誕不可結之辭語矣<pc n="lb"/>
<pc n="　"/>六經未嘗言妙惟易一見而老氏首明之此何道哉<pc n="lb"/>
<pc n="　"/>莊周逍遥逰第一説鯤鵬處一部易正在其中然未<pc n="lb"/>
                    <pb n="1a"/>
<pc n="　"/>嘗有易證者乃所以為深知易也至列禦冦殆知于<pc n="lb"/>
<pc n="　"/>太始之上設大易于論一之變是因易意然不若二<pc n="lb"/>
<pc n="　"/>氏之㝠悟也列子之書失于太肆自楊朱力命之後<pc n="lb"/>
<pc n="　"/>幾不可讀亦何必至是釋氏以作止任為滅四病列<pc n="lb"/>
<pc n="　"/>子盖近于下之等非不能知盖不恤也言易不言易<pc n="lb"/>
<pc n="　"/>之辯于此可見<pc n="lb"/>
古語多不同或各從其方言亦有造字之初未備假借<pc n="lb"/>
<pc n="　"/>用之後有正字始别出如若字訓順未有順字但言<pc n="lb"/>
                    <pb n="1b"/>
<pc n="　"/>若後有順字故言順不言若初無二義而後人必妄<pc n="lb"/>
<pc n="　"/>分别爾雅訓釋最為近古世言周公作妄矣其言多<pc n="lb"/>
<pc n="　"/>是類詩中語而耶毛氏説為正余意但漢人所作爾<pc n="lb"/>
揚雄能識字親作訓纂方言訓纂不復見而方言尚存<pc n="lb"/>
<pc n="　"/>亦不為無意矣然太𤣥書用竒字多前此所無其有<pc n="lb"/>
<pc n="　"/>據聊抑雄自為之也有據當有所見自為之則正字<pc n="lb"/>
<pc n="　"/>之外别為一字乃與其以太𤣥凖易同一法門雄言<pc n="lb"/>
<pc n="　"/>司馬子長好竒不知己乃好竒之甚者而弗知也<pc n="lb"/>
                    <pb n="2a"/>
堯舜禹湯四字初皆不可訓釋若謂古語後世不能通<pc n="lb"/>
<pc n="　"/>則庖犠為漁佃之始神農為耕稼之始少昊以木徳<pc n="lb"/>
<pc n="　"/>黄帝以土徳之数其義皆坦然昜明堯舜禹湯非氏<pc n="lb"/>
<pc n="　"/>即謚豈容無説今人但牽合強析之非有傳也以此<pc n="lb"/>
<pc n="　"/>推之古字何可自釋自文武成康之後即漸顯然然<pc n="lb"/>
<pc n="　"/>兩漢已前人所命名亦多不可攷又如魯隠公名息<pc n="lb"/>
<pc n="　"/>姑宣公名倭之類竟不知為何語古禮子生三月而<pc n="lb"/>
<pc n="　"/>名最為重事既冠而以字名必旁取其義豈容率爾<pc n="lb"/>
                    <pb n="2b"/>
<pc n="　"/>若季路字子由宰予字子我冉耕字伯牛與後世何<pc n="lb"/>
<pc n="　"/>異言偃字子游亦古者謂偃為游偃同音通用而冉<pc n="lb"/>
<pc n="　"/>雍字仲弓端木賜字子貢則又難盡推是以學者不<pc n="lb"/>
<pc n="　"/>可不慎也<pc n="lb"/>
古書多竒險或謂當時文體云爾列子字古而辭平老<pc n="lb"/>
<pc n="　"/>子字辭平偶儷闇皆畧同秦漢工於文者而視古則<pc n="lb"/>
<pc n="　"/>稍異乃知竒險未必皆其體亦各自其為之者至孟<pc n="lb"/>
<pc n="　"/>子莊周雄辯閎衍如决江河如蒸雲霧殆不可以文<pc n="lb"/>
                    <pb n="3a"/>
<pc n="　"/>論盖自其為道出之商書伊訓説命等作非不平而<pc n="lb"/>
<pc n="　"/>盤庚特異周詩雅訟非不平而䲭鴞雲漢二篇殆不<pc n="lb"/>
<pc n="　"/>容讀豈非係其人乎使西漢之文不傳後世但見太<pc n="lb"/>
<pc n="　"/>𤣥謂西漢皆然亦未嘗不可矣文章自東漢後頓衰<pc n="lb"/>
<pc n="　"/>至齊梁而掃地豈惟其文之衰觀一時人物立身謀<pc n="lb"/>
<pc n="　"/>國未有一時然出群者也何以獨能施之于文至唐<pc n="lb"/>
<pc n="　"/>終始三百年僅能成一韓退之使退之如王楊盧駱<pc n="lb"/>
<pc n="　"/>之徒亦不能為矣<pc n="lb"/>
                    <pb n="3b"/>
楚辭言些<hi>息个切又音細</hi>沈存中謂梵語薩縳訶三合之音此<pc n="lb"/>
<pc n="　"/>非是不知梵語何緣得通荆楚之間此正方言各係<pc n="lb"/>
<pc n="　"/>其山川風氣所然安可以義攷哉大抵古文多有古<pc n="lb"/>
<pc n="　"/>卒語之辭如螽斯羽詵詵兮宜爾子孫繩繩兮以兮<pc n="lb"/>
<pc n="　"/>為終老子文亦多然母也天只不諒人只以只為終<pc n="lb"/>
<pc n="　"/>狂童之狂也且椒聊且逺條且以且為終棠棣之華<pc n="lb"/>
<pc n="　"/>鄂不逺而俟我于著乎而充耳以素乎而以而為終<pc n="lb"/>
<pc n="　"/>既曰歸止曷又懐止以止為終無不皆然風俗所習<pc n="lb"/>
                    <pb n="4a"/>
<pc n="　"/>齊不可移之宋鄭不可移之許後世文體既變不復<pc n="lb"/>
<pc n="　"/>論其終楚詞者類仍用些語已誤更欲窮其義失之<pc n="lb"/>
<pc n="　"/>逺矣<pc n="lb"/>
蘇子瞻好譃一日與客集有論林和靖詩偶儷精切如<pc n="lb"/>
<pc n="　"/>用古人不獨取以相對雖有姓名之字亦欲相對如<pc n="lb"/>
<pc n="　"/>伶倫近日無侯白奴僕當年有衛青之類子瞻曰吾近<pc n="lb"/>
<pc n="　"/>得一對但未有用䖏或問之曰韓玉汝正可對李金<pc n="lb"/>
<pc n="　"/>吾問者皆大笑唐人記有問東方虬何以名虬者曰<pc n="lb"/>
                    <pb n="4b"/>
<pc n="　"/>且要數百年後對西門豹正類耳今日有客來云顯<pc n="lb"/>
<pc n="　"/>官張九成輕薄子或以對栁三變亦的對也<pc n="lb"/>
先事而戒謂之豫後事而戒謂之猶猶豫本二獸名古<pc n="lb"/>
<pc n="　"/>語因物取義徃徃便以其物名之後世沿襲但知其<pc n="lb"/>
<pc n="　"/>義不知其物遂妄為穿鑿未有不悮者説文豫本大<pc n="lb"/>
<pc n="　"/>象之名物大即處于小而見者早故有豫義而豫之<pc n="lb"/>
<pc n="　"/>義不在豫文也爾雅有似鹿而善登木避人已去猶<pc n="lb"/>
<pc n="　"/>疑而再登則有豫義左氏謂有為可以已之辭是矣<pc n="lb"/>
                    <pb n="5a"/>
<pc n="　"/>而猶之義不在猶文也余以是知老氏所謂豫兮若<pc n="lb"/>
<pc n="　"/>冬渉川冬而渉川又所易見而可前戒者也猶兮若<pc n="lb"/>
<pc n="　"/>畏四鄰四鄰我已親狎可以無畏而猶畏則後事而<pc n="lb"/>
<pc n="　"/>戒者也惟其知戒則不輕動故二文又為疑事<pc n="lb"/>
人遇物應事不可無素飬素飬者熟則猝然自外至者<pc n="lb"/>
<pc n="　"/>不能為之變晉書記蘇峻渡江司馬流之守江州忽<pc n="lb"/>
<pc n="　"/>聞其至當時不知口處人事真有爾者流何足語此<pc n="lb"/>
<pc n="　"/>彼但真畏怯耳然廋亮本以召峻自任乃以流當衝<pc n="lb"/>
                    <pb n="5b"/>
<pc n="　"/>其不亡何待劉先生是何等氣宇人與魯肅議借荆<pc n="lb"/>
<pc n="　"/>州忽聞震雷遂失匕于地論者謂出其不意余謂不<pc n="lb"/>
<pc n="　"/>然先主故耐驚怕意當議時必有斯孫權者有歉于<pc n="lb"/>
<pc n="　"/>中者人無素飬尚不足以當變况所懷者先有以奪<pc n="lb"/>
<pc n="　"/>之乎<pc n="lb"/>
老氏論氣欲専氣致柔如嬰児孟子論氣以至大至剛<pc n="lb"/>
<pc n="　"/>以直飬而無害則塞乎天地之間二者正相反老氏<pc n="lb"/>
<pc n="　"/>孟子俱可與皆至于聖人之室也從老氏則廢孟子<pc n="lb"/>
                    <pb n="6a"/>
<pc n="　"/>從孟子則廢老氏以吾觀之二説正不相妨人氣散<pc n="lb"/>
<pc n="　"/>之則與物敵而剛専之則反于已而柔剛不可勝勝<pc n="lb"/>
<pc n="　"/>剛者必以柔則専氣者乃所以為直也直氣而無害<pc n="lb"/>
<pc n="　"/>于外則所謂持其志無暴其氣者當能如曽子之守<pc n="lb"/>
<pc n="　"/>約約之積而發于㣲則直飬者乃所以為柔也故知<pc n="lb"/>
<pc n="　"/>道之至剛者本自無二惟其運動如何初不矜其同<pc n="lb"/>
<pc n="　"/>如楊雄以氣適善惡之馬盖胸中憒憒本自不了欲<pc n="lb"/>
<pc n="　"/>言善則有惡欲言惡則有善故不得已而兩存之以<pc n="lb"/>
                    <pb n="6b"/>
<pc n="　"/>㒺後人幸或其中不知以善惡論氣此為何理是陋<pc n="lb"/>
<pc n="　"/>三家村中老書生殆雄之謂耶<pc n="lb"/>
沈存中論曰食正陽之月分正與陽為兩月盖取爾雅<pc n="lb"/>
<pc n="　"/>十月為陽以正為四月純陽以陽為十月純隂不知<pc n="lb"/>
<pc n="　"/>獨分此兩月為何義以為天灾耶則他月不為灾乎<pc n="lb"/>
<pc n="　"/>以為當行禮耶則他月不行禮乎考于春秋日食三<pc n="lb"/>
<pc n="　"/>十六皆用周正四月者六月也十月者十二月也書<pc n="lb"/>
<pc n="　"/>六月者二皆記鼔用牲于社十二月者皆無閒焉則<pc n="lb"/>
                    <pb n="7a"/>
<pc n="　"/>豈以十月同四月哉正陽之言魯季孫之辭古無是<pc n="lb"/>
<pc n="　"/>説也其意盖以為惟此當行禮他月則否余謂春秋<pc n="lb"/>
<pc n="　"/>傳周正夏書言乃季秋月朔辰弗集于房鼓奏鼓嗇<pc n="lb"/>
<pc n="　"/>夫馳庶人走豈以四月乎凡書日食皆記天灾而兩<pc n="lb"/>
<pc n="　"/>六月獨記鼓用牲于社者正以魯人用禮之非宜天<pc n="lb"/>
<pc n="　"/>灾有幣無牲不當用牲爾當時固自有變之者正者<pc n="lb"/>
<pc n="　"/>正也若以四月純陽為正月則嵗而有兩正可乎正<pc n="lb"/>
<pc n="　"/>陽不特不可分雖四月亦不作名君子所重惟畏天<pc n="lb"/>
                    <pb n="7b"/>
<pc n="　"/>威謹邦禮而已詩十月之交朔日辛夘日有食之亦<pc n="lb"/>
<pc n="　"/>孔之醜但譏純隂盛而陽干以為國醜若以對四月<pc n="lb"/>
<pc n="　"/>則純陽日雖食而陽尚强不足以為醜必無是也<pc n="lb"/>
孟子論布縷粟帛力役之征即周官載師所謂宅不毛<pc n="lb"/>
<pc n="　"/>者有里布田不耕者出糓粟無職事者出夫家之征<pc n="lb"/>
<pc n="　"/>者也此周公之法而使民至此者乎周公之為此盖<pc n="lb"/>
<pc n="　"/>為井田設也夫既以八家為田矣未有無田而坐食<pc n="lb"/>
<pc n="　"/>者棄而不為于是乎苦之此非資其征以為利廹之<pc n="lb"/>
                    <pb n="8a"/>
<pc n="　"/>便反本也當孟子時井田廢矣阡陌皆入于兼并民<pc n="lb"/>
<pc n="　"/>之無田者盖不可勝数此豈其罪而周公之法獨存<pc n="lb"/>
<pc n="　"/>盖當時諸侯假是以殘民豈知周公之義也哉事不<pc n="lb"/>
<pc n="　"/>因時而徒泥于古固不可况其假以為惡世不可與<pc n="lb"/>
<pc n="　"/>知便則寜廢周公之法可也<pc n="lb"/>
名生于實凡物皆然以斛為石不知起于何時自漢已<pc n="lb"/>
<pc n="　"/>來始見之石本五權之名漢志重百二十斤為石非<pc n="lb"/>
<pc n="　"/>量名也以之取民賦如二千石之類以糓百二十斤<pc n="lb"/>
                    <pb n="8b"/>
<pc n="　"/>為斛猶之可也若酒言石酒之多寡本不係糓數從<pc n="lb"/>
<pc n="　"/>之取其醇醨以今准之酒之醇者斛止取七斗或六<pc n="lb"/>
<pc n="　"/>漓者多至于十五六斗若以糓百二十斤為斛酒從<pc n="lb"/>
<pc n="　"/>其權名則權當為酒十五六斗從其量名則斛當糓<pc n="lb"/>
<pc n="　"/>百八十九斤進退兩無所合是酒言石者未嘗有定<pc n="lb"/>
<pc n="　"/>數也只于麹言石斛麺未必正為麦百二十斤而麦<pc n="lb"/>
<pc n="　"/>之實又有大小虗實然沿至今莫知為非乃弓弩較<pc n="lb"/>
<pc n="　"/>方言斗言石此乃古法打硾以斤為别而世反疑之<pc n="lb"/>
                    <pb n="9a"/>
<pc n="　"/>乃知名實何常之有以妍為醜以醜為妍以羙為惡<pc n="lb"/>
<pc n="　"/>以惡為美惟其所稱此亦學道者之一警也<pc n="lb"/>
華人發古塜得磚皆有刻字曰晉升平四年三月四日<pc n="lb"/>
<pc n="　"/>大學博士陳留郡雍丘縣都周闡字道舒妻活晉潯<pc n="lb"/>
<pc n="　"/>陽太守譙國龍堈縣栢逸字茂長小女父晉安城太<pc n="lb"/>
<pc n="　"/>守鷹揚男諱蟠字永時皆鎸同文此周闡之妻百逸<pc n="lb"/>
<pc n="　"/>之女墓也父晉安太守鷹揚男諱蟠者盖闡之父故<pc n="lb"/>
<pc n="　"/>獨稱諱但其妻名活何義字畫極分明無訛其中無<pc n="lb"/>
                    <pb n="9b"/>
<pc n="　"/>他物惟其銅銚一三足螭柄靣闊四寸餘深半之製<pc n="lb"/>
<pc n="　"/>作不甚工野人來求售余適得之云尚有一石臺髙<pc n="lb"/>
<pc n="　"/>二尺許有花文先為溪南人取去升平西年至今紹<pc n="lb"/>
<pc n="　"/>興十六年正七百八十七年自有道觀之殆朝暮耳<pc n="lb"/>
<pc n="　"/>今吾復居于此未知後七百八十七年來者復誰聊<pc n="lb"/>
<pc n="　"/>亦可以一笑也<pc n="lb"/>
吾少受易先生知為傳注之學而已中嵗求老莊而後<pc n="lb"/>
<pc n="　"/>知易之外有不謀而黙契者古之達人其所至到無<pc n="lb"/>
                    <pb n="10a"/>
<pc n="　"/>所不同然但亦見其理誠有是而未悟其得于心者<pc n="lb"/>
<pc n="　"/>晚復為佛氏學讀大乗諸經始廓然洞徹知前所聞<pc n="lb"/>
<pc n="　"/>無一非真實語既信之不疑則日用踐履無適而不<pc n="lb"/>
<pc n="　"/>與心㑹雖欲修而復從前日之言有不可得者今年<pc n="lb"/>
<pc n="　"/>夏暑雨彌月卧載忻堂百念無復于其中案頭適有<pc n="lb"/>
<pc n="　"/>老氏偶取誦之始模執筆在旁時記其所欲言不覺<pc n="lb"/>
<pc n="　"/>閲九日而終篇盖余初未嘗有意于言也其間雜以<pc n="lb"/>
<pc n="　"/>易及佛書口到即言不復更有所適或譏余不應如<pc n="lb"/>
                    <pb n="10b"/>
<pc n="　"/>是必有議于後余笑曰此猶求于昔日之吾也當以<pc n="lb"/>
<pc n="　"/>今吾為正<pc n="lb"/>
秋雲放雨山林静諸壑相傳共一竒此王荆公詩舊讀<pc n="lb"/>
<pc n="　"/>但愛其清麗耳今嵗既多兩經霉霖潦甚于常嵗昨<pc n="lb"/>
<pc n="　"/>日過午一雨忽有傾注移時乃已入夜既稍凉枕几<pc n="lb"/>
<pc n="　"/>蕭然不覺睡至鷄將嗚忩猶未曙聞山泉水並集初<pc n="lb"/>
<pc n="　"/>是隠隠若雷近而聽之則髙下逺近互相叅錯而各<pc n="lb"/>
<pc n="　"/>自為聲或如鐘皷或如琴瑟或如戰馬之奔無不可<pc n="lb"/>
                    <pb n="11a"/>
<pc n="　"/>喜始悟荆公詩良有味不知公作此句時亦有同乎<pc n="lb"/>
<pc n="　"/>余者所謂共一竒者以不從押韵而毗耶以音聲為<pc n="lb"/>
<pc n="　"/>佛事此殆近之<pc n="lb"/>
山中有竹數千竿皆余累嵗手植初但得數千竿旦旦<pc n="lb"/>
<pc n="　"/>觀之既乆不覺成林無一處不森茂可喜嘗自戲善<pc n="lb"/>
<pc n="　"/>種竹無如予者頃過呉江以語王份秀才份云竹殊<pc n="lb"/>
<pc n="　"/>易種但得肥地盡去瓦礫荆棘深根頻以水沃取糞<pc n="lb"/>
<pc n="　"/>壌更壅培無不可活不必擇時然取美觀則可如欲<pc n="lb"/>
                    <pb n="11b"/>
<pc n="　"/>為用不若瘦瘠地磽瘠非人力所營或崖谷問自生<pc n="lb"/>
<pc n="　"/>其質堅實而肉實斷之如金石以為常竹十嵗一易<pc n="lb"/>
<pc n="　"/>者此必倍之吾居前後多竹椽既歸一一騐之無不<pc n="lb"/>
<pc n="　"/>如其言乃知予三十年種竹初未嘗得真竹㣲份予<pc n="lb"/>
<pc n="　"/>不聞君子哉若人份為大學諸生家故饒財兵火雖<pc n="lb"/>
<pc n="　"/>多壊盡所餘築室呉江道旁作圃兼有湖山之勝客<pc n="lb"/>
<pc n="　"/>至即飲之酒不問識不識人亦以此多附之近邑之<pc n="lb"/>
<pc n="　"/>佳也<pc n="lb"/>
                    <pb n="12a"/>
蘇子曕初未知有禪學為鳯翔府僉判有兵官王凱者<pc n="lb"/>
<pc n="　"/>教之始大知愛時歐陽文忠尚無恙子曕為杭州倅<pc n="lb"/>
<pc n="　"/>特過汝隂以此勸公笑而不答王凱詵之父也捨歐<pc n="lb"/>
<pc n="　"/>公而從一兵官可為豪傑矣自是從辨才等詵又于<pc n="lb"/>
<pc n="　"/>杭州所入益深子由貶筠州監酒税時江西談老<pc n="lb"/>
<pc n="　"/>南臨即戰盛亦多有偉人子由日從文闗西夀聖聰<pc n="lb"/>
<pc n="　"/>逰自謂有得余固不䕶親聞二人之言而閲其書多<pc n="lb"/>
<pc n="　"/>矣質之近世為禪宗者徃徃但許其髙明善辨辯而<pc n="lb"/>
                    <pb n="12b"/>
<pc n="　"/>不許其質至道此當自知非他人所能察然子瞻論<pc n="lb"/>
<pc n="　"/>理超勝出入大乗諸經無所留礙誠為閎妙子由晚<pc n="lb"/>
<pc n="　"/>作老子觧乃其心法自許甚髙與他觧經不類天下<pc n="lb"/>
<pc n="　"/>至理不為凝滯所隔則為聰明所亂二人後必有能<pc n="lb"/>
<pc n="　"/>辨之者<pc n="lb"/>
王荆公冄罷相居鍾山無復他學作字説外即取藏經<pc n="lb"/>
<pc n="　"/>讀之雖則溷間亦不廢自言字説深處亦多出于佛<pc n="lb"/>
<pc n="　"/>書作金剛經觧裕陵嘗宣取今行于世其餘如楞嚴<pc n="lb"/>
                    <pb n="13a"/>
<pc n="　"/>華嚴維摩圓覺皆間有悦意以為盡其所言至矣謂<pc n="lb"/>
<pc n="　"/>禪學為無有其徒自作法門以動世之未有知音者<pc n="lb"/>
<pc n="　"/>爾晚請秀圓通徃蔣山首出所作諸經觧示秀秀不<pc n="lb"/>
<pc n="　"/>之許公不樂秀亦棄去後捨宅為寺以文關西主之<pc n="lb"/>
<pc n="　"/>未幾文亦封其所奏紫衣師號制書不告而歸盖亦<pc n="lb"/>
<pc n="　"/>不契然者荆公且勢位方髙二人不少假亦可為勍<pc n="lb"/>
<pc n="　"/>敵近嵗盖未之見或云非荆公所得盖二人之主張<pc n="lb"/>
<pc n="　"/>其教門以為便世知荆以為然則其徒無復可言此<pc n="lb"/>
                    <pb n="13b"/>
<pc n="　"/>亦不言冨鄭文未嘗識圓照聞法顯之言而心語既<pc n="lb"/>
<pc n="　"/>告以照照即印大善知識果但以主教門則為安能<pc n="lb"/>
<pc n="　"/>使其傳数百年而終不可冺乎<pc n="lb"/>
懷禪師法嗣雪竇治平熙寜問再振雲門一𣲖彌望東<pc n="lb"/>
<pc n="　"/>南至今不絶初得法時不告亟去雪竇自不知有此<pc n="lb"/>
<pc n="　"/>人貎極𦕈極陋嘗飼驢為其嚙鼻始治無為軍鐡佛<pc n="lb"/>
<pc n="　"/>即為雪竇燒香寺甚敝未甚知名一日陞堂云鴈過<pc n="lb"/>
<pc n="　"/>長空影沉寒水鴈無遺踪之意水無留影之心今時<pc n="lb"/>
                    <pb n="14a"/>
<pc n="　"/>人學至此方有少分傳至于竇驚曰吾乃有此人乎<pc n="lb"/>
<pc n="　"/>亟先有書通懷方報之夫語道而使授者不知得者<pc n="lb"/>
<pc n="　"/>不有比于莊周書寓意或有其人秦漢後盖未聞也<pc n="lb"/>
<pc n="　"/>懷髙弟不勝數其最著四人惠林本法雲秀天鉢冲<pc n="lb"/>
<pc n="　"/>長蘆夫所在皆為大宗師得者既多中間玉石不無<pc n="lb"/>
<pc n="　"/>亂近嵗林際洞山道復行江外懷之傳遂少衰然亦<pc n="lb"/>
<pc n="　"/>安知後不復有来者乃知天下萬事乆皆不能無敝<pc n="lb"/>
<pc n="　"/>雖斯道亦然既不可不廣亦不可不慎要之與其失<pc n="lb"/>
                    <pb n="14b"/>
<pc n="　"/>之多不若失之少也鴈影之言意是其得于懐者今<pc n="lb"/>
<pc n="　"/>無言禪皆以為口實<pc n="lb"/>
西塞山前白鷺飛桃花流水鱖魚肥青箬笠緑簔衣斜<pc n="lb"/>
<pc n="　"/>風細雨不湏歸此𤣥真子張志和漁父詞也顔魯公<pc n="lb"/>
<pc n="　"/>為湖州刺史時志和客于魯公多在平望震澤間今<pc n="lb"/>
<pc n="　"/>東震澤村有泊宅村野人猶指為志和嘗所居後人<pc n="lb"/>
<pc n="　"/>因取其願為浮家泛宅往来苕霅間語以為名此兩<pc n="lb"/>
<pc n="　"/>間湖水平闊望之𣺌然澄澈空曠四旁無甚山遇景<pc n="lb"/>
                    <pb n="15a"/>
<pc n="　"/>物明霽見風㠶往來如飛鳥天水上下一色余每遇之<pc n="lb"/>
<pc n="　"/>輙為徘徊不忍去常意西塞在其近處求之乆不得<pc n="lb"/>
<pc n="　"/>後觀張芸叟南行録始知在池州磁湖縣界孫䇿破<pc n="lb"/>
<pc n="　"/>黄射處也蘇子瞻極愛此詞患聲不可歌乃稍損益<pc n="lb"/>
<pc n="　"/>寄浣溪紗曰西塞山前白鷺飛散花州外片㠶微桃<pc n="lb"/>
<pc n="　"/>花流水鱖魚肥自蔽一身青箬笠相隨到處緑簔衣<pc n="lb"/>
<pc n="　"/>斜風細雨不須歸黄魯直聞而繼作江湖間謂山連<pc n="lb"/>
<pc n="　"/>亘入水為磯太平州有磯曰新婦池州有浦曰女兒<pc n="lb"/>
                    <pb n="15b"/>
<pc n="　"/>魚直好竒偶以名對而未有所付適作此詞乃云新<pc n="lb"/>
<pc n="　"/>婦磯頭眉黛愁女児浦口眼波秋驚魚錯認月沉鈎<pc n="lb"/>
<pc n="　"/>青箬笠前無限事緑簔衣底一時休斜風細雨轉船<pc n="lb"/>
<pc n="　"/>頭子瞻聞而戲曰纔出新婦磯便入女児浦志和得<pc n="lb"/>
<pc n="　"/>無一浪子漁父耶人皆傳以為笑前軰風流畧盡念<pc n="lb"/>
<pc n="　"/>之慨然小樓谷隠要不可無方外之士時相周旋余<pc n="lb"/>
<pc n="　"/>非魯公固不能致志和然亦安得一似之者而與遊<pc n="lb"/>
<pc n="　"/>也<pc n="lb"/>
                    <pb n="16a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>巖下放言卷上<pc n="lb"/>
<pb n="16b"/>
                </p>
<p>
</p>
  </div>
<div>
<head>巖下放言卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>巖下放言卷中<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>葉夢得<pc n="　"/>撰<pc n="lb"/>
嚴陽尊者嘗門趙州不將一物來時如何州云放下着<pc n="lb"/>
<pc n="　"/>曰既不將一物來放下個什麽州云放不下時却取<pc n="lb"/>
<pc n="　"/>將去余嘗讀莊子見南榮趎見老子嬴糧七日七夜<pc n="lb"/>
<pc n="　"/>所老子曰自楚之所來乎曰唯老子曰子何與人偕<pc n="lb"/>
<pc n="　"/>來之衆也南榮趎躍然顧後老子曰子不知吾所謂<pc n="lb"/>
                    <pb n="1a"/>
<pc n="　"/>乎南榮趎俯而慙仰而嘆曰今者吾忘吾荅因失吾<pc n="lb"/>
<pc n="　"/>問吾謂此言與趙州正冥合夫謂不將一物來已將<pc n="lb"/>
<pc n="　"/>一物來矣南榮趎不知有何事至贏粮七日七夜無<pc n="lb"/>
<pc n="　"/>乃大氣急生冝老子之厭其人多也莊周寓言無實<pc n="lb"/>
<pc n="　"/>然亦善為戲笑之人也命之曰南榮趎夫南矣又榮<pc n="lb"/>
<pc n="　"/>焉走而趨者失之于傎而方自楚來其挾何至三人<pc n="lb"/>
<pc n="　"/>乎老氏所告曼衍不可捕詰然彼所謂忘吾荅而失<pc n="lb"/>
<pc n="　"/>吾問者疑亦有僴然而得于中者也<pc n="lb"/>
                    <pb n="1b"/>
莊周言萬物出于機入于機自得水為㡭而不一二數<pc n="lb"/>
<pc n="　"/>無不皆然此言兼載列子莊周書有闕文人謂之多<pc n="lb"/>
<pc n="　"/>不能觧得水為㡭上自能䋲為鶉一句其義始可通<pc n="lb"/>
<pc n="　"/>不若列子之全也余居山間黙觀物變固多矣取其<pc n="lb"/>
<pc n="　"/>灼然者如蚯蚓為百合麥之壞為蛾則毎見之物理<pc n="lb"/>
<pc n="　"/>固不可盡觧業識流轉要湏有知然後有所向若蚯<pc n="lb"/>
<pc n="　"/>蚓為百合乃自有知為無知麥之為蛾乃自無知為<pc n="lb"/>
<pc n="　"/>有知蚯蚓在土中欲化先蟠結如毬已有百合之狀<pc n="lb"/>
                    <pb n="2a"/>
<pc n="　"/>一夕而變紛然如飛塵以佛氏論之當時自其一意<pc n="lb"/>
<pc n="　"/>念精之極因緣而有即其近者鷄之伏卵固自此出<pc n="lb"/>
<pc n="　"/>今鷄伏鴨乃如莊周所謂越鷄伏鵠者此何道㢤麥<pc n="lb"/>
<pc n="　"/>之為蛾盖自蛾種而起因以化麥非麥之能化蛾也<pc n="lb"/>
<pc n="　"/>由是而言之一念所生無論善惡要自有必至者后<pc n="lb"/>
<pc n="　"/>稷因履人跡而生啟自石出此真實論金光眀經記<pc n="lb"/>
<pc n="　"/>流水長者盡化池魚皆得生天更復何疑但恐人信<pc n="lb"/>
<pc n="　"/>不及爾<pc n="lb"/>
                    <pb n="2b"/>
常上人言吾問如来㑹中阿那律多無目而見難陀龍<pc n="lb"/>
<pc n="　"/>無耳而聽殑伽神女非鼻聞香驕梵鉢提無舌知味<pc n="lb"/>
<pc n="　"/>舜若多神無身覺觸此自根塵中來惟復在根塵外<pc n="lb"/>
<pc n="　"/>若言根塵中來彼自無有誰為受者若言在外我既<pc n="lb"/>
<pc n="　"/>無内云誰在外常子大笑若能觧此則老氏言視之<pc n="lb"/>
<pc n="　"/>不見名曰夷聽之不聞名曰希摶之不得名曰㣲猶<pc n="lb"/>
<pc n="　"/>是第二義人生十二時要湏常體㑹此一叚事無令<pc n="lb"/>
<pc n="　"/>冷地有人㸔見<pc n="lb"/>
                    <pb n="3a"/>
晁文元公年四十始娶前此未嘗知有女色早從劉海<pc n="lb"/>
<pc n="　"/>蟾學道自言得長生之術故年康强精明視聴不少<pc n="lb"/>
<pc n="　"/>衰六十後即兼窮佛理然多從經論講師以分别名<pc n="lb"/>
<pc n="　"/>相為主意將以儒釋道通為一其自著書號法藏碎<pc n="lb"/>
<pc n="　"/>金累數萬言反復不出此義書成繼作道院集三卷<pc n="lb"/>
<pc n="　"/>過八十又為耄知餘書余不及見而道院集亦但伸<pc n="lb"/>
<pc n="　"/>前意而歸要爾妙湛師嘗為吾云江民表嘗惜此公<pc n="lb"/>
<pc n="　"/>不一見正明眼毎有遺恨然論忠實和平無一豪世<pc n="lb"/>
                    <pb n="3b"/>
<pc n="　"/>間情偽處則第一等人也其子數世世愈盛天固有<pc n="lb"/>
<pc n="　"/>以報之法藏碎金自記其所得處云耳中嘗聞天樂<pc n="lb"/>
<pc n="　"/>和雅之音有可勝言者自見其形每在前既乆而加<pc n="lb"/>
<pc n="　"/>小類数寸不違眉睫之間此恐是劉海蟾所得佛氏<pc n="lb"/>
<pc n="　"/>則無是事諸人之所疑也乃知脱粘除綱大是難亊<pc n="lb"/>
<pc n="　"/>如此公果有未至則他人可不勉耶<pc n="lb"/>
韓魏公不甚言佛理盖平生所厚善而信者歐陽永叔<pc n="lb"/>
<pc n="　"/>勢不得不然毎為人言自少至老終始所踐履惟在<pc n="lb"/>
                    <pb n="4a"/>
<pc n="　"/>一部論語中未嘗湏臾散離文若云公晚鎮北門已<pc n="lb"/>
<pc n="　"/>六十餘矣玉汝為都轉運使公時多病不甚視事数<pc n="lb"/>
<pc n="　"/>謁告家居玉汝母嘗遣文問候至則直造卧内几案<pc n="lb"/>
<pc n="　"/>間不見他物惟一唾壺與論語爾乃信傳者不謬人<pc n="lb"/>
<pc n="　"/>果欲修身於論語未論盡得但能行其數十言隨人<pc n="lb"/>
<pc n="　"/>髙下大小無有不為善人君子者况畧見其所不可<pc n="lb"/>
<pc n="　"/>得聞者乎吾嘗為論語釋言未嘗沿襲徒為世俗傳<pc n="lb"/>
<pc n="　"/>注直欲有不愧所聞者謂造次必于是顛沛必于是<pc n="lb"/>
                    <pb n="4b"/>
<pc n="　"/>立則見其参于前在輿則見倚于衡何湏更要講觧<pc n="lb"/>
<pc n="　"/>舉足動歩無所不當用意常須痛自鞭䇿爾<pc n="lb"/>
玉素處士張舉字子厚毗陵人治平初試春官司馬温<pc n="lb"/>
<pc n="　"/>公主文賦公生明以第四人登第既得官歸即不仕<pc n="lb"/>
<pc n="　"/>終身元祐初嘗起為頴州教授力辭不就余家與之<pc n="lb"/>
<pc n="　"/>有舊故余未冠得拜之稍長益相親清通逺畧不為<pc n="lb"/>
<pc n="　"/>崖異與前此號隠居曄然自夸于俗者不類士大夫<pc n="lb"/>
<pc n="　"/>既以相與推敲日欵其門隨髙下接之無不滿其意<pc n="lb"/>
                    <pb n="5a"/>
<pc n="　"/>賀鑄有口才最好雌黄人于後亦無問言毎折節亊<pc n="lb"/>
<pc n="　"/>之常稱之曰通隠先生余嘗扣其棄官之説子厚笑<pc n="lb"/>
<pc n="　"/>曰吾豈不欲仕者初但以二親年俱髙吾一子不忍<pc n="lb"/>
<pc n="　"/>去左右既親殁吾將老矣欲仕復何為因循至是爾<pc n="lb"/>
<pc n="　"/>其言大抵若此家藏書數萬卷善琴碁曰惟玩此三<pc n="lb"/>
<pc n="　"/>物不甚飲酒余得以周旋渉世以來粗免大過聞子<pc n="lb"/>
<pc n="　"/>厚為多大觀初厚已死州里上其行余適在翰林蔡<pc n="lb"/>
<pc n="　"/>魯公亦素知其為人遂得賜號官其一子今其子亦<pc n="lb"/>
                    <pb n="5b"/>
<pc n="　"/>死諸孫未有聞者西北士不甚知其人今能言之者<pc n="lb"/>
<pc n="　"/>絶少魏野以有閑而名益彰惜乎子厚之無閑也<pc n="lb"/>
富鄭公少好道自言吐納長生之術信之甚篤亦時為<pc n="lb"/>
<pc n="　"/>煉燒丹竈亊而不以示人余鎮福唐嘗得其手書還<pc n="lb"/>
<pc n="　"/>元火候訣一篇于蔡君謨家盖至和間持其母服時<pc n="lb"/>
<pc n="　"/>書以遺君謨者方知其持養大槩熙寜間初罷相守<pc n="lb"/>
<pc n="　"/>亳州公已無意于世矣圓照大本者住蘇州瑞光方<pc n="lb"/>
<pc n="　"/>以其道震東南𨽻州僧正顒世號顒華嚴者從得法<pc n="lb"/>
                    <pb n="6a"/>
<pc n="　"/>以歸鄭公聞而致之于亳館于書室親執弟子禮一<pc n="lb"/>
<pc n="　"/>日旦起公方聽事公堂顒視室中有書櫃數十其一<pc n="lb"/>
<pc n="　"/>櫃鐍甚嚴問之左右曰公常手自啟閉人不得與意<pc n="lb"/>
<pc n="　"/>必道家方術之言亟使取火焚之執亊者争不得公<pc n="lb"/>
<pc n="　"/>適至問状顒即告之曰吾先為公去大病矣公初亦<pc n="lb"/>
<pc n="　"/>色㣲變若不樂者已而意定徐曰無乃太虐戲乎即<pc n="lb"/>
<pc n="　"/>不問自是豁然遂有得顒曰此非我能為公當歸之<pc n="lb"/>
<pc n="　"/>照師乃以書偈通圓照故世言公得法大本然公晚<pc n="lb"/>
                    <pb n="6b"/>
<pc n="　"/>于道亦不盡廢薨之夕有星隕于寝洛人皆共見此<pc n="lb"/>
<pc n="　"/>豈偶然哉妙湛師為余言親得于其師小夲小夲得<pc n="lb"/>
<pc n="　"/>其師大夲者云耳<pc n="lb"/>
余中嵗少睡盖老人之常態無足怪者毎夜過分輙不<pc n="lb"/>
<pc n="　"/>能再睡展轉一榻間胸中既無纎物頗覺心志和税<pc n="lb"/>
<pc n="　"/>神宇凝静有不能名者時聞䑕嚙唧唧有聲亦是一<pc n="lb"/>
<pc n="　"/>樂事當門老僕鼻息如雷間亦有囈語或悲或喜或<pc n="lb"/>
<pc n="　"/>怒或歌聽之毎啟齒意其亦必自以為得而余不得<pc n="lb"/>
                    <pb n="7a"/>
<pc n="　"/>與也嘗在頴川時初自翰林免官先君為倅歸養居<pc n="lb"/>
<pc n="　"/>後圃三間小室旁無與隣左右惟一㸃僕意况已如<pc n="lb"/>
<pc n="　"/>此嘗有詩云城頭晚漏鳴丁丁<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>間月落却未明衡<pc n="lb"/>
<pc n="　"/>陽歸雁過欲盡汝陽荒鷄初一鳴悠悠斷夢子不記<pc n="lb"/>
<pc n="　"/>草草㣲吟還獨生成人得意須幾許一睡稍足無與<pc n="lb"/>
<pc n="　"/>情逮今四十年了無異者余毎自料非世間享福人<pc n="lb"/>
<pc n="　"/>平生大得志處不過如是但能保此一生如佛與波<pc n="lb"/>
<pc n="　"/>斯匿王論見恒河性有味言也<pc n="lb"/>
                    <pb n="7b"/>
世傳神仙吕洞賔名嵓洞賔其字也唐吕渭之後五代<pc n="lb"/>
<pc n="　"/>從鍾離權得道權漢人仙者自宋以來與權更出沒<pc n="lb"/>
<pc n="　"/>人間權不甚多而洞賔踪跡數見好道者毎以為口<pc n="lb"/>
<pc n="　"/>實余記童子時見大父魏公自湖外罷官還道岳州<pc n="lb"/>
<pc n="　"/>客有言洞賔事者近嵗嘗過城南一居寺題詩二首<pc n="lb"/>
<pc n="　"/>壁間而去一云朝游岳鄂暮蒼梧䄂有青蛇但氣粗<pc n="lb"/>
<pc n="　"/>三入岳陽人不識朗吟飛過洞庭湖其二云獨自行<pc n="lb"/>
<pc n="　"/>時獨自坐每恨時人不識我惟有城南老樹精分明<pc n="lb"/>
                    <pb n="8a"/>
<pc n="　"/>知道神仙過説者云寺有大古松吕始至無能知者<pc n="lb"/>
<pc n="　"/>有老人自顛徐下致㳟故詩云然先大父使予誦之<pc n="lb"/>
<pc n="　"/>後得季觀所記洞濵事碑與少所聞正同青蛇世多<pc n="lb"/>
<pc n="　"/>言吕由劍侠入非是此正道家以氣煉劍者自有成<pc n="lb"/>
<pc n="　"/>法神仙事𣺌茫不可知疑信者盖相半然是身本何<pc n="lb"/>
<pc n="　"/>物故自有主之者區區百<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>亦何足言棄之為佛存<pc n="lb"/>
<pc n="　"/>之則為仙在去留問爾洞濵雖非予所見然世要必<pc n="lb"/>
<pc n="　"/>有此人也哉<pc n="lb"/>
                    <pb n="8b"/>
恵逺法師白蓮社在廬山東林㑹者佛䭾耶舍佛陀跋<pc n="lb"/>
<pc n="　"/>陀罷竺道生慧持慧獻曇恒道禺道敬曇詵皆浮屠<pc n="lb"/>
<pc n="　"/>劉遺民雷次宗周續之宗炳張野張詮皆士合十八<pc n="lb"/>
<pc n="　"/>人初晋太元中為佛者道安居太山逺從之學安以<pc n="lb"/>
<pc n="　"/>為髙弟遺行其教東南至廬山樂之因留不去寺舊<pc n="lb"/>
<pc n="　"/>不甚廣元封豐老南之徒常摠主寺事物雄邁為徒<pc n="lb"/>
<pc n="　"/>之傑始斥大鼎新之雄麗莊嚴遂為江湖間第一而<pc n="lb"/>
<pc n="　"/>白蓮社者其遺跡尚在余少屢欲徃游訖無因今老<pc n="lb"/>
                    <pb n="9a"/>
<pc n="　"/>矣勢必不能至得李伯時為愛之常掲之壁間意或<pc n="lb"/>
<pc n="　"/>得僧俗間勝士十許軰不必如逺之数追其故事于<pc n="lb"/>
<pc n="　"/>山間山有二泉東泉為尤勝瀦其下流倚山傍流為<pc n="lb"/>
<pc n="　"/>澗為池亦多種蓮然三十餘年訖無甚如余意者每<pc n="lb"/>
<pc n="　"/>徘徊澗壑想見逺時輙慨然如見其人逺社為浮屠<pc n="lb"/>
<pc n="　"/>者吾不能知而劉遺民周續之雷次宗皆見宋書隠<pc n="lb"/>
<pc n="　"/>逸傳風調清逺方知晋宋間風俗之衰方外超出絶<pc n="lb"/>
<pc n="　"/>俗之士尚不乏如此豈今而無之乎第無余以致之<pc n="lb"/>
                    <pb n="9b"/>
<pc n="　"/>爾頃蒙恩賜寺積善教忠守其丘墓自閩還規模作<pc n="lb"/>
<pc n="　"/>屋八十楹去余居無一里四山環集兩澗遶其傍今<pc n="lb"/>
<pc n="　"/>漸成其三之一尚意有道生軰肯從之終以成予志<pc n="lb"/>
<pc n="　"/>也<pc n="lb"/>
余少好藏三代秦漢間遺噐遭錢塘兵亂盡亡之後有<pc n="lb"/>
<pc n="　"/>遺余銅鳩柱頭色如碧玉因以天台藤杖為幹植之<pc n="lb"/>
<pc n="　"/>毎置左右今年所親章微州在平江有鬻銅酒噐其<pc n="lb"/>
<pc n="　"/>首為牛制作簡質其間塗金隠隠猶可見意古之兕<pc n="lb"/>
                    <pb n="10a"/>
<pc n="　"/>觥㑹于生朝章亟取為余夀余欣然戲之曰正患吾<pc n="lb"/>
<pc n="　"/>鳩杖無侣造物豈以是假之耶二物常以自隨徃嵗<pc n="lb"/>
<pc n="　"/>自行山間使童子操杖以從殆以為觀爾未必直須<pc n="lb"/>
<pc n="　"/>此物也邇來足力漸覺微毎升降殆不可無時坐石<pc n="lb"/>
<pc n="　"/>間児子甥姪軰環子側輙以杖使以觥酌酒而進即<pc n="lb"/>
<pc n="　"/>為引滿常亦自笑其癖頃有嘲好古者謬云以市古<pc n="lb"/>
<pc n="　"/>物不計直破家無以食遂為丐猶持所有顔子陋巷<pc n="lb"/>
<pc n="　"/>瓢號于人曰孰有太公九府錢乞一文吾得毋似之<pc n="lb"/>
                    <pb n="10b"/>
陶淵明所記桃花源今鼎州桃花觀即是其處余雖不<pc n="lb"/>
<pc n="　"/>及至數以問湖湘間人頗得言其勝事云自晉宋來<pc n="lb"/>
<pc n="　"/>由此上昇者六人山十里間無雜禽惟二禽徃來觀<pc n="lb"/>
<pc n="　"/>中未嘗有鳥増損新舊更昜不可知耆老相傳自晉<pc n="lb"/>
<pc n="　"/>迄今如此毎有貴客來鳥輙先號鳴庭間人率以為<pc n="lb"/>
<pc n="　"/>占淵明言劉子驥聞之欲徃不果子驥見晉書隠逸<pc n="lb"/>
<pc n="　"/>傳即劉驎之子驥其字也傳記子驥採藥衡山深入<pc n="lb"/>
<pc n="　"/>忘反見一澗水南有土名囷其一閉一開開者水深<pc n="lb"/>
                    <pb n="11a"/>
<pc n="　"/>廣不可過或説其間皆仙靈方藥諸雜物既還失道<pc n="lb"/>
<pc n="　"/>遇伐弓人問徑始歸後欲更徃終不復得大類桃源<pc n="lb"/>
<pc n="　"/>事但不見其人爾晉宋間如此異亦頗多王烈石髓<pc n="lb"/>
<pc n="　"/>亦其一也鎮江茅山世以比桃源余頃罷鎮建康時<pc n="lb"/>
<pc n="　"/>徃游三日按圖記問其故事山中人一一指數皆可<pc n="lb"/>
<pc n="　"/>名然不至大亦無甚竒勝處而自漢以來傳之冝不<pc n="lb"/>
<pc n="　"/>謬華陽洞最知名纔為裂石濶不滿三四尺其髙三<pc n="lb"/>
<pc n="　"/>尺不可入金壇福地正在其下道流云近嵗劉渾康<pc n="lb"/>
                    <pb n="11b"/>
<pc n="　"/>嘗得入百餘歩其言甚夸無可考不知何緣能至韓<pc n="lb"/>
<pc n="　"/>退之未嘗過江而詩有煩君直入華陽洞割取乖龍<pc n="lb"/>
<pc n="　"/>左耳來意當有所謂不止為洞言也<pc n="lb"/>
孔子言仁者静智者動吾觀自古功名之士類皆好動<pc n="lb"/>
<pc n="　"/>不但興作事業雖起居語黙之問亦不能自已王荆<pc n="lb"/>
<pc n="　"/>公平生不喜坐非睡即行居鍾山毎早飯已必跨一<pc n="lb"/>
<pc n="　"/>驢至山中或之西庵或之定林或中道捨驢徧過野<pc n="lb"/>
<pc n="　"/>人家亦或未至山後還然要必湏出復還已作字說<pc n="lb"/>
                    <pb n="12a"/>
<pc n="　"/>時用意良苦嘗置石蓮百許枚几案上咀嚼以運其<pc n="lb"/>
<pc n="　"/>思遇盡未及益即囓其指至流血不覺世傳公初生<pc n="lb"/>
<pc n="　"/>家人見有貛入其室有頃生公故小字貛即嘗以問<pc n="lb"/>
<pc n="　"/>蔡元度曰有之物理始不可曉蘇子瞻性亦然初謪<pc n="lb"/>
<pc n="　"/>黄州布衣芒履出入阡陌多挾彈擊江水與客為娯<pc n="lb"/>
<pc n="　"/>樂毎數日必一泛舟江上聽其所止乗興或入旁郡<pc n="lb"/>
<pc n="　"/>界經宿不返為守者極病之晚貶嶺外無一日不逰<pc n="lb"/>
<pc n="　"/>山晁以道嘗為余言頃為宿州教授㑹公出守錢塘<pc n="lb"/>
                    <pb n="12b"/>
<pc n="　"/>夜過之入其書室見壁間多張古名畵愛其鍾隠雪<pc n="lb"/>
<pc n="　"/>雁欲為題字而掛邊髙不能及因重二卓以上忽失<pc n="lb"/>
<pc n="　"/>足墜地大笑二人皆天下偉人盖出于智者當爾吾<pc n="lb"/>
<pc n="　"/>素累墜固非二公之比自得此山樂其泉石欲為藏<pc n="lb"/>
<pc n="　"/>書之所旦携其僕夫荷挿持圖平夷澗谷搜剔巖竇<pc n="lb"/>
<pc n="　"/>雖風雨不避旁觀皆以為甚勞而余實未嘗倦殆其<pc n="lb"/>
<pc n="　"/>役于物耶新居將成頗亦自驚夫仁智性之成徳由<pc n="lb"/>
<pc n="　"/>是以入聖雖動其何傷其必有以飬之而後不至于<pc n="lb"/>
                    <pb n="13a"/>
<pc n="　"/>敝因榜其㕔事東西兩齋曰近仁曰近知而㕔曰樂<pc n="lb"/>
<pc n="　"/>夀非曰能之盖雖老犹將學焉又以戒為子孫者也<pc n="lb"/>
李文饒平泉草木記云以吾平泉一草一木與人者非<pc n="lb"/>
<pc n="　"/>吾子孫也歐陽永叔嘗笑之余謂文饒之感何至平<pc n="lb"/>
<pc n="　"/>泉草木而已哉後讀五代史至張全義監軍與軍將<pc n="lb"/>
<pc n="　"/>孫延古争醒酒石事全義殺之延古可為克家之子<pc n="lb"/>
<pc n="　"/>矣然以與監軍則違其戒守其戒則或因之以至于<pc n="lb"/>
<pc n="　"/>殺人一名亦何足言使文饒而先悟此豈直無以累<pc n="lb"/>
                    <pb n="13b"/>
<pc n="　"/>人亦當自克其身矣好石良是一癖古今文士毎見<pc n="lb"/>
<pc n="　"/>于詩詠者必有直好也其好者正自不能觧余紹聖<pc n="lb"/>
<pc n="　"/>問春官不第道歸靈壁縣世以為出竒石余時卧病<pc n="lb"/>
<pc n="　"/>舟中行槖蕭然聞茶肆多有求售公私未之貴人亦<pc n="lb"/>
<pc n="　"/>不甚重亟得其一長尺許價當八百取之以歸探其<pc n="lb"/>
<pc n="　"/>所有僅七百金假之同舍而足不覺病頓愈夜抱之<pc n="lb"/>
<pc n="　"/>以眠知人之好石不特其言也自行此壑刳剔岩洞<pc n="lb"/>
<pc n="　"/>與藏于土中者愈得竒今巖洞殆千餘處而竒石林<pc n="lb"/>
                    <pb n="14a"/>
<pc n="　"/>立左右不可以數計心猶愛之不已豈非余之癖哉<pc n="lb"/>
<pc n="　"/>頼晚年粗知道文饒之病則無復有客欲得者聽其<pc n="lb"/>
<pc n="　"/>自取以去未嘗較嘗戲謂児童軰云此不但吾無所<pc n="lb"/>
<pc n="　"/>累汝亦可以免矣夫人事何嘗不類爾每以文饒之<pc n="lb"/>
<pc n="　"/>言觀之世間得更有一物耶<pc n="lb"/>
孔子以治詩書禮樂春秋六經而一君無所鈎用老子<pc n="lb"/>
<pc n="　"/>謂六經先王之陳迹非其所以迹而教之以白鶂相<pc n="lb"/>
<pc n="　"/>視眸子不運而風化蟲雄鳴于上䳄應于下而風化<pc n="lb"/>
                    <pb n="14b"/>
<pc n="　"/>孔子居三月不出得其為鳥鵲孺魚傳沬細要者化<pc n="lb"/>
<pc n="　"/>有弟而兄啼盖以類覺之也自以為不與化為人安<pc n="lb"/>
<pc n="　"/>能化人而老子可以此正今之所謂禪者但言之不<pc n="lb"/>
<pc n="　"/>同耳世語吾儒之言則近以語佛氏之言則晤殆其<pc n="lb"/>
<pc n="　"/>不自了而惑于名故為佛氏者亦不以其情告之而<pc n="lb"/>
<pc n="　"/>待其自悟使人人知孔子之得于老子而老子肯之<pc n="lb"/>
<pc n="　"/>世豈復有禪哉吾嘗謂古之至理有不謀而冥契者<pc n="lb"/>
<pc n="　"/>吾儒之言易佛氏之言禪是也夫世故有不可言而<pc n="lb"/>
                    <pb n="15a"/>
<pc n="　"/>終不可免于言吾儒不得已則命之曰易以其運轉<pc n="lb"/>
<pc n="　"/>無窮而不可執佛氏不得已而命之曰禪以其不傳<pc n="lb"/>
<pc n="　"/>而可以更相與也達其不可執而受其更相與者禪<pc n="lb"/>
<pc n="　"/>與易豈二道哉但不知二氏初何以不相為謀而表<pc n="lb"/>
<pc n="　"/>裏如此惟其道之一爾此叚老子先之以性命不可<pc n="lb"/>
<pc n="　"/>意不變此性命之直不可以言傳而語之者也維之<pc n="lb"/>
<pc n="　"/>以時不可止道不可壅也此其為不可執而可以更<pc n="lb"/>
<pc n="　"/>相與者也孔子許顔淵曰其心三月不違仁莊子亦<pc n="lb"/>
                    <pb n="15b"/>
<pc n="　"/>曰孔子不出三月而復見老子盖古之論者必以三<pc n="lb"/>
<pc n="　"/>月為莭天道一變也言之同有至是哉<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
                    <pb n="16a"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>巖下放言卷中<pc n="lb"/>
<pb n="16b"/>
                </p>
<p>
</p>
  </div>
<div>
<head>巖下放言卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>巖下放言卷下<pc n="lb"/>
<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>葉夢得<pc n="　"/>撰<pc n="lb"/>
楊朴魏野皆咸平景徳間隠士朴居鄭州魏野居陕皆<pc n="lb"/>
<pc n="　"/>號能詩朴性癖嘗騎驢徃來鄭圃每欲作詩即㐲草<pc n="lb"/>
<pc n="　"/>中冥搜或得之則躍而出適遇之者無不驚真宗祀<pc n="lb"/>
<pc n="　"/>汾隂過鄭召朴欲命之官即問卿來得無以詩送行<pc n="lb"/>
<pc n="　"/>者乎朴揣知帝意謬云無有惟臣妻一篇帝使誦之<pc n="lb"/>
                    <pb n="1a"/>
<pc n="　"/>曰更休落魄貪杯酒切莫猖狂愛做詩今日捉將官<pc n="lb"/>
<pc n="　"/>裏去這囬斷送老頭皮帝大笑賜束帛遣還山野和<pc n="lb"/>
<pc n="　"/>易通俗人樂從之㳺魏王公當國尤愛之野亦数相<pc n="lb"/>
<pc n="　"/>問無間天禧末魏公屢求退不許適野寄以詩曰人<pc n="lb"/>
<pc n="　"/>間宰相惟三載君在中書四十年西祀東封俱已了<pc n="lb"/>
<pc n="　"/>好來平地作神仙魏公亟䄂以聞遂得謝朴死無子<pc n="lb"/>
<pc n="　"/>野有子閑能襲其父風年八十餘亦得長生之術司<pc n="lb"/>
<pc n="　"/>馬溫公陕人閑死為誌其墓故世知野者多而朴無<pc n="lb"/>
                    <pb n="1b"/>
<pc n="　"/>甚聞然皆一莭之士世競于進取也不可時無此曺<pc n="lb"/>
<pc n="　"/>一二警勵之與指嵩少為仕途㨗徑者異也<pc n="lb"/>
郎簡侍郎錢塘人慶厯問能吏與杜岐公極相厚善簡<pc n="lb"/>
<pc n="　"/>長岐公十許嵗岐公以兄事之既老謝事居里中作<pc n="lb"/>
<pc n="　"/>别館徑山下善服食得養生之術即術山澗旁種菖<pc n="lb"/>
<pc n="　"/>蒲数畆嵗採以自餌山中目之菖蒲田時岐公以老<pc n="lb"/>
<pc n="　"/>就第居宋簡数以書招岐公同處不果往然書問與<pc n="lb"/>
<pc n="　"/>詩往來無虗月范文正知錢塘亦重其為人㨗皇祐<pc n="lb"/>
                    <pb n="2a"/>
<pc n="　"/>大饗明堂亟請召岐公為三老以任叅政布及簡為<pc n="lb"/>
<pc n="　"/>五更不報簡猶後岐公三四年卒幾九十雖無甚顯<pc n="lb"/>
<pc n="　"/>跡然能善其身終始岐公未嘗輕與人獨重簡為重<pc n="lb"/>
<pc n="　"/>友亦必有以取之矣士大夫處世何用事業赫在人<pc n="lb"/>
<pc n="　"/>耳目若必求此將有擾擾用意營之者若是安得自<pc n="lb"/>
<pc n="　"/>適于休静無事之地或不免累于仕而不能去于家<pc n="lb"/>
<pc n="　"/>先世與簡有素今日客有自徑山來言菖蒲田問之<pc n="lb"/>
<pc n="　"/>兒子多不知其詳乃為語之<pc n="lb"/>
                    <pb n="2b"/>
余守許昌時洛中方營西内甚急宋昇以都運使主之<pc n="lb"/>
<pc n="　"/>其徒韓溶李實等皆用事宫室梁柱欄檻<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>牖皆用<pc n="lb"/>
<pc n="　"/>灰布期既廹竭洛陽内外猪羊牛骨不克用韓溶建<pc n="lb"/>
<pc n="　"/>議掘漏澤人骨以代昇欣然從之一日李實暴疾死<pc n="lb"/>
<pc n="　"/>而還魂其言冥官初追正以灰骨事有數百人訟于<pc n="lb"/>
<pc n="　"/>庭冥官問狀實言此非我盖韓溶忽有吏趨而出有<pc n="lb"/>
<pc n="　"/>頃復至過實曰果然君當還然宋都運亦不免既白<pc n="lb"/>
<pc n="　"/>冥官而下所抱文字風動其紙畧有㓕門二字後三<pc n="lb"/>
                    <pb n="3a"/>
<pc n="　"/>日溶有三子連死尚㓜其妻哭之哀又三日亦死而<pc n="lb"/>
<pc n="　"/>溶亦死昇時入為殿中監未㡬傳昇忽溺血不止經<pc n="lb"/>
<pc n="　"/>日下數石而斃人始信幽㝠之事有不可誣者時有<pc n="lb"/>
<pc n="　"/>范徳儒卒纔数月其家語予近有人之鄆州夜過野<pc n="lb"/>
<pc n="　"/>中見有屋百間如官府掲其榜曰西證獄問其故曰<pc n="lb"/>
<pc n="　"/>此范龍圖治西内事也家亦有兆相符㑹有属吏徃<pc n="lb"/>
<pc n="　"/>洛余始復其言于李實亦然甚哉禍福不可畏乎余<pc n="lb"/>
<pc n="　"/>素不樂言鬼神幽怪特書此一亊以示兒子以為當<pc n="lb"/>
                    <pb n="3b"/>
<pc n="　"/>官無所忌憚者戒之<pc n="lb"/>
文潞公洛陽居地袁象先舊基屋雖不甚宏大晚年得<pc n="lb"/>
<pc n="　"/>其傍羡地数畆為園號東西日挟家童数軰肩輿與<pc n="lb"/>
<pc n="　"/>賔客姻親共逰無虗時既罷遣聲妓取營籍十餘人<pc n="lb"/>
<pc n="　"/>月賦以金毎行必命之執事人以為適然時公年已<pc n="lb"/>
<pc n="　"/>髙捨居家而適别館且未免平昔之好則猶若有少<pc n="lb"/>
<pc n="　"/>勞者杜岐公謝事不造宅假官舍囘車院居之積十<pc n="lb"/>
<pc n="　"/>年薨于其中余守宋時嘗徃觀湫隘與居民不逺耆<pc n="lb"/>
                    <pb n="4a"/>
<pc n="　"/>老猶指癈屋三間為公之書屋公未嘗出亦不甚飲<pc n="lb"/>
<pc n="　"/>酒客至粟飯一盂雜以餅餌他品不過兩種無客即<pc n="lb"/>
<pc n="　"/>静坐不聞人聲有瞷之者或賦詩作草書未嘗不滿<pc n="lb"/>
<pc n="　"/>也一等貴人奢儉所享雖各其性然亦必自有賦之<pc n="lb"/>
<pc n="　"/>如潞公出入將相窮極奉飬而能安于約如此固自<pc n="lb"/>
<pc n="　"/>不可及若岐公則尤人之所難然此但以俗人論耳<pc n="lb"/>
<pc n="　"/>稍知道者其何有于是潞公必不以其約自矜岐公<pc n="lb"/>
<pc n="　"/>必不以其亷自異晉人記有比王逸少蘭亭于金谷<pc n="lb"/>
                    <pb n="4b"/>
<pc n="　"/>而逸少喜者彼其所知恐未嘗夢見逸少也<pc n="lb"/>
李習之學識過韓退之盖其所知也各異退之主張吾<pc n="lb"/>
<pc n="　"/>道千載一人而余為是言故不韙矣然余自不以為<pc n="lb"/>
<pc n="　"/>疑曷不取其原道讀之循粹而不雜明果而不二世<pc n="lb"/>
<pc n="　"/>皆以比孟子然究其所終則得儒者之説而茍知學<pc n="lb"/>
<pc n="　"/>孔子者皆能為是言習之他文不多見而其復性書<pc n="lb"/>
<pc n="　"/>三篇于秦漢以下諸儒畧無所習獨超然知顔子之<pc n="lb"/>
<pc n="　"/>用心唐人之為文者亦或似然其言矯而幸中必有<pc n="lb"/>
                    <pb n="5a"/>
<pc n="　"/>乖忤未能如習之坦然至到盖二人之為儒一也今<pc n="lb"/>
<pc n="　"/>世言三代周公孔子之道者莫如禮記禮記之傳駁而<pc n="lb"/>
<pc n="　"/>直得孔子之言者惟中庸與大學退之出于大學而<pc n="lb"/>
<pc n="　"/>未至故原道之末論正心誠意曰古人為是者將以<pc n="lb"/>
<pc n="　"/>有為今之為是也外其天下國家而㓕其常盖以詆<pc n="lb"/>
<pc n="　"/>佛老意謂絶仁義棄禮樂皆以其莊語而不窮其㫖<pc n="lb"/>
<pc n="　"/>區區以孟子荀卿楊雄為辨則已下矣故曰未至習<pc n="lb"/>
<pc n="　"/>之學出中庸而不膠其言故論誠盡性之道自孟子<pc n="lb"/>
                    <pb n="5b"/>
<pc n="　"/>推之至於子思推之至於孔子合于易之寂然不動<pc n="lb"/>
<pc n="　"/>感而遂通天下之故知顔子之不逺復為三月不違<pc n="lb"/>
<pc n="　"/>仁卿與雄曽無足議而退之之所未嘗語也故曰不<pc n="lb"/>
<pc n="　"/>膠其言二人要不可偏廢將以正人則不可無退之<pc n="lb"/>
<pc n="　"/>將以自治則不可無習之惟其見者明故其文章合<pc n="lb"/>
<pc n="　"/>處以追踪退之無甚愧唐人記習之退之姪婿似有<pc n="lb"/>
<pc n="　"/>不冝相下雖退之强毅亦不肯而以從已弟子之者<pc n="lb"/>
<pc n="　"/>惟籍湜軰爾近嵗無能知習之者惟老蘇嘗及之然<pc n="lb"/>
                    <pb n="6a"/>
<pc n="　"/>止與其文辭子瞻兄弟不復言甚矣學之難也後必<pc n="lb"/>
<pc n="　"/>有與余同者然後知予之言不謬<pc n="lb"/>
凢人之生不過出入二途讀莊周達生一篇使人意蕭<pc n="lb"/>
<pc n="　"/>然直若能遺其刑者出所以接物也入所以飬已也<pc n="lb"/>
<pc n="　"/>周設為单豹張毅二名盖寓言張毅張而物物敵其<pc n="lb"/>
<pc n="　"/>走髙門縣簿固然单讀當如丹朱之丹豹以其文避<pc n="lb"/>
<pc n="　"/>患而虎食之亦言有其類之賦于内者禍必不在外<pc n="lb"/>
<pc n="　"/>也則有心于出入者也均不免于有累不若忘其形<pc n="lb"/>
                    <pb n="6b"/>
<pc n="　"/>而飬其神忘形則能遺生飬神則外物不能干故物<pc n="lb"/>
<pc n="　"/>有餘而形不飬者聲色臭味是也形不離而生亡者<pc n="lb"/>
<pc n="　"/>枯槁沈溺之過而反以自瘠者也是以其説不以能<pc n="lb"/>
<pc n="　"/>棄事為貴必使為事本無不足棄則無與役于外而<pc n="lb"/>
<pc n="　"/>形不勞矣不以能遺生為難必使知生本無不足遺<pc n="lb"/>
<pc n="　"/>則無與累于内而精不虧矣形與精相為表裏者也<pc n="lb"/>
<pc n="　"/>形前則精後二者合而與天為一則區區賦于人者<pc n="lb"/>
<pc n="　"/>亦何足言哉夫然則不獨善其生而已雖死可也故<pc n="lb"/>
                    <pb n="7a"/>
<pc n="　"/>繼言合成體易所謂精氣為物者是也散則成始易<pc n="lb"/>
<pc n="　"/>所謂逰魄為變者是也生則自散移之于合而成體<pc n="lb"/>
<pc n="　"/>死則自合移之于散而成始是謂能移此與天為一<pc n="lb"/>
<pc n="　"/>而非人也老氏論生之徒死之徒與動而之死地者<pc n="lb"/>
<pc n="　"/>皆曰十有三人多不能曉曲為異論説不正謂其形<pc n="lb"/>
<pc n="　"/>而言爾故河上公以解四肢九竅之數當之不知此<pc n="lb"/>
<pc n="　"/>説自見韓非子非與老畧先後其書人特謂之觧老<pc n="lb"/>
<pc n="　"/>喻老必不謬吾為老氏觧特取此章先言出生入死<pc n="lb"/>
                    <pb n="7b"/>
<pc n="　"/>盖謂不能明乎出入是故由之而生狥之而死其類<pc n="lb"/>
<pc n="　"/>不一而自少而壯自壯而老無非動而之死地者同<pc n="lb"/>
<pc n="　"/>以是形也愛之固已失委之亦非是不求其精而求<pc n="lb"/>
<pc n="　"/>形未有不單豹張毅者也孔子與子貢子夏言詩皆<pc n="lb"/>
<pc n="　"/>曰起予而謂可與言詩已矣至於顔子乃曰囘非助<pc n="lb"/>
<pc n="　"/>我者也於吾言無所不悦吾然後知顔子之異于諸<pc n="lb"/>
<pc n="　"/>子也夫道不可言而言非也言且不可而况有所不<pc n="lb"/>
<pc n="　"/>達而至於辨然此理非至到而相與造乎忘言之域<pc n="lb"/>
                    <pb n="8a"/>
<pc n="　"/>未足以語顔子與孔子既知其髙可仰堅可鑚又見<pc n="lb"/>
<pc n="　"/>其變化而在前後者雖其欲從而不可及亦能名其<pc n="lb"/>
<pc n="　"/>所謂卓則顔子之于孔子盖無不得矣特至之有深<pc n="lb"/>
<pc n="　"/>淺爾此孟子所謂具體而微者矣如是茍不言言之<pc n="lb"/>
<pc n="　"/>未有不當于心則安用於言乎及他弟子言而能文<pc n="lb"/>
<pc n="　"/>者文章而已性與天道雖言之而不得聞則吾何從<pc n="lb"/>
<pc n="　"/>可以與之言夫閉其所不得聞而開其所能聞則雖<pc n="lb"/>
<pc n="　"/>言固將有疑而未遽達者幸而或中固孔子之所喜<pc n="lb"/>
                    <pb n="8b"/>
<pc n="　"/>而樂與之言者也起于與非助我于是乎辨莊子記<pc n="lb"/>
<pc n="　"/>孔子見温伯雪子而不言子路曰欲見温伯雪子乆<pc n="lb"/>
<pc n="　"/>矣見之而不言何耶孔子曰夫人者目撃而道存矣<pc n="lb"/>
<pc n="　"/>亦不可以容聲矣此意正可與顔子之事相發温伯<pc n="lb"/>
<pc n="　"/>雪子寓言也温而曰雪固妙矣彼見之可以不言而<pc n="lb"/>
<pc n="　"/>吾聞之亦可以皆説然孔子以不容委而不言顔子<pc n="lb"/>
<pc n="　"/>以聞其言而猶説兹顔子之異于孔子者也故繼之<pc n="lb"/>
<pc n="　"/>歩趨言辨之同而奔軼絶塵之異止于交一臂而失<pc n="lb"/>
                    <pb n="9a"/>
<pc n="　"/>人乃子張子夏則所謂諌我也似子道我也似父者<pc n="lb"/>
<pc n="　"/>歟<pc n="lb"/>
張芸叟侍郎長安人忠厚質直尚氣節而不為名前朝<pc n="lb"/>
<pc n="　"/>人物中殆難多数元豐中多事西夏五路並入時廟<pc n="lb"/>
<pc n="　"/>議經營乆既有定策欲一舉遂㓕夏五路帥鄜延种<pc n="lb"/>
<pc n="　"/>諤環慶髙遵裕涇原劉昌祚三人河東王中正熙河<pc n="lb"/>
<pc n="　"/>李憲芸叟為髙遵裕機冝諸軍皆聽裕節制帥出既<pc n="lb"/>
<pc n="　"/>無功遵裕坐貶有得芸叟軍中詩上聞者坐謗訕謪<pc n="lb"/>
                    <pb n="9b"/>
<pc n="　"/>監彬州酒税余先大父魏公適為湖南憲傾意侍之<pc n="lb"/>
<pc n="　"/>芸叟意感激自是以兄事大父終始無少異故先君<pc n="lb"/>
<pc n="　"/>與諸父皆得從其逰芸叟好古博學喜為詩然皆思<pc n="lb"/>
<pc n="　"/>致綏而不廹非若徒為矯忿者初謫時言五路事者<pc n="lb"/>
<pc n="　"/>其賔客各自為主不同芸叟毎折中之以故人皆不<pc n="lb"/>
<pc n="　"/>樂㑹道中聞蛙聲乃有詩曰一夜秋聲不暫停近如<pc n="lb"/>
<pc n="　"/>相和逺如争信知不為官私亊應恨踈螢徹夜明荆<pc n="lb"/>
<pc n="　"/>公見而笑曰舜民此語不為過崇寜間以黨籍廢居<pc n="lb"/>
                    <pb n="10a"/>
<pc n="　"/>長安關中人無貴賤以為父師余季父官鄜州時徃<pc n="lb"/>
<pc n="　"/>過之始當國者欲逐元祐人召其腹心数軰更排撃<pc n="lb"/>
<pc n="　"/>畧盡後當國者勢替復為召致者所攻芸叟言事茍<pc n="lb"/>
<pc n="　"/>不以理相乗自應爾指其壁後題字曰亦嘗見吾扇<pc n="lb"/>
<pc n="　"/>詩乎季父趨視之則曰扇子觧招風本要熱時用秋<pc n="lb"/>
<pc n="　"/>來掛壁間却被風吹動其詩大抵多類此夜與梗等<pc n="lb"/>
<pc n="　"/>語不甚悉其為人前軰風流日逺後生不可不少知<pc n="lb"/>
<pc n="　"/>為道其本末大父在湖南年纔六十餘求宫祠歸呉<pc n="lb"/>
                    <pb n="10b"/>
<pc n="　"/>下芸叟有行詩先君嘗使予謹藏之後為兵亂亡去<pc n="lb"/>
<pc n="　"/>偶記其篇附之把還使節請祠真便作呉江漸退身<pc n="lb"/>
<pc n="　"/>慿軾幾州沾惠愛歸裝一味是清貧相思欲控琴髙<pc n="lb"/>
<pc n="　"/>鯉卜宅須邀季子鄰不是薦章論再起朝廷自重老<pc n="lb"/>
<pc n="　"/>成人吴下有乗魚橋云髙乗鯉登仙處故有控鯉之<pc n="lb"/>
<pc n="　"/>句云<pc n="lb"/>
前史載李廣以殺降終不封侯廣何止不侯盖自不能<pc n="lb"/>
<pc n="　"/>免其身于公以治獄有隂徳大其門閭而貴報于天<pc n="lb"/>
                    <pb n="11a"/>
<pc n="　"/>如符契然因果報應之説何必待釋氏而後知也世<pc n="lb"/>
<pc n="　"/>傳歐希范五藏圖此慶歴問杜把待制治廣南賊歐<pc n="lb"/>
<pc n="　"/>希範所作也希範本書生桀黠有志数通曉文法嘗<pc n="lb"/>
<pc n="　"/>為攝官乗元昊叛西方有兵時度王師必不能及乃<pc n="lb"/>
<pc n="　"/>與黨蒙翰嘯聚数千人聲揺湖南朝廷遣楊略討之<pc n="lb"/>
<pc n="　"/>不得乃以把代把入境即偽招降之説與之通好希<pc n="lb"/>
<pc n="　"/>范猖獗乆亦幸茍免遂從之與幹挾其酋領数十人<pc n="lb"/>
<pc n="　"/>偕至把大為燕犒醉之以酒已而乃執于坐上翌日<pc n="lb"/>
                    <pb n="11b"/>
<pc n="　"/>盡磔于市且使皆剖腹刳其腎膓因使醫與畫人一<pc n="lb"/>
<pc n="　"/>一探索繪以為圖用是遷待制帥慶州未幾若有所<pc n="lb"/>
<pc n="　"/>覩一夕至圊忽仆于圊中家人急出之口鼻皆流血<pc n="lb"/>
<pc n="　"/>微言希范以拳撃我後三日竟卒把有畧幹亦知書<pc n="lb"/>
<pc n="　"/>號能吏歐陽永叔為誌其墓夫為將不得已而至于<pc n="lb"/>
<pc n="　"/>殺降彼自有罪固不得已然既以降矣何至殘忍而<pc n="lb"/>
<pc n="　"/>重苦之乎此固造物者所不得私計希范起盗賊而<pc n="lb"/>
<pc n="　"/>殺無辜亦已多矣兵興已來士好功名如把所為而<pc n="lb"/>
                    <pb n="12a"/>
<pc n="　"/>有異聞者問有之余未敢以為盡信而希范之傳不<pc n="lb"/>
<pc n="　"/>可誣也故余出入兵間十餘年所將計十萬所平治<pc n="lb"/>
<pc n="　"/>不為不多非特不敢為把之為固自不敢萌于心幕<pc n="lb"/>
<pc n="　"/>府禆数有以竒策相干一切皆謝之今退老一壑庶<pc n="lb"/>
<pc n="　"/>幾幸無憾不然既有希范之聞亦安得不自疑也<pc n="lb"/>
莊子記孔子西藏書周室與子路謀子路告以老𣆀免<pc n="lb"/>
<pc n="　"/>藏史歸居請試徃因焉孔子見老𣆀不許乃繙十二<pc n="lb"/>
<pc n="　"/>經以説一叚人多不能了言貴書傳周嘗論之以藏<pc n="lb"/>
                    <pb n="12b"/>
<pc n="　"/>書者欲藏其言而廢書也然徃周室則孔子忘乎世<pc n="lb"/>
<pc n="　"/>者猶未定也故與子路謀凡論語載孔子與長沮桀<pc n="lb"/>
<pc n="　"/>溺晨門荷蓧之徒言皆命子路未嘗及他弟子盖子<pc n="lb"/>
<pc n="　"/>路勇于有聞欲行其所知故以激之今周亦云達此<pc n="lb"/>
<pc n="　"/>意矣言𣆀免藏史歸居者子路以𣆀以忘世而忘言<pc n="lb"/>
<pc n="　"/>者也故曰徃因焉欲因𣆀以定其説也老𣆀不許𣆀<pc n="lb"/>
<pc n="　"/>豈其枮槁無言者哉故孔子復繙十二經以説學者<pc n="lb"/>
<pc n="　"/>或以十二經為春秋是矣莊周嘗兩言春秋一曰春<pc n="lb"/>
                    <pb n="13a"/>
<pc n="　"/>秋經世先王之志聖人議而不辦一曰春秋以導名<pc n="lb"/>
<pc n="　"/>分周于春秋亦知之深矣老𣆀以為大謾而問其要<pc n="lb"/>
<pc n="　"/>則以孔子為不喻其意欲其出而經世也故孔子復<pc n="lb"/>
<pc n="　"/>以兼愛無私為仁義者對𣆀復以兼愛為迂無私乃<pc n="lb"/>
<pc n="　"/>私謂春秋之作欲利天下而愛之使是非賞罸一出<pc n="lb"/>
<pc n="　"/>于公然不知有為之之迹則若建皷而求亡子反所<pc n="lb"/>
<pc n="　"/>以亂人之性也乃放徳而行循道而招則仁義故存<pc n="lb"/>
<pc n="　"/>于其間雖為春秋而無害大㫖以聖人之道在有心<pc n="lb"/>
                    <pb n="13b"/>
<pc n="　"/>無心之間蔽于有心者繙十二經固不可蔽于無心<pc n="lb"/>
<pc n="　"/>雖藏書亦不可仁義無心于為則合人之性有心于<pc n="lb"/>
<pc n="　"/>為則亂人之性老𣆀之免而歸居藏書不足以言之<pc n="lb"/>
<pc n="　"/>故復以輪扁與齊小白之論終之此五千言之所以<pc n="lb"/>
<pc n="　"/>作也<pc n="lb"/>
韓退之有木居士詩在衡州來陽縣灌口寺退之作此<pc n="lb"/>
<pc n="　"/>詩疑自有意其謂便有無窮求福人盖當時固以尸<pc n="lb"/>
<pc n="　"/>祝之矣至元豐初猶存逺近祈禱祭祀未嘗輟一日<pc n="lb"/>
                    <pb n="14a"/>
<pc n="　"/>邑中旱乆不雨縣令力禱無騐怒伐而焚之一邑争<pc n="lb"/>
<pc n="　"/>救不聽蘇子曕在黄州時聞而喜曰木居士誅之為<pc n="lb"/>
<pc n="　"/>已晚矣間乃有此明眼人乎過丹霞逺矣然邑人念<pc n="lb"/>
<pc n="　"/>之終不己已後有主寺亊者復以木做其像再刻之<pc n="lb"/>
<pc n="　"/>嵗仍以祀或曰寺規其祭亨之餘以不能廢張芸叟<pc n="lb"/>
<pc n="　"/>謫郴州過詩以題于壁曰波穿水透本無竒初見潮<pc n="lb"/>
<pc n="　"/>州刺史詩當日老翁終不免後來居士欲奚為山中<pc n="lb"/>
<pc n="　"/>雷雨誰冝主水底蛟龍自不知若使天年俱自遂如<pc n="lb"/>
                    <pb n="14b"/>
<pc n="　"/>今已復有孫枝相傳以為口實余聞蜀人言陳子昻<pc n="lb"/>
<pc n="　"/>閬州人祠子昻有拾遺廟訛為十姨不知何時遂更<pc n="lb"/>
<pc n="　"/>廟貎為婦人裝餙甚嚴有禱亦或騐利之所在茍可<pc n="lb"/>
<pc n="　"/>得豚肩巵酒子昻且屈為婦人勉應之不辭新木居<pc n="lb"/>
<pc n="　"/>士亦何為不可為乎聞者為之絶倒<pc n="lb"/>
子貢告漢隂丈人以桔槹忿然作色曰有機械則有機<pc n="lb"/>
<pc n="　"/>亊有機事則有機心子貢懼而驚孔子以為假修混<pc n="lb"/>
<pc n="　"/>沌之術云者謂上古之世也執古之道以御今之有<pc n="lb"/>
                    <pb n="15a"/>
<pc n="　"/>則混沌之世亦何必然惟漢隂不能察此事故一拂<pc n="lb"/>
<pc n="　"/>其意遂至于忿然作色則是非之辯已役于外而善<pc n="lb"/>
<pc n="　"/>惡之術已亂于中矣是以區區以抱甕為是終身役<pc n="lb"/>
<pc n="　"/>而不自知其勞也師今當語顔子以子夏不見夫桔<pc n="lb"/>
<pc n="　"/>槹者乎引之則俯捨之則仰彼人之所引非引人也<pc n="lb"/>
<pc n="　"/>故俯仰不知罪于人漢隂而知此亦何傷夫桔橰哉<pc n="lb"/>
<pc n="　"/>
                    <pc n="lb"/>
<pc n="　"/>巖下放言卷下<pc n="lb"/>
<pb n="15b"/>
                </p>
<p>
</p>
  </div>
        </body>
</text>
</TEI>