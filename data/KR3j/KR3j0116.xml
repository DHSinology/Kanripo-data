<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>常談</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>常談<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>吳箕<pc n="　"/>撰<pc n="lb"/>
書之酒誥所以為酒之戒者至矣羣飲者殺或者以為<pc n="lb"/>
紂之故俗習於淫末不可不重為之禁其實不然漢律<pc n="lb"/>
三人以上㑹飲者有罰盖為民之蠧者莫甚於酒誠不<pc n="lb"/>
可不禁自孝武創為𣙜酤法始自京師稍及名都大邑<pc n="lb"/>
至唐遂甚官既以𣙜為利則唯恐民之飲者不衆且多<pc n="lb"/>
也與周漢之意大戾矣兵民既分國用無涯𣙜酤之利<pc n="lb"/>
                    <pb n="1a"/>
殆不可巳穀之靡於酒醪者多民田種秫幾三之一是<pc n="lb"/>
民食之入於三分之中僅有其二穀安得而不貴又重<pc n="lb"/>
以麴蘖之費一有水旱立致菜色則種秫者多為民之<pc n="lb"/>
蠧也細民之家銖積寸累財物無幾親戚徃來吉凶慶<pc n="lb"/>
弔習熟於酒甚者賖貸以供飲費生理益空為民之蠧<pc n="lb"/>
也斯甚矣家之戾夫鄉曲之儇子因酒諠譁自干刑憲<pc n="lb"/>
敗壞風俗為民之蠧也又甚矣而後知周之所以殺者<pc n="lb"/>
不獨為商之遺民也<pc n="lb"/>
                    <pb n="1b"/>
采葑采菲無以下體謂葑菲之質上善下惡食之者不<pc n="lb"/>
可以其惡而棄其善也<pc n="lb"/>
畜馬之盛莫如周王畿之地其方千里而戎車萬乘萬<pc n="lb"/>
乘之車為馬四萬匹從横各不過二百五十里而戎馬<pc n="lb"/>
至四萬匹其間又有天子車御之馬祭祀而頒毛馬六<pc n="lb"/>
種十有二閑之富何其馬之多也下而公卿大夫士出<pc n="lb"/>
必乘車車必駕馬一畿之内馬紛如也後世之馬曾不<pc n="lb"/>
逮此漢髙帝時天子至不能具醇駟武帝從事征戎尤<pc n="lb"/>
                    <pb n="2a"/>
切於馬驃騎出塞馬物故者多師徒寖衰然其出師最<pc n="lb"/>
盛時公私之馬不過十四萬而止耳唐自貞觀至麟德<pc n="lb"/>
牧馬遂七十萬有餘天寶以後諸軍戰馬動以萬計自<pc n="lb"/>
周而下國馬之盛又未有如唐者<pc n="lb"/>
史記弟子列傳子貢説齊使吳使越事甚美以余觀之<pc n="lb"/>
竊又以為不然子貢在孔門固列科言語然豈若蘇張<pc n="lb"/>
輩利口反覆傾亂天下者哉此特齊晉好事者造作夸<pc n="lb"/>
説以附著子貢爾不然子貢雖有存魯之功而得罪於<pc n="lb"/>
                    <pb n="2b"/>
天下多矣遷擇之不精故載之史記其説與世家皆不<pc n="lb"/>
合世家言吳越事最詳夫差之十四年春始北㑹諸侯<pc n="lb"/>
黄池是年夏六月丙子越王勾踐始伐吳丙戌擄吳太<pc n="lb"/>
子丁亥入吳七月辛丑吳王方與晉定公盟而爭長巳<pc n="lb"/>
盟而歸士皆罷敝乃厚幣以與越平後二十年勾踐復<pc n="lb"/>
伐吳二十一年遂圍吳二十三年十一月丁夘方敗吳<pc n="lb"/>
而滅之左傳亦載黄池之㑹吳王有墨太子死乎與世<pc n="lb"/>
家正同是冬吳及越平哀十七年吳有笠澤之敗二十<pc n="lb"/>
                    <pb n="3a"/>
二年吳始滅今子貢傳乃云吳晉爭强晉人擊之大敗<pc n="lb"/>
吳師越王聞之涉江襲吳去城七里而軍吳王聞之去<pc n="lb"/>
晉而歸與越王戰於五湖三戰不勝城門不守越遂圍<pc n="lb"/>
王宫殺夫差儻如其言則是越王滅吳於夫差之十四<pc n="lb"/>
年不俟於二十三年也其不可信審矣世家諸書載伍<pc n="lb"/>
員諫夫差事至備夫差初無意於伐越也今乃曰越王<pc n="lb"/>
苦身養士有報吳心待我伐越而聽子謀是夫差先有<pc n="lb"/>
伐越之意特以子貢之説而後不行此又其不足信者<pc n="lb"/>
                    <pb n="3b"/>
子貢傳乃載越用子貢謀帥衆助吳之事此又出於子<pc n="lb"/>
貢傳爾非足為據也不然則子貢者豈聖人之徒歟<pc n="lb"/>
史記載趙髙之所以蔽二世者不無過辭二世之昬愚<pc n="lb"/>
固可蒙塞然不至於深居自隱絶不與臣下相聞也叔<pc n="lb"/>
孫通傳載陳勝初起兵山東使者以聞二世召博士諸<pc n="lb"/>
儒生問之秦至斥惡儒學一旦有警猶進博士輩詢之<pc n="lb"/>
則在廷之臣豈不一見而言乎可知其不無過辭<pc n="lb"/>
史記伯夷傳以臣弑君弑當作伐盖武王方欲伐紂安<pc n="lb"/>
                    <pb n="4a"/>
得便言弑史記晉世家重耳在狄惠公欲殺之趙衰等<pc n="lb"/>
曰夫齊桓公好善志在伯王今聞管仲隰朋死此亦欲<pc n="lb"/>
得賢佐盍徃乎於是遂行是時小白在位方無恙不得<pc n="lb"/>
預稱日桓公史衍一字<pc n="lb"/>
夷齊父名初字子朝伯夷名允字公信叔齊名智字公<pc n="lb"/>
達夷齊其諡也其說皆呂不韋等誕辭無所取信曰伯<pc n="lb"/>
夷叔齊而止耳至皇甫士安又盡取古人無字諡者悉<pc n="lb"/>
為之說不典彌甚孟軻字則未聞而曰字子輿不知何<pc n="lb"/>
                    <pb n="4b"/>
據而然宋璟唐賢宰相名稱甚著而史不書字顔平原<pc n="lb"/>
書廣平碑只云名璟而不言字字之有無不必臆為之<pc n="lb"/>
説<pc n="lb"/>
范雎逰說之士變詐浮淺固不足以語士君子之行然<pc n="lb"/>
其辨慧似亦可喜上書昭王切而不廹君臣縱談觀者<pc n="lb"/>
色變此豈碌碌無能之人方其欲仕魏王貧而無資自<pc n="lb"/>
候須賈之門談笑嚬伸必有頴脫而出者賈不之知魏<pc n="lb"/>
之君臣不之知一旦至齊而齊王已聞其辯是魏之仕<pc n="lb"/>
                    <pb n="5a"/>
於朝者無一知人者也而反忌牛酒之餉謂以隂事告<pc n="lb"/>
齊賈與魏齊何不智也脱死簀中留秦六年致身相位<pc n="lb"/>
千里之魏猶以為張禄何昧昧也賈方憂死之不暇而<pc n="lb"/>
曰不敢復讀天下之書不敢復與天下之事嗚呼齊與<pc n="lb"/>
賈直所謂庸鄙妄人豈足云哉<pc n="lb"/>
魏文侯時秦嘗欲伐魏或曰魏君賢人是禮國人稱仁<pc n="lb"/>
上下和合未可圗也秦强魏弱其來乆矣文侯好賢雖<pc n="lb"/>
强秦不敢伐誰謂賢者無益人之國也<pc n="lb"/>
                    <pb n="5b"/>
貨殖傳中所載富者固曰甚盛然求之近代似不足道<pc n="lb"/>
樊嘉以五千萬為天下髙貲五千萬錢在今日言之纔<pc n="lb"/>
五萬貫爾中人之家錢以五萬緡計之者多甚何足傳<pc n="lb"/>
之於史盖漢時兼并之風猶未至甚民之富者特止於<pc n="lb"/>
是自唐以來財産蓄於私室而貧民無立錐宜乎貨殖<pc n="lb"/>
之多於古也<pc n="lb"/>
蘇代曰以地事秦猶抱薪救火薪不盡火不滅代誠知<pc n="lb"/>
事勢者然不能勸主以仁義則亦徒言之而已<pc n="lb"/>
                    <pb n="6a"/>
司馬遷謂晏子而在余雖為之執鞭所忻慕焉以晏子<pc n="lb"/>
能解左驂贖越石父之罪也<pc n="lb"/>
司馬貞謂族者氏之别名舜之生姚墟以姚為姓封之<pc n="lb"/>
有虞即號有虞氏是也若後子孫更不賜姓則遂以虞<pc n="lb"/>
為姓云<pc n="lb"/>
歴之為用大矣自漢以來其法屢變率十數年一差雖<pc n="lb"/>
至精者亦不足以持乆說者以為日月星辰運行于上<pc n="lb"/>
雖曰有形而無所終窮積算之數本之一定而不能無<pc n="lb"/>
                    <pb n="6b"/>
差以一定之數且不能無差而欲究諸無所終窮其失<pc n="lb"/>
也固宜然歴之所以為法者由秦而上皆不可知不過<pc n="lb"/>
曰歴象日月星辰而止耳其所以歴象者不知數用何<pc n="lb"/>
法也惟漢之鄧平其法以律起涉千數百年而下歴之<pc n="lb"/>
名屢變而其歴之法則未嘗變也至唐一行始變其法<pc n="lb"/>
而用大衍律雖本之黄鍾而律之九六不外乎易大衍<pc n="lb"/>
之數是亦一道也自兹而下世之言歴者多矣然亦未<pc n="lb"/>
有他為之法者不過於積算以求其差爾鄧平之法求<pc n="lb"/>
                    <pb n="7a"/>
日以九數九九得八十一分以八十一分而積之一日<pc n="lb"/>
日一有失其差必多理固無疑後之為歴者其法不精<pc n="lb"/>
始分一日之數以千萬計其曰萬分歴者是也一晝夜<pc n="lb"/>
之百刻而千萬分之雖有差訛而所失微矣然亦知其<pc n="lb"/>
術之不精也日有中道月有九行中道者黄道是也北<pc n="lb"/>
至東井去北極近南至牽牛去北極逺東至角西至婁<pc n="lb"/>
去極中夏至至于東井去極近故晷短冬至至于牽牛<pc n="lb"/>
逺極故晷長春秋分日至婁角去極中故晷中盖日去<pc n="lb"/>
                    <pb n="7b"/>
極逺近之差晷景長短之則也去極逺近難知要以晷<pc n="lb"/>
景晷景者所以知日之南北也月有九行者黑道二出<pc n="lb"/>
黄道北赤道二出黄道南白道二出黄道西青道二出<pc n="lb"/>
黄道東立春春分月東從青道立秋秋分月西從白道<pc n="lb"/>
立冬冬至北從黑道立夏夏至南從赤道然用之一決<pc n="lb"/>
於中道青赤出陽道白黑出隂道日月之行要不過是<pc n="lb"/>
然青白二道亦未可遽推也今月魄初生有仰偃之不<pc n="lb"/>
同是豈從所行之道而然歟<pc n="lb"/>
                    <pb n="8a"/>
風陽中之隂物藉之以發生亦由之以摧謝故風之為<pc n="lb"/>
言亦多不同宋玉風賦有大王庶人之分雖曰託物以<pc n="lb"/>
見意而所以名狀乎風者抑至矣人君之化所以謂之<pc n="lb"/>
風化而諸侯之政其是非得失形于詩歌者亦謂之風<pc n="lb"/>
風之名雖同而所以謂之風者則異是亦取其有發生<pc n="lb"/>
摧謝之别爾<pc n="lb"/>
正月正讀當作政毛詩正月正音政秦始皇以正月旦<pc n="lb"/>
生故名政世本政作正宋忠云以正月旦生故名正祖<pc n="lb"/>
                    <pb n="8b"/>
龍以威暴天下計當時避其諱嚴甚訛正為征後世不<pc n="lb"/>
之改爾<pc n="lb"/>
項羽弑義帝其行不善爭天下者為縞素舉兵而西誠<pc n="lb"/>
莫大之利盖足以聲羽之罪而收天下之心然蕭何輩<pc n="lb"/>
既不知出此張良自韓徃陳平自楚徃又皆不之知而<pc n="lb"/>
新城老人乃獨知而言之漢有天下其定於此然後知<pc n="lb"/>
天下之事惟出於利害之外者能知之而匹夫之謀為<pc n="lb"/>
不可忽也沛公之破秦入關雖仗義而西足以決勝然<pc n="lb"/>
                    <pb n="9a"/>
非項羽先破章邯以存趙則沛公亦未能成功如是之<pc n="lb"/>
易也秦三年正月羽大破秦軍鉅鹿下虜王離六月章<pc n="lb"/>
邯舉軍降羽八月沛公方攻武關向使章邯下鉅鹿平<pc n="lb"/>
河北引兵而南挾戰勝之威諸侯解散武關未易下也<pc n="lb"/>
盖河北之勝乃所以壯入關之勢羽不可謂無功及漢<pc n="lb"/>
祖既定天下使項籍之故臣皆名其主之名無乃所見<pc n="lb"/>
之隘乎籍一代英雄徒以强暴而亡在漢非有世仇也<pc n="lb"/>
今既敗滅髙祖有天下之初正當廓然大變與海内更<pc n="lb"/>
                    <pb n="9b"/>
始示無所憾而區區欲令其故臣名主之諱以報羽力<pc n="lb"/>
戰之憤予恐非帝王之度也鄭君不以大夫為榮而不<pc n="lb"/>
之易此可賞也又逐死之嗚呼惜哉髙祖既滅項籍謂<pc n="lb"/>
項羽之所以失天下者丁公也令後為人臣者無效丁<pc n="lb"/>
公至項伯則賜姓封侯使項王失天下者項伯也豈丁<pc n="lb"/>
公哉或戮之或賞之豈髙祖不忘丁公之廹而德項伯<pc n="lb"/>
之免巳歟項羽雖云悍忍然亦可説之以理外黄小児<pc n="lb"/>
從容進言遂免城東之坑斯豈婦人之仁乎<pc n="lb"/>
                    <pb n="10a"/>
荀子謂越為干越漢書貨殖傳叙謂為于越顔師古謂<pc n="lb"/>
于發語聲也戎蠻之語則然于越猶勾吳耳此説為有<pc n="lb"/>
理然説者又以干為越地名今番陽有餘干縣而淮南<pc n="lb"/>
王上書亦言越人欲為變必先由餘干界中而地理志<pc n="lb"/>
豫章郡有餘汗汗音干盖干乃越之地名而非可盡以<pc n="lb"/>
越為干越也于越為干越特傳冩之誤而後世見番陽<pc n="lb"/>
有餘干即以干為是春秋作於越於于聲相近<pc n="lb"/>
髙祖有天下之初莫急於命相以愛私之故首以趙堯<pc n="lb"/>
                    <pb n="10b"/>
任敖為御史大夫文帝擇相知竇廣國之賢置而不用<pc n="lb"/>
乃用無學之申屠嘉<pc n="lb"/>
惠帝崩呂后哭而不哀張辟疆謂丞相平請拜呂台呂<pc n="lb"/>
産為將居南北軍及諸呂皆居中用事如此則太后心<pc n="lb"/>
安臣等幸脱禍矣平如辟疆計呂氏權由此起幾亡漢<pc n="lb"/>
室辟疆之見止於欲大臣脱禍平輕從其説亦以太后<pc n="lb"/>
多權詐未可遽圗臣主之勢不容齟齬而然爾或曰向<pc n="lb"/>
令太后夀考平前死之則事有不可言者當不如王陵<pc n="lb"/>
                    <pb n="11a"/>
廷爭之美殊不知大臣之誼當危疑時必以安社稷為<pc n="lb"/>
事呂后之心方以大位自疑如其尸平勃諸人專任産<pc n="lb"/>
禄於天下之人必有假義而起者呂氏掃除而漢業終<pc n="lb"/>
焉豈不大可慮哉<pc n="lb"/>
惠帝為太子時不易其位固四老人者力然亦是叔孫<pc n="lb"/>
通周昌輩以死力爭之於前上陽許之矣故四皓一侍<pc n="lb"/>
其側而如意王趙茍非二人力爭於前四皓未必成功<pc n="lb"/>
之易及觀惠帝柔懦呂氏幾危社稷則留侯之策未知<pc n="lb"/>
                    <pb n="11b"/>
其是否然大業甫就似非穉子弱母所能君也<pc n="lb"/>
曹參舉事無所變更一遵何之約束擇郡國長史訥於<pc n="lb"/>
文辭謹厚長者即召除為丞相史吏言文刻深欲務要<pc n="lb"/>
名輒斥去之見人之有細過掩匿覆盖之此真得天下<pc n="lb"/>
初定安靜之體盖公清心之言有以先入之也<pc n="lb"/>
孝武病久已而卒起幸甘泉道不治時義縱為右内史<pc n="lb"/>
上怒曰縱以我為不行此道乎銜之未幾以微文棄縱<pc n="lb"/>
市上官桀為廐令孝武體嘗不安及愈見馬多瘦上大<pc n="lb"/>
                    <pb n="12a"/>
怒曰令以我不復見馬也欲下之吏二事正相似而桀<pc n="lb"/>
以浮辭自解曰臣聞聖體不安日夜憂懼誠不在馬泣<pc n="lb"/>
數行下上以為忠由是親近遷至太僕遂與霍光皆受<pc n="lb"/>
遺詔輔少主未幾桀父子以私故召燕蓋之變幾亡漢<pc n="lb"/>
室漢武能誅縱而不殺桀盖惑於其言也嗚呼人臣之<pc n="lb"/>
忠是豈可以聲音笑貌為哉兹不可不察<pc n="lb"/>
汲黯嚴助俱事武帝方東越相攻上使黯視之至吳而<pc n="lb"/>
還曰越人相攻固其俗然不足以辱天子之使助乃斬<pc n="lb"/>
                    <pb n="12b"/>
都尉發兵迎恱上意以倡威武二人之賢不肖有間矣<pc n="lb"/>
其後助卒以罪誅而黯為名臣子偃復至諸侯相天之<pc n="lb"/>
報施豈私哉汲黯之正直好諫本其氣質非學而得之<pc n="lb"/>
然以不學之故昧於大道故恥為令而有積薪之歎<pc n="lb"/>
漢武即位多求俊拔之士與之議論遊處如嚴助吾邱<pc n="lb"/>
夀王輩然多浮靡輕薄之徒言語不根其實無益於人<pc n="lb"/>
之國獨主父偃其論為尚而大臣奏事上每令助等相<pc n="lb"/>
與辨論大臣數詘自公孫宏後為宰相者率救過不給<pc n="lb"/>
                    <pb n="13a"/>
齷齪守位信小臣之言而忽大臣之論宜乎在髙位者<pc n="lb"/>
之無賢人也<pc n="lb"/>
衛青凡七擊匈奴斬捕五萬餘級霍去病凡六擊匈奴<pc n="lb"/>
斬捕十一萬餘級漢之名將曰衛霍當武帝時攘却匈<pc n="lb"/>
奴無出二人右者生獲級共一十六萬然漢之所喪士<pc n="lb"/>
馬殆不止是定襄之師馬之不返者已十一萬匹趙信<pc n="lb"/>
李廣利李廣李陵皆全師陷覆武帝之功微矣<pc n="lb"/>
息夫躬首摭東平王事東平王雲后謁及伍宏俱以寃<pc n="lb"/>
                    <pb n="13b"/>
死其後躬以桑枝祝盗死母聖以祠竈死呼天絶咽尚<pc n="lb"/>
誰咎哉<pc n="lb"/>
田叔被召按梁孝王事使還叔以太后為解而梁事遂<pc n="lb"/>
釋及相魯民有以王取財自言者叔怒笞民王慚而償<pc n="lb"/>
之王好獵叔嘗暴坐以故不大出叔方召見時漢廷臣<pc n="lb"/>
無出其右者兹可知矣<pc n="lb"/>
世皆謂伍被之死由張湯排陷之被死盖其罪也其遊<pc n="lb"/>
辭多談漢美非果忠于漢此特欲為淮南畫巧計使之<pc n="lb"/>
                    <pb n="14a"/>
必從耳正如衛鞅將説秦以强兵而先之以帝王不然<pc n="lb"/>
豈有為臣忠義而與謀諸侯王之畔哉淮南事成被為<pc n="lb"/>
謀主使其不成而以虛言獲免姦人之計何徃而不得<pc n="lb"/>
湯之誅被其理之當然非曰排陷也<pc n="lb"/>
轎今人所乘竹輿也漢書嚴助傳輿轎而踰嶺轎之義<pc n="lb"/>
與今正同服䖍音橋謂橋梁隘道輿車也臣瓚謂今竹<pc n="lb"/>
輿車也江表作竹輿以行是也項昭音旗廟反師古以<pc n="lb"/>
服音為是而項氏為繆以今世俗所呼則服音為繆古<pc n="lb"/>
                    <pb n="14b"/>
今之物稱謂不同如此<pc n="lb"/>
何比干孝武時為廷尉正與張湯同時湯持法深而比<pc n="lb"/>
十務仁恕數與湯爭所濟活者以千數其子孫仕至肅<pc n="lb"/>
宗時猶有賢者湯之後亦累葉貴盛至東都益顯善惡<pc n="lb"/>
之報果何如耶<pc n="lb"/>
漢霍去病傳合短兵鏖臯蘭下晉灼注世俗謂盡死殺<pc n="lb"/>
人為鏖糟<pc n="lb"/>
車千秋傳尉安顔師古云尉安之尉字本無心是以漢<pc n="lb"/>
                    <pb n="15a"/>
書徃徃存古體字漢書字之存古者甚多奚獨尉安然<pc n="lb"/>
在漢時人習篆𨽻古體多亡成哀間唯揚雄好古樂道<pc n="lb"/>
間有從作竒字者今太元與諸賦用字多古則古體之<pc n="lb"/>
存在班固時已為可貴<pc n="lb"/>
史臣譏漢宣帝為不用儒宣帝非不用儒其不用者妄<pc n="lb"/>
儒爾且漢之賢輔孰如魏相剛直篤學孰如蕭望之帝<pc n="lb"/>
則任相為宰相又以望之經明持重議論有餘材任宰<pc n="lb"/>
相既詳試其政事位御史大夫相明經以賢良登第相<pc n="lb"/>
                    <pb n="15b"/>
與望之非儒而何張禹匡衡當時皆有薦者又經試問<pc n="lb"/>
疑若可用帝悉罷歸其後二人皆懐姦罔匡衡之畏事<pc n="lb"/>
石顯見劾張禹之依阿王氏終亡漢室至於僮鄉之封<pc n="lb"/>
幾同龍斷肥牛之請貪汙身後漢之大姦無若二人帝<pc n="lb"/>
之不用儒者如此賢矣哉<pc n="lb"/>
今人有子艱育者多乞他姓其來盖久後漢靈帝數失<pc n="lb"/>
子何后生子養史道人家號曰史侯王美人生子協董<pc n="lb"/>
太后自養號曰董侯以他姓為小字非獨今世也<pc n="lb"/>
                    <pb n="16a"/>
中行説趙信皆漢叛臣為匈奴謀者然信之為計不逮<pc n="lb"/>
說適足亡匈奴爾何則信教單于逺徙漠北以敝漢非<pc n="lb"/>
也兵以氣勝耳今無故而棄地是棄其族類也族類猶<pc n="lb"/>
棄國何以不敗乎霍去病等提軍深入如蹈無人之境<pc n="lb"/>
水草牛羊固自不乏何敝之有休屠懼罪來降邊隅少<pc n="lb"/>
患實本於此北匈奴饑餓潰散南部上言欲兵並滅北<pc n="lb"/>
庭乞中國為援正如摧枯拉朽初不費力竇憲燕然之<pc n="lb"/>
功何足道哉使其當武帝時不為匈奴所擒者幾希<pc n="lb"/>
                    <pb n="16b"/>
討莽何羅功止金日磾餘子何與遺詔封三侯事若可<pc n="lb"/>
疑霍光既受疑賞又酖王忽日磾獨不受封其為人固<pc n="lb"/>
賢於光逺甚光親聞顯殺許后事猶豫不忍不知赤族<pc n="lb"/>
之禍實本於此顯以妾為夫人而素與子都姦光不之<pc n="lb"/>
知皆不學之過宣帝以昌邑之廢心實忌光㗖之以髙<pc n="lb"/>
爵重賞光受之不辭畧無遜避意皆擅權之過也世言<pc n="lb"/>
霍禹山雲懐惡不終以隕光之世為恨禹輩資下且嘗<pc n="lb"/>
毒死許后事固當然然亦宣帝挾忌嫉之心有以激之<pc n="lb"/>
                    <pb n="17a"/>
爾趙廣漢嘗事光者光死乃躪藉之至於將吏卒突入<pc n="lb"/>
其門廋索私屠酤椎破盧<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>斬其關而去皇后泣訴帝<pc n="lb"/>
不之責也班固知之故於廣漢傳詳言其事且曰廣漢<pc n="lb"/>
心知微指又曰帝心善之所謂微指者是必帝有捃摭<pc n="lb"/>
禹家意明矣夫以光之大勲子弟豈不念之一旦所援<pc n="lb"/>
立之人反相忌害廣漢輩得肆其暴心實不聊下愚之<pc n="lb"/>
人不知分義憤發無告秪有反耳其反也固不容不誅<pc n="lb"/>
然幸其速反而誅亦宣帝意也<pc n="lb"/>
                    <pb n="17b"/>
士惟守節不變者為難張禹一忤王根而詭對日食孔<pc n="lb"/>
光一忤傅氏而更附王莽由今觀之二人之罪大於王<pc n="lb"/>
氏<pc n="lb"/>
漢成帝報張禹曰朕以㓜年執政則人君臨政亦可謂<pc n="lb"/>
之執政賈生曰執此之政堅如金石則人君之謂執政<pc n="lb"/>
所當然耳<pc n="lb"/>
翟方進平日任數用術陷斥官友不以一計及其為相<pc n="lb"/>
隂險益甚身既不免非命子義卒致赤族此亦可為隂<pc n="lb"/>
                    <pb n="18a"/>
險者之戒<pc n="lb"/>
漢元帝能隤銅丸擿鼓聲中嚴鼓之節雖習知音律者<pc n="lb"/>
不能學而少子定陶王能之上數稱其材欲代太子史<pc n="lb"/>
丹曰凡所謂材者敏而好學温故知新皇太子是也若<pc n="lb"/>
器人於絲竹皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之間則是陳惠李徽髙於匡衡可相<pc n="lb"/>
國也於是上黙然人君之器材惟無以不材為材可也<pc n="lb"/>
丹之論雖有所主然其所以論材則是也<pc n="lb"/>
王莽區區以鬼神誑惑天下以至攘竊彼盖習聞漢家<pc n="lb"/>
                    <pb n="18b"/>
重鬼神禱祠之禮如神光山呼等事當時之人徃徃夸<pc n="lb"/>
異故莽假之以欺天下想見天下之人信其果有天命<pc n="lb"/>
者必十室而九向使其不作井田不更錢幣不事四夷<pc n="lb"/>
不務改作則天下之人未必叛莽舂陵苖裔雖必中興<pc n="lb"/>
亦未能起之遽也國家之好尚可不重其始哉<pc n="lb"/>
王莽敗省中黄金以萬斤為櫃者尚六十餘櫃其他處<pc n="lb"/>
處有數櫃金如是之多者盖莽禁列侯以下不得挾黄<pc n="lb"/>
金輸府受直故盡裒於内<pc n="lb"/>
                    <pb n="19a"/>
方望始説隗囂勿歸更始囂不從後果為更始所忌脱<pc n="lb"/>
死西還望先辭去囂方危殆時必中心深思望之先見<pc n="lb"/>
以為不當以國歸人故光武累書開諭而終不至思望<pc n="lb"/>
言也更始不當歸而歸之光武當歸而不歸囂之無識<pc n="lb"/>
也如此<pc n="lb"/>
費貽不肯仕於公孫述漆身為癩佯狂以避之同郡任<pc n="lb"/>
永馮信皆托青盲以辭徴命<pc n="lb"/>
世俗於清明前二日謂之寒食在春最為佳節其俗以<pc n="lb"/>
                    <pb n="19b"/>
為由介子推火死故為之不舉火而食熟物寒食之義<pc n="lb"/>
盖始於此然以史考之周舉為并州刺史太原一郡舊<pc n="lb"/>
俗以介子推火骸有龍忌之禁至其亡月咸言神靈不<pc n="lb"/>
樂舉火由是士民輒冬中一月寒食莫敢煙爨民甚不<pc n="lb"/>
堪嵗多死者舉乃作吊書以寘子推之廟言盛冬去火<pc n="lb"/>
殘損民命非賢者之所忍為民俗難革即此攷之則子<pc n="lb"/>
推之死當在十一月民寒食故在冬中也今之寒食乃<pc n="lb"/>
在三月初節與盛冬盖逺豈亦自有所謂龍忌之禁章<pc n="lb"/>
                    <pb n="20a"/>
懐以心星為言亦未必不然荆楚嵗時記云冬至後一<pc n="lb"/>
百五日必有風雨謂之寒食魏武令云冬至後一百五<pc n="lb"/>
日民多寒食又豈周舉所謂盛冬去火殘損民命者也<pc n="lb"/>
黄瓊以公車召李固素慕於瓊以書逆遺之有曰嶢嶢<pc n="lb"/>
者易缺皎皎者易汙近魯陽樊君被召言行所守一無<pc n="lb"/>
所缺而毁謗布流應時折減豈非觀聽望深聲名太盛<pc n="lb"/>
乎唯小人喜稱君子之過而相與羣攻之盻盻然伺其<pc n="lb"/>
隙而覬乎人主之不用纎瑕小纇則曰某與某號為君<pc n="lb"/>
                    <pb n="20b"/>
子者而過也如是其黨之為小人者則巧為諱避隱而<pc n="lb"/>
不聞責人則重以周待已則輕以約已不為善而惡人<pc n="lb"/>
之善已不為忠而惡人之忠嶢嶢者必使之缺皎皎者<pc n="lb"/>
必使之汙毁謗布流盖其宜爾<pc n="lb"/>
張平子西京賦言小説九百家然班固所志僅十五家<pc n="lb"/>
多寡之不同如此<pc n="lb"/>
天下之惡特去其甚者爾必欲天下無小人則無是理<pc n="lb"/>
也張汎以技巧挾勢岑晊張牧既捕而殺之矣赦書與<pc n="lb"/>
                    <pb n="21a"/>
中外更始二子違上命而誅之併及其黨二百餘人晊<pc n="lb"/>
輩不為無過成瑨由二子而下吏不聞引罪自歸陷瑨<pc n="lb"/>
於死而遁逃自免其視貫髙輩豈不愧甚賈彪以為不<pc n="lb"/>
能奮戈相待斯言誠當黨錮之禍要知其徒有以趣之<pc n="lb"/>
賈偉節真賢君子也<pc n="lb"/>
後漢中山簡王傳吾國各官騎百人稱娖前行注娖楚<pc n="lb"/>
角反猶齊整也今俗曰整娖必據此而訛也<pc n="lb"/>
朱博為瑯邪太守齊部舒緩尚儀止博齊之以法律視<pc n="lb"/>
                    <pb n="21b"/>
事數年大改其俗掾吏禮節如楚趙由是觀之上之化<pc n="lb"/>
下惡有不從而俗吏之不可用者如此<pc n="lb"/>
宋景文公筆記孫炎作反切語本出俚俗常言尚數百<pc n="lb"/>
種故謂就為鯽溜凡不慧者曰不鯽溜謂孔曰窟籠謂<pc n="lb"/>
團曰突欒不可勝舉唐盧仝詩曰不鯽溜鈍漢宋林逋<pc n="lb"/>
詩團欒空遶百千囘是不曉俚人反切語雖變突為團<pc n="lb"/>
亦其謬也<pc n="lb"/>
緗素雜記古語有二音合為一字者如不可為叵何不<pc n="lb"/>
                    <pb n="22a"/>
為盍從西域二合之音切字之原也龍鍾潦倒正如二<pc n="lb"/>
合之音<hi>龍鍾切癃字潦倒切老字</hi>
                    <pc n="lb"/>
關雲長有功於魏捨之而去不畔先主此有古國士風<pc n="lb"/>
亦足以見先主之得人心<pc n="lb"/>
毌邱興為安定太守將之官曹操戒之曰羌人欲與中<pc n="lb"/>
國通自當遣人來勿遣人徃善人難得必將教羌人妄<pc n="lb"/>
有所請求因欲以自利不從便為失異俗意從之則無<pc n="lb"/>
益於事興至遣校尉范陵至羌中陵果教羌使自請為<pc n="lb"/>
                    <pb n="22b"/>
屬國都尉公曰吾預知當爾非聖也但更事多爾乃知<pc n="lb"/>
人更事多則料事自審<pc n="lb"/>
緇重緇衣也重謂載重物車也故行者之資總曰緇重<pc n="lb"/>
然緇重自是兩車名今人多以緇重為輜重藏物之車<pc n="lb"/>
孫子為師居輜車是也其義亦可兩通<pc n="lb"/>
魏氏春秋曰袁紹之敗孔融與曹操書曰武王伐紂以<pc n="lb"/>
妲己賜周公譏其取甄氏也操以融學博謂書史所紀<pc n="lb"/>
後見問之對曰以今度之想其當然爾融坐棄市文舉<pc n="lb"/>
                    <pb n="23a"/>
雖負氣豪邁然出言有章援引明審不致作無根之語<pc n="lb"/>
以速其禍斯好事者之言未足信也裴松之能辯文舉之<pc n="lb"/>
死以為不然而不及妲己之謬何也<pc n="lb"/>
雒陽洛字或從水或從佳案魏畧詔云漢火行也火忌<pc n="lb"/>
水故雒字去水而加佳魏於行次為土土水之牡水得<pc n="lb"/>
土而乃流土得水而柔故除佳加水變雒而為洛<pc n="lb"/>
王吉以清德懿行顯名漢世更三百年餘至祥覽始大<pc n="lb"/>
祥之純孝覽之友弟雖三代之盛未易多見也德行孝<pc n="lb"/>
                    <pb n="23b"/>
弟聖賢之所向而天地鬼神之所佑也其後遂昌與江<pc n="lb"/>
左相為盛衰其所積者厚故其流也逺<pc n="lb"/>
王述性沉靜人謂之癡父桓温建遷洛之議舉朝疑懼<pc n="lb"/>
雖並知不可莫敢先諫孫興公僅能上䟽言其未可温<pc n="lb"/>
之情偽無能判者儻遣侍中止温適中其姦計資長聲<pc n="lb"/>
勢耳述獨能測其虛聲俾從其請温謀遂屈述之智畫<pc n="lb"/>
能越羣輩而為名臣者正以其沉靜而然殷浩輩徒以<pc n="lb"/>
浮淺得虚名豈足以語此<pc n="lb"/>
                    <pb n="24a"/>
晉書兖州八伯太山羊曼為濌伯唐書人謂常衮為濌<pc n="lb"/>
伯注曰猥冗不肖之貌也<pc n="lb"/>
胡威嘗諫晉武時政之寛帝曰尚書郎以下吾無所假借<pc n="lb"/>
威曰臣之所陳豈在丞郎令史正謂如臣等輩始可以<pc n="lb"/>
肅化明法爾人君行法不能施於貴近而僅及於踈賤<pc n="lb"/>
其為號令顧亦虚文爾<pc n="lb"/>
李延夀作南北史於北史多溢美而書之亦甚詳書北<pc n="lb"/>
事則曰某皇帝書南事則曰某帝盖唐承隋祚其來自<pc n="lb"/>
                    <pb n="24b"/>
北而髙祖之前與延夀累葉皆仕北朝其私意如此<pc n="lb"/>
劉裕起一介平桓元之亂可謂天下之英雄王謐以社<pc n="lb"/>
錢之恩貸其惡而不誅就居端揆其何以勸事君者觀<pc n="lb"/>
漢祖戮丁公之事斯有愧矣至韓延之報書則以示將<pc n="lb"/>
佐謂事人當如此捨其大而取其小非所以為訓也<pc n="lb"/>
宋劉方平天下亂與母俱匿野澤中朝出求食逢餓賊<pc n="lb"/>
欲烹平平叩頭曰今且為老母求食老母待平為命願<pc n="lb"/>
先歸食母畢還就死因涕泣賊見誠哀而遣之平既還<pc n="lb"/>
                    <pb n="25a"/>
食母訖因白曰屬與賊期義不可欺遂還詣賊衆皆大<pc n="lb"/>
驚曰嘗聞烈士今乃見之子去矣吾不忍食子於是得<pc n="lb"/>
全平之不欺固善矣然盗賊虎狼也方饞喙流涎而啜<pc n="lb"/>
之母匿野間何以自食或悲傷思平而卒是并殺其母<pc n="lb"/>
也殺身希信不顧其母未為是也大人者言不必信行<pc n="lb"/>
不必果信近於義言可復也焉有以身餧賊親之不恤<pc n="lb"/>
而可謂之信乎<pc n="lb"/>
富貴而不知道適足為患不如貧賤貧賤之致物也難<pc n="lb"/>
                    <pb n="25b"/>
雖欲過之奚損人之性夀物者汨之故不得夀物也者<pc n="lb"/>
所以養性也非所以性養也今世之人惑者多以性養<pc n="lb"/>
物呂不韋著書曰春秋時亦有可取如此類者漢儒附<pc n="lb"/>
著其月令於六經不可以人廢言也<pc n="lb"/>
陸澄少好學博覽無所不知行坐眠食手不釋卷然在<pc n="lb"/>
宋以議皇后諱應稱姓徐爰引春秋逆王后於齊並不<pc n="lb"/>
言姓坐免官又上表言舊例無左丞糾中丞之議褚彦<pc n="lb"/>
回檢宋以來左丞糾正者甚衆奏澄謏聞膚見遂出白<pc n="lb"/>
                    <pb n="26a"/>
衣領職不知所謂博覽無所不知者何也<pc n="lb"/>
袁顗見疑於宋明帝詭辭求出為雍州舅蔡興宗亦出<pc n="lb"/>
南郡興宗辭不行顗與興宗曰在内大臣朝不保夕今<pc n="lb"/>
得間不去後求出豈可得耶興宗曰吾素門平進與主<pc n="lb"/>
上甚疎未容有患汝欲在外求全我欲居中免禍各行<pc n="lb"/>
其志不亦善乎及更子勛之亂衣冠流離外難百不一<pc n="lb"/>
存興宗從容如平時人皆謂興宗有先見興宗之見盖<pc n="lb"/>
先於平進甚疎耳豈有内外之間哉<pc n="lb"/>
                    <pb n="26b"/>
顔竣為宋武陵王駿主簿佐駿即位遂任腹心之寄權<pc n="lb"/>
寵日甚父延之為金紫光禄大夫資供一無所受布衣<pc n="lb"/>
茅室蕭然如故常乗羸牛笨車逢竣鹵簿屏住道側嘗<pc n="lb"/>
語竣曰吾平生不喜見要人今不幸見汝竣創宅延之<pc n="lb"/>
曰善為之無令後世笑汝拙也卒後竣愈顯未幾并其<pc n="lb"/>
子誅之延之處亂世可謂明哲者乎<pc n="lb"/>
補官舊用板宋明帝泰始中因子勛之難板不能供始<pc n="lb"/>
用黄紙唐誥用綾然亦有用紙者士大夫亦多自書今<pc n="lb"/>
                    <pb n="27a"/>
顔平原誥有存者手筆極竒<pc n="lb"/>
齊建武二年北魏相州刺史高閭年老乞任本州詔曰<pc n="lb"/>
閭以懸車之年方求衣錦知進忘退有塵謙德可降號<pc n="lb"/>
平北將軍朝之老成宜遂情願徙幽州刺史存勸兩修<pc n="lb"/>
恩法並舉<pc n="lb"/>
陳司馬申能候人主顔色有忤己者必以微言譖之申<pc n="lb"/>
嘗晝寢於尚書省有烏啄其口流血時論以謂譖賢之<pc n="lb"/>
效烏羽族以好鳴見罪於人而能嫉讒如是使烏多力<pc n="lb"/>
                    <pb n="27b"/>
必能殺申不但於啄其口也<pc n="lb"/>
王通謂薛收善接小人逺而不疎近而不狎頽如也小<pc n="lb"/>
人誠難處也逺之則怨近之則不遜如使之不疎不狎<pc n="lb"/>
誠有過人者<pc n="lb"/>
隋開皇中幽州人家以白楊木垂竈上積十餘年忽生<pc n="lb"/>
一條皆長三尺餘甚鮮茂漢時上林僵栁復生何栁之<pc n="lb"/>
好為怪也<pc n="lb"/>
孔子不喜與人辯孟子好與辯是非文中子復不喜與<pc n="lb"/>
                    <pb n="28a"/>
人辯其學孔子之道者歟或曰孟子之時亦其可與辯<pc n="lb"/>
者則辯之冀以明其教也文中子遭亂世而退河汾宜<pc n="lb"/>
乎不為之辯也<pc n="lb"/>
唐太宗貞觀十一年始遣使至西域摩揭陁國取熬糖<pc n="lb"/>
法即詔揚州上甘蔗瀋如其劑為之色味勝西域逺甚<pc n="lb"/>
然江表傳載孫亮遣黄門以銀盌并盖就中藏吏取交<pc n="lb"/>
州所獻甘蔗餳乃甘蔗作糖舊矣何至唐始徃西域取<pc n="lb"/>
法哉豈餳如今之氷糖而熬糖乃沙糖類乎<pc n="lb"/>
                    <pb n="28b"/>
突厥政亂諸將請遂討之太宗以新歃血取之為失信<pc n="lb"/>
不取為失機計猶豫以問大臣蕭瑀曰兼弱攻昧取之<pc n="lb"/>
便長孫無忌曰今我戢兵待彼或侵邊乃可擊使遂弱<pc n="lb"/>
且不能來又何求太宗曰善然卒取突厥無忌之言可<pc n="lb"/>
謂至善而太宗卒取之者亦諸將固請者之説有以激<pc n="lb"/>
之爾彼於瑀言盖未全信也<pc n="lb"/>
房元齡杜如晦皆同功一體之人元齡任公竭節心無<pc n="lb"/>
媢忌務為寛平宜若有後一傳而隤其家曾不若如晦<pc n="lb"/>
                    <pb n="29a"/>
之後累葉宰輔與國終始何也史稱元齡善謀如晦長<pc n="lb"/>
斷豈隂謀之罪造物所不貸耶陳平亦曰我多隂謀道<pc n="lb"/>
家所忌吾世即廢亦已矣不能復起以吾多隂禍也<pc n="lb"/>
金有三等黄金為上白金為中赤金為下孟康曰白金<pc n="lb"/>
銀也赤金丹陽銅也今不聞丹陽有銅曰赤金唐太宗<pc n="lb"/>
賜房元齡黄銀帯曰世言黄銀鬼神畏之更取金帯賜<pc n="lb"/>
杜如晦家今人亦不復見有黄銀准南王與方士為藥<pc n="lb"/>
金劉更生得其書幾致殺身而夀春八公山至今有人<pc n="lb"/>
                    <pb n="29b"/>
時得藥金於淮南祠旁者<pc n="lb"/>
宋廣平清節剛正輝映一時而六子皆以不肖斥此何<pc n="lb"/>
哉豈天人之理果有時而舛耶人太察則失之不恕非<pc n="lb"/>
所以貽後<pc n="lb"/>
李勣不負李宻單雄信斯可託孤矣然勣本以盗起不<pc n="lb"/>
知大義自謂平生事太宗無不至者疊州之斥出於非<pc n="lb"/>
意是豈不能阿意順㫖而然故其聞命之初怏怏亟去<pc n="lb"/>
髙宗一旦還用之始為自全計由太宗之所以處勣者<pc n="lb"/>
                    <pb n="30a"/>
非其道也臣之於君以道合爾烏有恩不恩哉叠州之<pc n="lb"/>
出適所以沮勣之心又何恩邪<pc n="lb"/>
唐史稱房琯以忠義自奮而用違所長使遭承平不失<pc n="lb"/>
為名宰相竊謂不然所謂名宰相者雖才不周變亦必<pc n="lb"/>
有德量誠信者焉琯初為諸生即作封禪書干張説其<pc n="lb"/>
後為給事明皇委之經度華清宮乃䟽巖剔藪為天子<pc n="lb"/>
營逰觀之地所為如此其可為名宰相乎琯之為人佞<pc n="lb"/>
敏偽巧託名售私斬斬可觀以欺世者爾當時如杜子<pc n="lb"/>
                    <pb n="30b"/>
美輩皆為所惑肅宗昧於知人畀以政事已自過矣賀<pc n="lb"/>
蘭進明之言非譖也琯之為人亦誠如此琯不以國之<pc n="lb"/>
艱危為念忘其疎薄乃請自將僥倖一勝以杜人言此<pc n="lb"/>
何心哉使肅宗足知人之明必不使琯將及其敗北士<pc n="lb"/>
死數萬王室益殆而不能尸琯以儆姦妄何哉彼封常<pc n="lb"/>
清髙仙芝皆屢著勲績一旦敗衂猶不免刑戮琯之罪<pc n="lb"/>
不大於二人乎乃捨不問肅宗之於刑賞也謬矣哉<pc n="lb"/>
五角六張謂五日遇角宿六日遇張宿此兩日作事多<pc n="lb"/>
                    <pb n="31a"/>
不成一年之中不過三四日耳開元中有人以此為俳<pc n="lb"/>
語獻明皇<pc n="lb"/>
世多傷裴炎以忠死者炎固忠矣惜其不明於大誼也<pc n="lb"/>
中宗欲以天下與后父此固不可然則天之慘酷孰不<pc n="lb"/>
知之一旦廢帝而以天下之柄授則天可乎此盖大臣<pc n="lb"/>
遇事之難者烏可輕發<pc n="lb"/>
狄仁傑婁師德在唐俱為大臣狄之登用由婁薦拔及<pc n="lb"/>
其並位狄必欲擠婁於外何也為其所容而不自知狄<pc n="lb"/>
                    <pb n="31b"/>
公之賢其不及婁也審矣<pc n="lb"/>
張九齡恱蕭誠之軟美畏嚴挺之太勁若二人與九齡<pc n="lb"/>
友厚而親軟美者却欲明皇不寵牛仙客如何諫得也<pc n="lb"/>
唐史髙郢傳郢子定讀書至湯誓詭問郢曰奈何以臣<pc n="lb"/>
伐君郢曰應天順人何言伐耶對曰用命賞於祖弗用<pc n="lb"/>
命戮於社是順人耶郢異之殊不知用命賞於祖自是<pc n="lb"/>
甘誓非湯誓也若爾則定之訛謬已自可笑豈足書哉<pc n="lb"/>
郭子儀自平安史功盖天下魚朝恩深忌之及代宗立<pc n="lb"/>
                    <pb n="32a"/>
程元振嫉之尤甚乃罷子儀兵柄寘之京師及後吐蕃<pc n="lb"/>
入冦兵廹近郊上已出奔始命為關内元帥遣屯咸陽<pc n="lb"/>
是時子儀無兵麾下纔數騎魚程二人非有意於禦敵<pc n="lb"/>
也盖以之餧賊爾意以為冦兵甚盛師已近及子儀雖<pc n="lb"/>
有才望必不能以數騎抗敵進戰則必危退去則因以<pc n="lb"/>
軍法殺之子儀不死於冦必死於罪此二人意也所幸<pc n="lb"/>
天相忠義使之成功爾<pc n="lb"/>
衡嶽有廣成先生碑先生方士也大中五年蕭鄴撰云<pc n="lb"/>
                    <pb n="32b"/>
武宗朝擅權者欲以神仙絆睿思亟言天下術士可致<pc n="lb"/>
不死藥可求乃命召先生除銀青光禄大夫崇元館大<pc n="lb"/>
學士加紫綬號曰廣成先生創崇元館鑄印置吏唐之<pc n="lb"/>
時待方士如此其厚所謂擅權者非德裕而何大抵欲<pc n="lb"/>
專人之權者必有術焉茍其心一以神仙長年為事其<pc n="lb"/>
視天下之大真若敝屣至於廟堂又奚足較哉然以是<pc n="lb"/>
幻其君而已專其權則德裕亦可僇<pc n="lb"/>
技癢者嬾真子云杜甫哀鄭䖍詩有薈蕞何技癢之句<pc n="lb"/>
                    <pb n="33a"/>
謂之有技藝不能自忍如人之癢也<pc n="lb"/>
杜少陵詩鸚鵡啄金桃金桃始出西域康居國貞觀間<pc n="lb"/>
嘗貢之兼以銀桃詔植苑中鸚鵡亦出西域金桃豈其<pc n="lb"/>
所嗜哉<pc n="lb"/>
吐蕃平凉之盟當時無有知其刼盟只慮盟之不成及<pc n="lb"/>
盟之寒耳帝臨軒矜語宰相者幸其盟之成也栁渾謂<pc n="lb"/>
吐蕃難信亦只是憂其既盟之後未免用兵也遂謂渾<pc n="lb"/>
為知吐蕃謀吾恐不然<pc n="lb"/>
                    <pb n="33b"/>
人君知人雖是難事然亦須子細考察其大節如李訓<pc n="lb"/>
登進士能口誦詩書一見文宗便知掃除逆黨之意豈<pc n="lb"/>
不甚快又欲復河北却外夷又嘗以計誅陳洪志王守<pc n="lb"/>
澄文宗故信之也然訓之進特由守澄其大節已不足<pc n="lb"/>
觀僥倖成功盖知人難矣<pc n="lb"/>
唐崔元植與崔元略同位於朝時中丞闕議者屬元植<pc n="lb"/>
元略欲得之適值元植入閤不如儀使御史彈之及宰<pc n="lb"/>
相進中丞果屬元略亦可謂巧進者矣時又有欲圗相<pc n="lb"/>
                    <pb n="34a"/>
位疑元略妨已路故劾其前為京兆造橋取贜事舉疑<pc n="lb"/>
似以衊染之元略遂竟齟齬乃知姦貪之相伺者有如<pc n="lb"/>
螳螂之捕蟬<pc n="lb"/>
大中遺事擇貴人子弟之美者傅粉粧飾之名曰花郎<pc n="lb"/>
國人皆尊事之<pc n="lb"/>
白氏六帖祠部格云私家部曲客奴婢等不得入道如<pc n="lb"/>
别敇許出家還俗者追歸舊主各依本色唐劉仁恭曰<pc n="lb"/>
旌節吾自有之但要長安本色耳<pc n="lb"/>
                    <pb n="34b"/>
外史檮杌孟蜀時潘在廷以財結權要或戒之乃曰非<pc n="lb"/>
是求援不欲其以冷語氷人耳<pc n="lb"/>
十三州記云錢湖濶十二丈周圍三十里在錢唐縣西<pc n="lb"/>
南十里靈隱寺正坐其山寺之東西溪二水源東曰龍<pc n="lb"/>
源横過寺前即龍溪是也冷泉亭在其上西曰泉源其<pc n="lb"/>
流洪大奔迅激越下山二里八十歩過横坑橋入於錢<pc n="lb"/>
湖盖錢源之聚滀也錢湖一名金牛湖一名明聖湖舊<pc n="lb"/>
説云湖有金牛遇聖明即見故有二名錢湖即本名也<pc n="lb"/>
                    <pb n="35a"/>
今萬松嶺下西城第一門題曰錢湖門可驗其實第二<pc n="lb"/>
門曰湧金門即金牛出見之所而錢塘記以為防海大<pc n="lb"/>
塘其初立時募致土一斛者與錢一千故號錢塘十三<pc n="lb"/>
州記則是錢因水得名而錢塘記以為因錢市土得名<pc n="lb"/>
史記以為錢唐字不從土錢塘記所載皆不然以唐字<pc n="lb"/>
為塘盖俗書爾<pc n="lb"/>
秦漢而下亂離之甚未有如五代者然良法美意可行<pc n="lb"/>
於後聖人亦為之不廢盖治得其道豈有古今之間同<pc n="lb"/>
                    <pb n="35b"/>
歸於是而已縁邊置塲市馬板印五經百官五日起居<pc n="lb"/>
轉對奏事民下不許越訴不能自書許執素紙漕運給<pc n="lb"/>
斗耗刪律令為刑統行之至今昭然無害誠不可廢也<pc n="lb"/>
則夫漢唐之有天下七百餘年其治與三代庶幾者宜<pc n="lb"/>
焉封建井田之不可復盖存乎時昔人論之詳矣<pc n="lb"/>
國史補宰制四方事有堂案處分百司有堂帖不次押<pc n="lb"/>
名曰花押黄勅既下有所異同曰黄帖<pc n="lb"/>
長編元祐五年六月宰相呂大防與中書劉摯建言欲<pc n="lb"/>
                    <pb n="36a"/>
引用元豐黨人以平舊怨謂之調停<pc n="lb"/>
東坡與滕達道書晚景若不打疊此事則大錯雖二十<pc n="lb"/>
四州鐵打不就也<pc n="lb"/>
宋景文公筆記云老子云無物之像古語亦有想像韓<pc n="lb"/>
非子曰人希見生像得死像圗之又案其圗以想其生<pc n="lb"/>
也故人所以意想者皆謂之想像然説亦怪矣王彦章<pc n="lb"/>
畫像記述其以竒取勝以歎時事文字展轉不窮<pc n="lb"/>
前輩文集惟集可存其别集遺文俱當刪削不惟多<pc n="lb"/>
                    <pb n="36b"/>
有真贋之殊而當時亦有不得已而作者如韓文别集<pc n="lb"/>
所載不可存者尤多非有益於退之也<pc n="lb"/>
傳燈録溈山謂仰山云我適來得一夢汝試為我原看<pc n="lb"/>
原或作圓南唐近事馮僎舉進士時有徐文幼能圓夢<pc n="lb"/>
山谷詩松風佳客共茶夢小僧圓<pc n="lb"/>
<pb n="37a"/>
                </p>
<p>
</p>
  </div>
        </body>
</text>
</TEI>