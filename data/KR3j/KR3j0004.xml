<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>尹文子</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>尹文子<pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>
                    <pc n="　"/>山陽<pc n="　"/>仲長統<pc n="　"/>定<pc n="lb"/>
<pc n="　"/>
                    <pc n="　"/>大道上<pc n="lb"/>
大道無形稱器有名名也者正形者也形正由名則名<pc n="lb"/>
不可差故仲尼云必也正名乎名不正則言不順也大<pc n="lb"/>
道不稱衆有必名生於不稱則羣形自得其方圓名生<pc n="lb"/>
於方圎則衆名得其所稱也大道治者則名法儒墨自<pc n="lb"/>
廢以名法儒墨治者則不得離道老子曰道者萬物之<pc n="lb"/>
                    <pb n="1a"/>
奥善人之寳不善人之所寳是道治者謂之善人藉名<pc n="lb"/>
法儒墨者謂之不善人善人之與不善人名分<hi>扶問切</hi>日<pc n="lb"/>
離不待審察而得也道不足以治則用法法不足以治<pc n="lb"/>
則用術術不足以治則用權權不足以治則用勢勢用<pc n="lb"/>
則反權權用則反術術用則反法法用則反道道用則<pc n="lb"/>
無為而自治故窮則徼<hi>吉弔切</hi>終徼終則反始始終相襲<pc n="lb"/>
無窮極也有形者必有名有名者未必有形形而不名<pc n="lb"/>
未必失其方圓白黒之實名而不可不尋名以檢其差<pc n="lb"/>
                    <pb n="1b"/>
故亦有名以檢形形以定名名以定事事以檢名察其所<pc n="lb"/>
以然則形名之與事物無所隠其理矣名有三科法有<pc n="lb"/>
四呈一曰命物之名方圎白黒是也二曰毁譽之名善<pc n="lb"/>
惡貴賤是也三曰况謂之名賢愚愛憎是也一曰不變<pc n="lb"/>
之法君臣上下是也二曰齊俗之法能鄙同異是也三<pc n="lb"/>
曰治衆之法慶賞刑法是也四曰平凖之法律度權量<pc n="lb"/>
是也術者人君之所宻用羣下不可妄窺勢者制法之<pc n="lb"/>
利器羣下不可妄為人君有術而使羣下得窺非術之<pc n="lb"/>
                    <pb n="2a"/>
奥者有勢使羣下得為非勢之重者大要在乎先正名<pc n="lb"/>
分使不得侵雜然後術可秘勢可專名者名形者也形<pc n="lb"/>
者應名者也然形非正名也名非正形也則形之與名<pc n="lb"/>
居然别矣不可相亂亦不可相無無名故大道無稱有<pc n="lb"/>
名故名以正形今萬物具存不以名正之則亂萬名具<pc n="lb"/>
列不以形應之則乖故形名者不可不正也善名命善<pc n="lb"/>
惡名命惡故善有善名惡有惡名聖賢仁智命善者也<pc n="lb"/>
頑嚚<hi>魚巾切</hi>凶愚命惡者也今即聖賢仁智之名以求聖<pc n="lb"/>
                    <pb n="2b"/>
賢仁智之實未之或盡也即頑嚚凶愚之名以求頑嚚<pc n="lb"/>
凶愚之實亦未或盡也使善惡盡然有分雖未能盡物<pc n="lb"/>
之實猶不患其差也故曰名不可不辨也名稱者别彼<pc n="lb"/>
此而檢虚實者也自古至今莫不用此而得用彼而失<pc n="lb"/>
失者由名分混得者由名分察今親賢而踈不肖賞善<pc n="lb"/>
而罰惡賢不肖善惡之名宜在彼親踈賞罰之稱宜屬<pc n="lb"/>
我我之與彼又復一名名之察者也名賢不肖為親踈<pc n="lb"/>
名善惡為賞罰合彼我之一稱而不别之名之混者也<pc n="lb"/>
                    <pb n="3a"/>
故曰名稱者不可不察也語曰好<hi>虚到切</hi>牛又曰不可不<pc n="lb"/>
察也好則物之通稱牛則物之定形以通稱随定形不<pc n="lb"/>
可窮極者也設復言好馬則復連於馬矣則好所通無<pc n="lb"/>
方也設復言好人則彼屬於人矣則好非人人非好也<pc n="lb"/>
則好牛好馬好人之名自離矣故曰名分不可相亂也<pc n="lb"/>
五色五聲五臭五味凡四類自然存焉天地之間而不<pc n="lb"/>
期為人用人必用之終身各有好惡而不能辯其名分<pc n="lb"/>
名宜屬彼分宜屬我我愛白而憎黒韻商而舍徵好膻<pc n="lb"/>
                    <pb n="3b"/>
而惡焦嗜甘而逆苦白黒商徵膻焦甘苦彼之名也愛<pc n="lb"/>
憎韻舍好惡嗜逆我之分也定此名分則萬事不亂也<pc n="lb"/>
故人以度審長短以量受少多以衡平輕重以律均清<pc n="lb"/>
濁以名稽虛實以法定治亂以簡治煩惑以易御險難<pc n="lb"/>
以萬事皆歸於一百度皆凖於法歸一者簡之至凖法<pc n="lb"/>
者易之極如此頑嚚聾瞽可與察慧聰明同其治也天<pc n="lb"/>
下萬事不可備能責其備能於一人則賢聖其猶病諸<pc n="lb"/>
設一人能備天下之事能左右前後之宜逺近遲疾之<pc n="lb"/>
                    <pb n="4a"/>
間必有不兼者焉苟有不兼於治闕矣全治而無闕者<pc n="lb"/>
大小多少各當<hi>才浪切</hi>其分農商工仕不易其業老農長<pc n="lb"/>
商習工舊仕莫不存焉則處上者何事哉故有理而無<pc n="lb"/>
益於治者君子弗言有能而無益於事者君子弗為君<pc n="lb"/>
子非樂有言有益於治不得不言君子非樂有為有益<pc n="lb"/>
於事不得不為故所言者不出於名法權術所為者不<pc n="lb"/>
出於農稼軍陣周務而已故明主不為治外之理小人<pc n="lb"/>
必言事外之能小人亦知言損於治而不能不言小人<pc n="lb"/>
                    <pb n="4b"/>
亦知能損於事而不能不為故所言者極於儒墨是非<pc n="lb"/>
之辨所為者極於堅偽偏抗<hi>口浪切</hi>之行求名而已故明<pc n="lb"/>
主誅之古語曰不知無害於君子知之無損於小人工<pc n="lb"/>
匠不能無害於巧君子不知無害於治此信矣為善使<pc n="lb"/>
人不能得從此獨善也為巧使人不能得従此獨巧也<pc n="lb"/>
未盡善巧之理為善與衆行之為巧與衆能之此善之<pc n="lb"/>
善者巧之巧者也所貴聖人之治不貴其獨治貴其能<pc n="lb"/>
與衆共治貴工倕<hi>音垂</hi>之巧不貴其獨巧貴其能與衆共<pc n="lb"/>
                    <pb n="5a"/>
巧也今世之人行欲獨賢事欲獨能辯欲出羣勇欲絶<pc n="lb"/>
衆獨行之賢不足以成化獨能之事不足以周務出羣<pc n="lb"/>
之辯不可為户説絶衆之勇不可與征陣凡此四者亂<pc n="lb"/>
之所由生是以聖人任道以夷其險立法以理其差使<pc n="lb"/>
賢愚不相棄能鄙不相遺能鄙不相遺則能鄙齊功賢<pc n="lb"/>
愚不相棄則賢愚等慮此至治之術也名定則物不競<pc n="lb"/>
分<hi>夫問切</hi>明則私不行物不競非無心由名定故無所措<pc n="lb"/>
其心私不行非無欲由分明故無所措其欲然則心欲<pc n="lb"/>
                    <pb n="5b"/>
人人有之而得同於無心無欲者制之有道也田駢<hi>蒲眠</hi>
                    <pc n="lb"/>
<hi>切</hi>曰天下之士莫肯處其門庭臣其妻子必遊宦諸侯<pc n="lb"/>
之朝者利引之也遊於諸侯之朝皆志為卿大夫而不<pc n="lb"/>
擬於諸侯者名限之也彭䝉曰雉兔在野衆人逐之分<pc n="lb"/>
未定也雞豕滿市莫有志者分定故也物奢則仁智相<pc n="lb"/>
屈分定則貪鄙不争圎者之轉非能轉而轉不得不轉<pc n="lb"/>
也方者之止非能止而止不得不止也因圎之自轉使<pc n="lb"/>
不得止因方之自止使不得轉何苦物之失分故因賢<pc n="lb"/>
                    <pb n="6a"/>
者之有用使不得不用因愚者之無用使不得用用與<pc n="lb"/>
不用皆非我用因彼所用與不可用而自得其用奚患<pc n="lb"/>
物之亂乎物皆不能自能不知自知智非能智而智愚<pc n="lb"/>
非能愚而愚好非能好而好醜非能醜而醜夫不能自<pc n="lb"/>
能不知自知則智好何所貴愚醜何所賤則智不能得<pc n="lb"/>
夸愚好不能得嗤醜此為得之道也道行於世則貧賤<pc n="lb"/>
者不怨富貴者不驕愚弱者不懾<hi>質涉切</hi>智勇者不陵定<pc n="lb"/>
於分也法行於世則貧賤者不敢怨富貴富貴者不敢<pc n="lb"/>
                    <pb n="6b"/>
陵貧賤愚弱者不敢冀智勇智勇者不敢鄙愚弱此法<pc n="lb"/>
之不及道也世之所貴同而貴之謂之俗世之所用同<pc n="lb"/>
而用之謂之物茍違於人俗所不與茍忮<hi>支義切</hi>於衆俗<pc n="lb"/>
所共去故心皆殊而為行若一所好各異而資用必同<pc n="lb"/>
此俗之所齊物之所飾故所齊不可不慎所飾不可不<pc n="lb"/>
擇昔齊桓好<hi>許浩切</hi>衣紫闔境不鬻異采楚荘愛細腰一<pc n="lb"/>
國皆有飢色上之所以率下乃治亂之所由也故俗茍<pc n="lb"/>
沴必為治以矯之物苟溢必立制以檢之累<hi>力偽切</hi>於俗<pc n="lb"/>
                    <pb n="7a"/>
飾於物者不可與為治矣昔晉國苦奢文公以儉矯之<pc n="lb"/>
乃衣不重帛食不兼肉無㡬時人皆大布之衣脱粟之<pc n="lb"/>
飯越王勾踐謀報吳欲人之勇路逢怒蛙而軾之比及<pc n="lb"/>
數年民無長幼臨敵雖湯火不避居上者之難如此之<pc n="lb"/>
驗聖王知人情之易動故作樂以和之制禮以節之在<pc n="lb"/>
下者不得用其私故禮樂獨行禮樂獨行則私欲寖廢<pc n="lb"/>
私欲寖廢則遭賢之與遭愚均矣若使遭賢則治遭愚<pc n="lb"/>
則亂是治亂係於賢愚不係於禮樂是聖人之術與聖<pc n="lb"/>
                    <pb n="7b"/>
主而俱沒治世之法逮易世而莫用則亂多而治寡亂<pc n="lb"/>
多而治寡則賢無所貴愚無所賤矣處名位雖不肖下<pc n="lb"/>
愚物不疏<hi>音疎</hi>已親疎係乎勢利不係於不肖與仁賢吾<pc n="lb"/>
亦不敢據以為天理以為地勢之自然者爾今天地之<pc n="lb"/>
間不肖實衆仁賢實寡趨利之情不肖特厚㢘恥之情<pc n="lb"/>
仁賢偏多今以禮義招仁賢所得仁賢者萬不一焉以<pc n="lb"/>
名利招不肖所得不肖者觸地是焉故曰禮義成君子<pc n="lb"/>
君子未必須禮義名利治小人小人不可無名利慶賞刑罰<pc n="lb"/>
                    <pb n="8a"/>
君事也守職効能臣業也君科功黜陟故有慶賞刑罰<pc n="lb"/>
臣各慎所任故有守職効能君不可與臣業臣不可侵<pc n="lb"/>
君事上下不相侵與謂之名正名正而法順也接萬物<pc n="lb"/>
使分别海内使不雜見侮不辱見推不矜禁暴息兵救<pc n="lb"/>
世之鬬此仁君之徳可以為主矣守職分使不亂慎所<pc n="lb"/>
任而無私飢飽一心毁譽同慮賞亦不忘罰亦不怨此<pc n="lb"/>
居下之節可為人臣矣世有因名以得實亦有因名以失<pc n="lb"/>
實宣王好射説<hi>音悦</hi>人之謂己能用强也其實所用不過<pc n="lb"/>
                    <pb n="8b"/>
三石以示左右左右皆引試之中聞而止皆曰不下九<pc n="lb"/>
石非大王孰能用是宣王悦之然則宣王用不過三石<pc n="lb"/>
而終身自以為九石三石實也九石名也宣王悦其名<pc n="lb"/>
而喪其實齊有黄公者好謙卑有二女皆國色以其美<pc n="lb"/>
也常謙辭毁之以為醜惡醜惡之名逺布年過而一國<pc n="lb"/>
無聘者衞有鰥夫時冒娶之果國色然後曰黄公好謙<pc n="lb"/>
故毁其子不姝美於是争禮之亦國色也國色實也醜<pc n="lb"/>
惡名也此違名而得實矣楚人擔山雉者路人問何鳥<pc n="lb"/>
                    <pb n="9a"/>
也擔雉者欺之曰鳳凰也路人曰我聞有鳳凰今直見<pc n="lb"/>
之汝販之乎曰然則十金弗與請加倍乃與之将欲獻<pc n="lb"/>
楚王經宿而鳥死路人不遑惜金惟恨不得以獻楚王<pc n="lb"/>
國人傳之咸以為真鳳凰貴欲以獻之遂聞楚王感其<pc n="lb"/>
欲獻於已召而厚賜之過於買鳥之金十倍魏田父有<pc n="lb"/>
耕於野者得寳玉徑尺弗知其玉也以告隣人隣人隂<pc n="lb"/>
欲圖之謂之曰怪石也畜之弗利其家弗如一復之田<pc n="lb"/>
父雖疑猶錄以歸置於廡<hi>音侮</hi>下其夜玉明光照一室田<pc n="lb"/>
                    <pb n="9b"/>
父稱家大怖<hi>普故切</hi>復以告隣人曰此怪之徵遄<hi>市專切</hi>棄<pc n="lb"/>
殃可銷於是遽而棄於逺野隣人無何盜之以獻魏王<pc n="lb"/>
魏王召玉工相之玉工望之再拜而立敢賀曰王得此<pc n="lb"/>
天下之寳臣未甞見王問價玉工曰此玉無價以當之<pc n="lb"/>
五城之都僅可一觀魏王立賜獻玉者千金長食上大<pc n="lb"/>
夫祿凡天下萬里皆有是非吾所不敢誣是者常是非<pc n="lb"/>
者常非亦吾所信然是雖常是有時而不用非雖常非<pc n="lb"/>
有時而必行故用是而失有矣行非而得有矣是非之<pc n="lb"/>
                    <pb n="10a"/>
理不同而更與廢飜為我用則是非焉在哉觀堯舜湯<pc n="lb"/>
武之成或順或逆得時則昌桀紂幽厲之敗或是或非<pc n="lb"/>
失時則亡五伯之主亦然宋公與楚人戰於泓<hi>烏宏切</hi>公<pc n="lb"/>
子目夷曰楚衆我寡請其未悉濟而撃之宋公曰不可<pc n="lb"/>
吾聞不鼓不成列寡人雖亡國之餘不敢行也戰敗楚人<pc n="lb"/>
執宋公齊人弑襄公立公孫無知召忽夷吾奉公子糾<pc n="lb"/>
奔魯鮑叔牙奉公子小白奔莒既而無知被殺二公子<pc n="lb"/>
争國糾宜立者也小白先入故齊人立之既而使魯人<pc n="lb"/>
                    <pb n="10b"/>
殺糾召忽死之徵夷吾以為相晉文公為驪姬之譛出<pc n="lb"/>
亡十九年恵公卒賂秦以求反國殺懐公子而自立彼<pc n="lb"/>
一君正而不免於執二君不正霸業遂焉已是而舉世<pc n="lb"/>
非之則不知己之是已非而舉世是之亦不知己所非<pc n="lb"/>
然則是非随衆賈而為正非己所獨了則犯衆者為非<pc n="lb"/>
順衆者為是故人君處權乗勢處所是之地則人所不<pc n="lb"/>
得非也居則物尊之動則物從之言則物誠之行則物<pc n="lb"/>
則之所以居物上御羣下也國亂有三事年饑民散無<pc n="lb"/>
                    <pb n="11a"/>
食以聚之則亂治國無法則亂有法而不能用則亂有<pc n="lb"/>
食以聚民有法而能行國不治未之有也<pc n="lb"/>
<pc n="　"/>
                    <pc n="　"/>大道下<pc n="lb"/>
仁義禮樂名法刑賞凡此八者五帝三王治世之術也<pc n="lb"/>
故仁以道之義以宜之禮以行之樂以和之名以正之<pc n="lb"/>
法以齊之刑以威之賞以勸之故仁者所以博施於物<pc n="lb"/>
亦所以生偏私義者所以立節行亦所以成華偽禮者<pc n="lb"/>
所以行恭謹亦所以生惰慢樂者所以和情志亦所以生<pc n="lb"/>
                    <pb n="11b"/>
淫放名者所以正尊卑亦所以生矜簒法者所以齊衆<pc n="lb"/>
異亦所以乖名分刑者所以威不服亦所以生陵暴賞者<pc n="lb"/>
所以勸忠能亦所以生鄙争凡此八術無隠於人而常<pc n="lb"/>
存於世非自顯於堯湯之時非自逃於桀紂之朝用得<pc n="lb"/>
其道則天下治失其道則天下亂過此而往雖彌綸天<pc n="lb"/>
地籠絡萬品治道之外非羣生所餐挹聖人錯而不言<pc n="lb"/>
也凡國之存亡有六徵有衰國有亡國有昌國有彊國<pc n="lb"/>
有治國有亂國所謂亂亡之國者凶虐殘暴不與焉所<pc n="lb"/>
                    <pb n="12a"/>
謂彊治之國者威力仁義不與焉君年長多媵<hi>以證切</hi>少<pc n="lb"/>
子孫疏宗族衰國也君寵臣臣愛君公法廢私欲行亂<pc n="lb"/>
國也國貧小家富大君權輕臣勢重亡國也凡此三徵<pc n="lb"/>
不待凶虐殘暴而後弱也雖曰見存吾必謂之亡者也<pc n="lb"/>
内無專寵外無近習支庶繁字長幼不亂昌國也農枽<pc n="lb"/>
以時倉廩充實兵甲勁利封疆脩理彊國也上不勝其<pc n="lb"/>
下下不犯其上上下不相勝犯故禁令行人人無私雖<pc n="lb"/>
經險易而國不可侵治國也凡此三徵不待威力仁義<pc n="lb"/>
                    <pb n="12b"/>
而後彊雖曰見弱吾必謂之存者也治主之興必有所<pc n="lb"/>
先誅先誅者非謂盜非謂姦此二惡者一時之大害非<pc n="lb"/>
亂政之本也亂政之本下侵上之權臣用君之術心不<pc n="lb"/>
畏時之禁行不軌時之法此大亂之道也孔子攝魯相<pc n="lb"/>
七日而誅少<hi>失照切</hi>正夘門人進問曰夫少正夘魯之聞<pc n="lb"/>
人也夫子為政而先誅得無失乎孔子曰居吾語<hi>牛據切</hi>
                    <pc n="lb"/>
汝其故人有惡者五而竊盜姦私不與焉一曰心達而<pc n="lb"/>
險二曰行僻而堅三曰言偽而辯四曰彊記而博五曰<pc n="lb"/>
                    <pb n="13a"/>
順非而澤此五者有一於人則不免君子之誅而少正<pc n="lb"/>
夘兼有之故居處足以聚徒成羣言談足以飾邪熒衆<pc n="lb"/>
彊記足以反是獨立此小人雄桀也不可不誅也是以<pc n="lb"/>
湯誅尹諧文王誅潘正太公誅華士管仲誅付里乙子<pc n="lb"/>
産誅鄧析史付此六子者異世而同心不可不誅也詩<pc n="lb"/>
曰憂心悄悄愠於羣小小人成羣斯足畏也語曰佞辯<pc n="lb"/>
可以熒惑鬼神曰鬼神聰眀正直孰曰熒惑者曰鬼神<pc n="lb"/>
誠不受熒惑此尤佞辯之巧靡不入也夫佞辯者雖不<pc n="lb"/>
                    <pb n="13b"/>
能熒惑鬼神熒惑人明矣探人之心度人之欲順人之<pc n="lb"/>
嗜好而不敢逆納人於邪惡而求其利人喜聞己之美<pc n="lb"/>
也善能揚之惡聞己之過也善能飾之得之於眉睫之<pc n="lb"/>
間承之於言行之先語曰惡紫之奪朱惡利口之覆邦<pc n="lb"/>
家斯言足畏而終身莫悟危亡繼踵焉老子曰以政治<pc n="lb"/>
國以奇用兵以無事取天下政者名法是也以名法治<pc n="lb"/>
國萬物所不能亂奇者權術是也以權術用兵萬物所<pc n="lb"/>
不能敵凡能用名法權術而矯抑殘暴之情則已無事<pc n="lb"/>
                    <pb n="14a"/>
焉已無事則得天下矣故失治則任法失法則任兵以<pc n="lb"/>
求無事不以取彊取彊則柔者反能服之老子曰民不<pc n="lb"/>
畏死如何以死懼之凡民之不畏死由刑罰過刑罰過<pc n="lb"/>
則民不賴其生生無所賴視君之威末如也刑罰中則<pc n="lb"/>
民畏死畏死由生之可樂也知生之可樂故可以死懼<pc n="lb"/>
之此人君之所宜執臣下之所宜慎田子讀書曰堯時<pc n="lb"/>
太平宋子曰聖人之治以致此乎彭䝉在側越次答曰<pc n="lb"/>
聖法之治以至此非聖人之治也宋子曰聖人與聖法<pc n="lb"/>
                    <pb n="14b"/>
何以異彭䝉曰子之亂名甚矣聖人者自己出也聖法<pc n="lb"/>
者自理出也理出於己己非理也己能出理理非已也<pc n="lb"/>
故聖人之治獨治者也聖法之治則無不治矣此萬世<pc n="lb"/>
之利唯聖人能該之宋子猶惑質於田子田子曰䝉之<pc n="lb"/>
言然荘里丈人字長子曰盜少子曰歐盗出行其父在<pc n="lb"/>
後追呼之曰盜盜吏聞因縛之其父呼歐喻吏遽而聲<pc n="lb"/>
不轉但言毆毆吏因毆之㡬殪<hi>一計切</hi>康衢長者字僮曰<pc n="lb"/>
善搏<hi>音博</hi>字犬曰善噬賓客不過其門者三年長者怪而<pc n="lb"/>
                    <pb n="15a"/>
問之乃實對於是改之賓客徃復鄭人謂玉未理者為<pc n="lb"/>
璞周人謂䑕未腊者為璞周人懐璞謂鄭賈曰欲買璞<pc n="lb"/>
乎鄭賈曰欲之出其璞視之乃䑕也因謝不取父之於<pc n="lb"/>
子也令有必行者有必不行者去貴妻賣愛妾此令必<pc n="lb"/>
行者也因曰汝無敢恨汝無敢思令必不行者也故為<pc n="lb"/>
人上者必慎所令凡人富則不羡爵祿貧則不畏刑罰<pc n="lb"/>
不羡爵祿者自足於己也不畏刑罰者不賴存身也二<pc n="lb"/>
者為國之所甚而不知防之之術故令不行而禁不止<pc n="lb"/>
                    <pb n="15b"/>
若使令不行而禁不止則無以為治無以為治是人君<pc n="lb"/>
虚臨其國徒君其民危亂可立而待矣今使由爵祿而<pc n="lb"/>
後富則人必争盡力於其君矣由刑罰而後貧則人咸<pc n="lb"/>
畏罪而從善矣故古之為國者無使民自貧富貧富皆<pc n="lb"/>
由於君則君專所制民知所歸矣貧則怨人賤則怨時<pc n="lb"/>
而莫有自怨者此人情之大趣也然則不可以此是人<pc n="lb"/>
情之大趣而一槩非之亦有可矜者焉不可不察也今<pc n="lb"/>
能同筭鈞而彼富我貧能不怨則美矣雖怨無所非也<pc n="lb"/>
                    <pb n="16a"/>
才鈞智同而彼貴我賤能不怨則美矣雖怨無所非也<pc n="lb"/>
其敝在於不知乗權藉勢之異而雖曰智能之同是不<pc n="lb"/>
達之過雖君子之郵亦君子之怒也人貧則怨人富則<pc n="lb"/>
驕人怨人者苦人之不禄施於己也起於情所難安而<pc n="lb"/>
不能安猶可恕也驕人者無苦而無故驕人此情所易<pc n="lb"/>
制而弗能制弗可恕矣衆人見貧賤則慢而疎之見富<pc n="lb"/>
貴則敬而親之貧賤者有請賕於己疎之可也未必損<pc n="lb"/>
已而必疎之以其無益於物之具故也富貴者有施與<pc n="lb"/>
                    <pb n="16b"/>
己親之可也未必益己而必親之則彼不敢親我矣三<pc n="lb"/>
者獨立無致親致疎之所人情終不能不以貧賤富貴<pc n="lb"/>
易慮故謂之大惑焉窮獨貧賤治世之所共矜亂世之<pc n="lb"/>
所共侮治世非為矜窮獨貧賤而治是治之一事也亂<pc n="lb"/>
世亦非侮窮獨貧賤而亂亦是亂之一事也每事治則<pc n="lb"/>
無亂亂則無治視夏商之盛夏商之衰則其驗也貧賤<pc n="lb"/>
之望富貴甚微而富貴不能酬其甚微之望夫富者<pc n="lb"/>
之所惡貧者之所美貴者之所輕賤者之所榮然而弗<pc n="lb"/>
                    <pb n="17a"/>
酬弗與同苦樂故也雖弗酬之於我弗傷今萬民之望<pc n="lb"/>
人君亦如貧賤之望富貴其所望者盖欲料長幼平賦<pc n="lb"/>
斂時其飢寒省其疾痛賞罰不濫使役以時如此而已<pc n="lb"/>
則於人君弗損也然而弗酬弗與同勞役故也故為人<pc n="lb"/>
君不可弗與民同勞逸焉故富貴者可不酬貧賤者人<pc n="lb"/>
君不可不酬萬民不酬萬民則萬民之所不願戴所不<pc n="lb"/>
願戴則君位替矣危莫甚焉禍莫大焉<pc n="lb"/>
<pc n="　"/>尹文子<pc n="lb"/>
<pb n="17b"/>
                </p>
<p>
</p>
  </div>
        </body>
</text>
</TEI>