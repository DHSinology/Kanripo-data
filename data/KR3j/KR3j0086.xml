<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>春明退朝録卷上</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>春明退朝録卷上<pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>宋敏求<pc n="　"/>撰<pc n="lb"/>
國朝宰相趙令盧相文潞公四十三登庸冦莱公四十<pc n="lb"/>
四王沂公四十五賈魏公四十八<pc n="lb"/>
樞宻副使趙令三十九冦莱公三十一晏元獻公三十<pc n="lb"/>
五韓魏公三十六<pc n="lb"/>
參知政事蘓侍郎易簡三十六王沂公三十九<pc n="lb"/>
知制誥蘓侍郎二十六王沂公二十七盧相楊文公晏<pc n="lb"/>
                    <pb n="1a"/>
元獻公宣獻公今宣徽使王公拱辰皆二十八夏文荘<pc n="lb"/>
三十<pc n="lb"/>
學士蘓侍郎二十八晏元獻公宣徽王公皆三十宣獻<pc n="lb"/>
公三十五王沂公李邯鄲皆三十六楊文公錢子飛皆<pc n="lb"/>
三十七盧相今參政王禹玉皆三十八<pc n="lb"/>
吳正肅言律令有丁推推字不通少壮之意當是丁稚<pc n="lb"/>
唐以大帝諱避之損其㸃畫云<pc n="lb"/>
真宗朝嵗時始賜飲於宰相第大兩省待制以上赴林<pc n="lb"/>
                    <pb n="1b"/>
尚書特以諫議大夫為三司副使亦預焉既而并諸副<pc n="lb"/>
使遂以為常王太尉主㑹唯用太官之膳少加堂餐自<pc n="lb"/>
丁晉公助以家饌至今踵之<pc n="lb"/>
天聖七年玉清宫災遂罷輔臣為宫觀使而景靈㑹靈<pc n="lb"/>
祥源三宫觀以學士舍人管勾康定元年李康靖公罷<pc n="lb"/>
參知政事為資政殿大學士提舉㑹靈觀自後學士皆<pc n="lb"/>
為提舉至和初晏元獻公以舊相為觀文殿大學士提<pc n="lb"/>
舉萬夀觀而武臣今致政李少師端愿為觀察使止得<pc n="lb"/>
                    <pb n="2a"/>
管勾祥源觀自陳於樞府宗衮<hi>宋元憲也謝眺謂謝安為宗衮</hi>乃加以<pc n="lb"/>
都管勾今朝官亦云提舉非故事也<pc n="lb"/>
宗衮嘗言律云可従而違堪供而闕亞六經之文也宋<pc n="lb"/>
景文言人之屬文自穏當字第初思之未至也又曰為<pc n="lb"/>
文是靜中一業爾<pc n="lb"/>
本朝置樞宻使副或置知樞宻院同知院然使與知院<pc n="lb"/>
不並置也熙寧元年文潞公吕宣徽為使而潤州陳丞<pc n="lb"/>
相自越州召為知院前一嵗陳丞相為副使位在吕公<pc n="lb"/>
                    <pb n="2b"/>
之上故也<pc n="lb"/>
國初范魯公王沂公魏僕射三相罷趙令獨相始置參<pc n="lb"/>
知政事自是一相或二相至咸平中始有吕文穆李文<pc n="lb"/>
靖向文簡三相又至至和中文潞公劉丞相富鄭公三<pc n="lb"/>
相<pc n="lb"/>
太平興國四年石元懿始以樞宻直學士簽書院事八<pc n="lb"/>
年張司空齊賢王公沔並以諫議大夫同簽書樞宻院<pc n="lb"/>
事景徳三年馬正惠以檢校太傅韓公崇訓以檢校太<pc n="lb"/>
                    <pb n="3a"/>
保並簽書樞宻院事治平二年今郭宣徽為同簽書院<pc n="lb"/>
事<pc n="lb"/>
文臣為樞宻使皆帶檢校太尉太傅兼本官乾興元年<pc n="lb"/>
錢文僖以兵部尚書為樞宻使不帶檢校官有司之失<pc n="lb"/>
也<pc n="lb"/>
趙徳明歸欵真宗賜以宗姓然不附屬籍晁文元草制<pc n="lb"/>
云奕世荷殿邦之徳舉宗聨命氏之榮寳元二年元昊<pc n="lb"/>
叛詔削屬籍非也<pc n="lb"/>
                    <pb n="3b"/>
唐太宗自撰鄭元成碑徳宗亦撰叚秀實碑本朝太宗<pc n="lb"/>
撰中令趙公碑皇祐中王侍郎子融守河中還乃以唐<pc n="lb"/>
明皇所題裴耀卿碑額上之仁宗遂御篆賜沂公碑曰<pc n="lb"/>
旌賢其後踵之者懐忠<hi>吕許公</hi>顯忠<hi>李忠/武</hi>旌忠<hi>冦莱公</hi>全徳<pc n="lb"/>
元老<hi>王太尉</hi>教忠積慶<hi>文潞公/父洎</hi>親賢<hi>李侍中/用和</hi>褒親<hi>齊國獻穆公主</hi>
                    <pc n="lb"/>
旌功<hi>曹㐮悼</hi>舊學<hi>晏元/獻</hi>崇儒<hi>丁文/簡</hi>舊徳<hi>張鄧/公</hi>顯先積慶<hi>趙中</hi>
                    <pc n="lb"/>
<hi>令子丞</hi>旌忠懐徳<hi>張侍/中耆</hi>儒賢<hi>髙文/荘</hi>褒賢<hi>范文/正</hi>思賢<hi>劉丞相沆</hi>清<pc n="lb"/>
賢<hi>王武恭</hi>旌忠元勲<hi>狄武/㐮</hi>褒忠<hi>陳恭/公</hi>純孝<hi>張文孝</hi>英宗御篆<pc n="lb"/>
                    <pb n="4a"/>
忠規徳範<hi>宋元憲</hi>上御篆淳徳守正<hi>吕文/穆</hi>大儒元老<hi>賈魏公</hi>
                    <pc n="lb"/>
國朝歴三師三公者太祖即位天雄節度符魏王彦卿<pc n="lb"/>
自守太尉為太師定難節度西平王李中令彛興自守<pc n="lb"/>
太傅為太尉荆南節度南平王髙中令保融自守太保<pc n="lb"/>
為太傅<pc n="lb"/>
趙令以司徒太保侍中在中書以太保中書令留守西<pc n="lb"/>
京又以太師西京養疾王文正以司空司徒太保在中<pc n="lb"/>
書以太尉罷為玉清昭應宫使<pc n="lb"/>
                    <pb n="4b"/>
范魯公以司徒在中書王沂公薛文惠吕文穆並以司<pc n="lb"/>
空在中書丁晉公馮魏公王冀公並以司空司徒在中<pc n="lb"/>
書韓魏公以司空在中書司徒為節度侍中曹襄悼文<pc n="lb"/>
潞公並以司空為樞宻使侍中吕文靖罷相以司徒監<pc n="lb"/>
修國史曽魯公以司空為節度侍中<pc n="lb"/>
吕許公以太尉致仕張鄧公曽魯公並以太傅致仕陳<pc n="lb"/>
恭公以司徒致仕李相昉張相齊賢章郇公宋鄭公富<pc n="lb"/>
韓公並以司空致仕<pc n="lb"/>
                    <pb n="5a"/>
國朝宰相為僕射魏公仁浦趙令薛文惠沈恭惠宋惠<pc n="lb"/>
安李文貞吕文穆吕正惠李文靖張司空王文正向文<pc n="lb"/>
簡王冀公冦莱公吕許公王沂公賈魏公陳恭公韓魏<pc n="lb"/>
公文潞公富鄭公曽魯公二十二人樞相為僕射陳文<pc n="lb"/>
忠曹襄悼張榮僖王康靖四人樞宻使為僕射石元懿<pc n="lb"/>
一人<pc n="lb"/>
列聖神御殿始咸平初真宗令供奉僧元藹寫太宗聖<pc n="lb"/>
容於啓聖院後玉清昭應宫範金祖宗像餘多塑像其<pc n="lb"/>
                    <pb n="5b"/>
殿名在京曰慶基<hi>奉先禪院奉宣祖</hi>開先<hi>太平興國/寺奉太祖</hi>二聖<hi>玉清昭聖</hi>
                    <pc n="lb"/>
<hi>宫奉太祖太宗同殿見上</hi>永隆<hi>啓聖院奉/太宗見上</hi>安聖<hi>玉清昭應宫以下並奉真宗</hi>奉真<pc n="lb"/>
<hi>景靈宫</hi>崇真<hi>慈孝/寺</hi>延聖<hi>萬齡/觀</hi>永崇<hi>崇先/觀</hi>孝嚴<hi>景靈宫奉仁宗</hi>英徳<pc n="lb"/>
<hi>景靈宫奉英宗</hi>在外曰章武<hi>揚州建隆寺/以下奉太祖</hi>興元<hi>西京應/天院</hi>端命<hi>滁州</hi>
                    <pc n="lb"/>
帝華<hi>西京應天院以下奉太宗</hi>統平<hi>太原/府</hi>昭孝<hi>西京應天院/以下奉真宗</hi>信武<hi>澶州</hi>
                    <pc n="lb"/>
集真<hi>華隂雲臺觀</hi>又鳳翔太平宫有祖宗神御殿南京鴻慶<pc n="lb"/>
宫有三聖神御殿西京永安縣㑹聖宫有五聖神御殿<pc n="lb"/>
今京師定力院有太祖御像<hi>國初待詔王藹畫</hi>諸后影殿曰重<pc n="lb"/>
                    <pb n="6a"/>
徽<hi>奉先禪院奉明徳太后章穆皇后同殿</hi>彰徳<hi>慈孝寺奉/章獻太后</hi>廣孝<hi>景靈宫奉章懿太后</hi>
                    <pc n="lb"/>
廣愛<hi>萬年觀奉章惠太后</hi>
                    <pc n="lb"/>
開寳八年十一月江南平留汴水以待李國主舟行盛<pc n="lb"/>
寒河流淺涸詔所在為壩閘瀦水以過舟官吏擊凍督<pc n="lb"/>
役稍稽則皆何校甚者劾辠以次被罸州縣官降敕而<pc n="lb"/>
杖之者凡十餘人<pc n="lb"/>
舊制将相食邑萬户即封國公王太尉為相過萬户而<pc n="lb"/>
謙挹不封慶厯七年南郊中外将相唯夏鄭公合萬户<pc n="lb"/>
                    <pb n="6b"/>
中書請封英國公詔使相未滿萬户皆得封於是王康<pc n="lb"/>
靖封遂國公章文簡封郇國公王武恭封冀國公其後<pc n="lb"/>
遂以邑封合萬户者徹國<pc n="lb"/>
國朝以来封國公者范侍中<hi>魯</hi>王文獻<hi>祁/</hi>向侍中拱<hi>譙秦</hi>
                    <pc n="lb"/>
靜難節度劉公重進<hi>燕</hi>保大節度趙公賛<hi>衛</hi>定國節度<pc n="lb"/>
馮公繼業<hi>梁</hi>張侍中永徳<hi>鄧/衛</hi>張尚書昭<hi>舒鄭陳</hi>孟中令昶<pc n="lb"/>
<hi>秦</hi>王中令彦超<hi>邠/</hi>趙中令<hi>梁許/陳</hi>吕文穆<hi>蔡徐/許</hi>冦忠愍<hi>莱</hi>
                    <pc n="lb"/>
丁秘監<hi>晉</hi>馮文懿<hi>魏/</hi>曹襄悼<hi>韓魯/鄆</hi>王文穆<hi>冀/</hi>張榮僖<hi>岐鄧</hi>
                    <pc n="lb"/>
                    <pb n="7a"/>
<hi>徐</hi>吕文靖<hi>申/許</hi>王文正<hi>沂/</hi>張文懿<hi>郢/鄧</hi>章文簡<hi>郇/</hi>夏文荘<hi>英鄭</hi>
                    <pc n="lb"/>
王康靖<hi>遂鄧</hi>王武恭<hi>祁冀/魯</hi>賈文元<hi>安許/魏</hi>陳恭公<hi>英岐</hi>文侍中<pc n="lb"/>
<hi>潞</hi>杜正獻<hi>祁/</hi>宋元獻<hi>莒/鄭</hi>龎荘敏<hi>潁/</hi>韓侍中<hi>儀衛魏</hi>曽侍中<pc n="lb"/>
<hi>英兖魯</hi>富相<hi>祁鄭韓</hi>
                    <pc n="lb"/>
太子諡昭成<hi>許王元僖初諡恭孝改</hi>悼獻<hi>周王元祐</hi>
                    <pc n="lb"/>
諸王諡悼<hi>秦王延美</hi>懿<hi>魏王/徳昭</hi>康惠<hi>岐王/徳芳</hi>恭憲<hi>楚王/元佐</hi>恭靖<hi>陳王元邠</hi>
                    <pc n="lb"/>
文惠<hi>安王元傑</hi>恭懿<hi>鄧王/元偓</hi>恭惠<hi>曹王/元偁</hi>恭肅<hi>燕王/元儼</hi>懐靖<hi>褒王昉</hi>悼<pc n="lb"/>
穆<hi>豫王昕</hi>悼懿<hi>鄂王羲</hi>
                    <pc n="lb"/>
                    <pb n="7b"/>
公主諡恭懿<hi>宣祖女燕國大長公主降髙懐徳</hi>賢肅<hi>太祖女秦國大長公主降王承衍</hi>
                    <pc n="lb"/>
賢靖<hi>太祖女晉國大長公主降石保吉</hi>恭惠<hi>太祖女許國長公主降魏咸信初諡正惠改</hi>英<pc n="lb"/>
惠<hi>太宗女燕國長公主降吳元扆</hi>和靖<hi>太宗女晉國大長/公主降柴宗慶</hi>懿順<hi>太宗女鄭國長</hi>
                    <pc n="lb"/>
<hi>公主降王貽永</hi>慈明<hi>太宗女申國大長公主/報慈正覺大師清裕</hi>獻穆<hi>太宗女齊國大長公主降</hi>
                    <pc n="lb"/>
<hi>李遵勉</hi>昭懐<hi>真宗女出俗為道士/號清虚靈昭大師</hi>荘孝<hi>仁宗女楚國大長公主降李諱闕</hi>
                    <pc n="lb"/>
宗室諡恭裕<hi>申王徳文</hi>康孝<hi>南陽郡/王惟吉</hi>安懿<hi>濮/王</hi>孝定<hi>相王允弼</hi>榮易<pc n="lb"/>
<hi>定王允良</hi>恭肅<hi>廣平郡/王徳隆</hi>思恪<hi>永嘉郡/王允迪</hi>懿恭<hi>平陽郡/王允升</hi>僖簡<hi>信安郡王</hi>
                    <pc n="lb"/>
<hi>允寧</hi>康簡<hi>廣陵郡王徳雝/循國公承慶</hi>和懿<hi>定安郡/王承簡</hi>恭僖<hi>舒國/公藴</hi>僖靖<hi>同安</hi>
                    <pc n="lb"/>
                    <pb n="8a"/>
<hi>郡王惟正</hi>僖穆<hi>丹陽郡/王守節</hi>安僖<hi>榮王従式楚/國公從信</hi>安簡<hi>信都郡王徳彛</hi>安恭<pc n="lb"/>
<hi>博平郡王允初</hi>慈惠<hi>申國公/徳恭</hi>僖安<hi>楚國公/守器</hi>和惠<hi>河東郡/王承衍</hi>惠恪<hi>楚國</hi>
                    <pc n="lb"/>
<hi>公従古</hi>僖温<hi>遂寧郡/王承範</hi>良靜<hi>魏國公/宗懿</hi>恭簡<hi>韓國公/宗禮</hi>良<hi>祁國公宗述吉</hi>
                    <pc n="lb"/>
<hi>國公克紹</hi>昭裕<hi>遂國公/宗顔</hi>修孝<hi>南康郡/王世永</hi>恭靜<hi>樂平郡/王承亮</hi>康僖<hi>光國公克</hi>
                    <pc n="lb"/>
<hi>廣</hi>榮僖<hi>陳國公/承錫</hi>恭<hi>昌國公世滋</hi>
                    <pc n="lb"/>
宰相諡文獻<hi>王祁公漙改文康</hi>宣懿<hi>魏僕射/仁浦</hi>忠獻<hi>趙中/令普</hi>文惠<hi>薛相</hi>
                    <pc n="lb"/>
<hi>居正陳相堯佐</hi>恭惠<hi>沈相/倫</hi>惠安<hi>宋相/琪</hi>文貞<hi>李司空昉/王太尉旦</hi>貞惠<hi>吕相端</hi>
                    <pc n="lb"/>
文穆<hi>吕許公蒙正王冀公欽若</hi>文定<hi>張司空齊/賢李相迪</hi>文靖<hi>李相沆吕許公夷簡</hi>文簡<pc n="lb"/>
                    <pb n="8b"/>
<hi>温相士安向相敏中</hi>忠敏<hi>冦萊/公凖</hi>文懿<hi>馮魏公拯張/郡公士遜</hi>文正<hi>王沂公曽</hi>文節<pc n="lb"/>
<hi>張相知白</hi>章惠<hi>王相隨/改文惠</hi>文憲<hi>章郇公得/象改文簡</hi>元獻<hi>晏公/殊</hi>正獻<hi>杜祁公衍</hi>
                    <pc n="lb"/>
恭<hi>陳相執中</hi>文元<hi>賈魏公/昌朝</hi>荘敏<hi>龎潁/公籍</hi>元憲<hi>宋鄭公庠</hi>
                    <pc n="lb"/>
樞宻使諡元靖<hi>李公崇矩</hi>景襄<hi>楚公/昭輔</hi>元懿<hi>石僕射/熙載</hi>恭懿<hi>王公繼美</hi>
                    <pc n="lb"/>
文荘<hi>髙公若訥</hi>宣簡<hi>田公/況</hi>惠穆<hi>吕公公弼</hi>
                    <pc n="lb"/>
樞宻使相諡武惠<hi>曹侍中彬</hi>文忠<hi>陳僕射/堯叟</hi>襄悼<hi>曹侍中利用</hi>榮僖<pc n="lb"/>
<hi>張侍中耆</hi>文僖<hi>錢公惟/演思改</hi>恭毅<hi>楊公崇勲/恭宻改</hi>文康<hi>王相/晦叔</hi>康靖<hi>王侍中貽</hi>
                    <pc n="lb"/>
<hi>永</hi>文荘<hi>夏鄭/公竦</hi>武恭<hi>王公徳用</hi>
                    <pc n="lb"/>
                    <pb n="9a"/>
㕘知政事諡文懿<hi>郭尚書贄孫少傅朴</hi>文恭<hi>李公/穆</hi>景肅<hi>趙公昌言</hi>康節<pc n="lb"/>
<hi>辛少傳仲甫</hi>恭肅<hi>温尚書/仲舒</hi>惠獻<hi>王尚書/化基</hi>文定<hi>趙右丞安仁石少師中立</hi>文<pc n="lb"/>
僖<hi>陳公彭年</hi>康懿<hi>任尚書/中正</hi>肅簡<hi>魯公/宗道</hi>簡肅<hi>薛公/奎</hi>宣獻<hi>先公</hi>文忠<pc n="lb"/>
<hi>蔡公齊</hi>文肅<hi>盛少傅度/吳公奎</hi>忠憲<hi>韓少/傅億</hi>忠穆<hi>王公/鬷</hi>康靖<hi>李少傅若谷</hi>
                    <pc n="lb"/>
文荘<hi>晁公宗慤</hi>安簡<hi>王尚書/舉正</hi>文正<hi>范公/仲淹</hi>正肅<hi>吳公/育</hi>文烈<hi>明公鎬</hi>
                    <pc n="lb"/>
文簡<hi>丁右丞度</hi>康穆<hi>程公/戡</hi>文安<hi>王公/堯臣</hi>質肅<hi>唐公介</hi>
                    <pc n="lb"/>
樞宻副使知院同知院諡宣靖<hi>錢鄧州若水</hi>恭質<hi>宋公湜</hi>景荘<pc n="lb"/>
<hi>王公嗣宗</hi>貞惠<hi>馬公/知節</hi>安惠<hi>周侍郎起任/少傅中師</hi>武穆<hi>曹公/瑋</hi>忠獻<hi>范尚書雝</hi>
                    <pc n="lb"/>
                    <pb n="9b"/>
僖質<hi>趙少師棋</hi>憲成<hi>李侍/郎咨</hi>文孝<hi>張左/丞觀</hi>文肅<hi>鄭公/戩</hi>恭惠<hi>任少師布</hi>威<pc n="lb"/>
敏<hi>孫公沔</hi>孝肅<hi>包公/拯</hi>文恭<hi>胡少/師宿</hi>忠簡<hi>王侍郎疇</hi>
                    <pc n="lb"/>
使相諡恭惠<hi>安仲王審琦</hi>元靖<hi>王中/令景</hi>貞懿<hi>髙中令/保融</hi>武烈<hi>石中令守</hi>
                    <pc n="lb"/>
<hi>信</hi>荘烈<hi>何中令/福進</hi>恭孝<hi>孟中/令昶</hi>武穆<hi>髙公/懐徳</hi>忠順<hi>陳公/洪進</hi>忠懿<hi>錢中</hi>
                    <pc n="lb"/>
<hi>令俶</hi>荘武<hi>李侍中繼勲/石公保吉</hi>安僖<hi>錢侍郎/惟濬</hi>荘惠<hi>宋太/師渥</hi>恭惠<hi>張侍中美</hi>
                    <pc n="lb"/>
忠武<hi>李公繼隆</hi>武惠<hi>潘公/美</hi>忠肅<hi>王公/顯</hi>榮宻<hi>柴公/宗慶</hi>恭宻<hi>楊公崇勲</hi>恭<pc n="lb"/>
僖<hi>李侍中用和</hi>文簡<hi>程相/琳</hi>良僖<hi>李公昭亮</hi>
                    <pc n="lb"/>
文臣諡文安<hi>宋尚書白</hi>文荘<hi>江陵/楊公</hi>忠定<hi>張尚/書詠</hi>文恭<hi>薛尚書映</hi>忠肅<pc n="lb"/>
                    <pb n="10a"/>
<hi>馬少保亮</hi>文<hi>楊侍/郎億</hi>恭惠<hi>李中/丞及</hi>文元<hi>晁少/傅迴</hi>宣<hi>孫少/傅奭</hi>康肅<hi>陳公堯咨</hi>章<pc n="lb"/>
靖<hi>馮侍郎元</hi>宣懿<hi>楊侍/郎察</hi>恪<hi>李右丞/昭述</hi>景文<hi>宋尚/書祁</hi>襄<hi>余尚/書靖</hi>恭安<hi>張尚</hi>
                    <pc n="lb"/>
<hi>書存</hi>荘<hi>李尚/書兊</hi>修懿<hi>錢左丞/明逸</hi>懿敏<hi>王尚/書素</hi>懿靖<hi>李少師柬之</hi>
                    <pc n="lb"/>
武臣諡温肅<hi>杜公審肇</hi>恭僖<hi>杜公/審瓊</hi>恭惠<hi>杜公/審進</hi>武毅<hi>曹公翰崔公翰</hi>忠<pc n="lb"/>
武<hi>郭公守文</hi>勤威<hi>馮公/守信</hi>和惠<hi>王公/昭逺</hi>恭肅<hi>王公/承衍</hi>忠惠<hi>吳公元扆</hi>元惠<pc n="lb"/>
<hi>聞宣徽瑩</hi>武康<hi>王公/超</hi>武懿<hi>曹公/璨</hi>忠毅<hi>彭公叡/周公美</hi>恭荘<hi>張公濳</hi>宣惠<pc n="lb"/>
<hi>錢留後惟濟</hi>和文<hi>李公/遵勉</hi>壮恪<hi>夏公隨/王公凱</hi>安毅<hi>鄭公/守忠</hi>忠僖<hi>夏宣徽守贇</hi>
                    <pc n="lb"/>
忠𨼆<hi>葛公懐敏</hi>壮愍<hi>劉公平/任公福</hi>恭壮<hi>髙公/化</hi>壮定<hi>楊留後/景宗</hi>忠恪<hi>曹公</hi>
                    <pc n="lb"/>
                    <pb n="10b"/>
<hi>琮</hi>宻<hi>郭宣徽/承祜</hi>良惠<hi>劉觀察/従廣</hi>榮毅<hi>許公/懐徳</hi>良定<hi>李留後端懿</hi>勤惠<pc n="lb"/>
<hi>張公孜</hi>
                    <pc n="lb"/>
外戚諡武懿<hi>劉公通</hi>康懐<hi>劉従/徳</hi>安僖<hi>曹公/氾</hi>恭懐<hi>曹公傳</hi>景思<pc n="lb"/>
<hi>張堯封</hi>
                    <pc n="lb"/>
内臣諡忠肅<hi>劉承規</hi>安簡<hi>王承/勛</hi>僖靖<hi>藍繼/宗</hi>安恪<hi>盧守懃</hi>僖恭<pc n="lb"/>
<hi>王惟忠</hi>安僖<hi>岑守/素</hi>僖良<hi>皇甫/繼明</hi>良恪<hi>張永/和</hi>榮恪<hi>藍元/用</hi>忠安<hi>張惟</hi>
                    <pc n="lb"/>
<hi>吉</hi>僖勤<hi>史崇信/石全育</hi>僖恪<hi>劉従愿/鄧保吉</hi>威勤<hi>麥允/信</hi>僖安<hi>王守忠</hi>
                    <pc n="lb"/>
任恭惠與吕許公同年進士而同為博士恭惠登樞年<pc n="lb"/>
                    <pb n="11a"/>
耆康彊許公時尚為相嘗所歎羡詢其服餌之法恭惠<pc n="lb"/>
謝曰不曉養生之術但中年因讀文選有所悟爾謂石<pc n="lb"/>
韞玉以山輝水含珠而川媚也許公深以為然<pc n="lb"/>
父子掌誥國初至熈寧元年凡九家李文貞<hi>昌武</hi>王兵部<pc n="lb"/>
<hi>文正</hi>王惠獻<hi>安/簡</hi>晁文元<hi>文/荘</hi>錢希白<hi>修/懿</hi>梁翰林<hi>荘/肅</hi>吕文靖<hi>仲裕</hi>
                    <pc n="lb"/>
宣獻公<hi>敏求</hi>蘓儀甫<hi>子容</hi>
                    <pc n="lb"/>
咸平六年併三部為三司使官輕則為權使公事慶厯<pc n="lb"/>
中葉翰林道卿再總計止云權使盖中書誤也其後遂<pc n="lb"/>
                    <pb n="11b"/>
分權使與使公事為兩等<pc n="lb"/>
舍人院每知制誥上事必設紫褥於庭面北拜㕔閣長<pc n="lb"/>
立褥之東北隅謂之壓角宗衮作掖垣叢誌而不解其<pc n="lb"/>
事按唐舊書亦無聞焉惟裴廷裕正陵遺事云舍人上<pc n="lb"/>
事知印宰相當壓角則其禮相傳自唐也予為舍人日<pc n="lb"/>
邵興宗入院不疑為閣長壓角時議美之翻譯新經始<pc n="lb"/>
以光禄卿湯公恱兵部貟外郎張公洎潤色之後趙文<pc n="lb"/>
定楊文公晁文荘李尚書維皆為譯經潤文官天禧中<pc n="lb"/>
                    <pb n="12a"/>
宰相丁晉公始為使天聖三年又以宰相王冀公為使<pc n="lb"/>
自後元宰繼領之然降麻不入銜又以參政樞宻為潤<pc n="lb"/>
文其事寖重每嵗誕節必進新經前兩月二府皆集以<pc n="lb"/>
觀翻譯謂之開堂亦唐之清流盡在也前一月譯經使<pc n="lb"/>
潤文官又集以進新經謂之閉堂慶厯三年吕許公罷<pc n="lb"/>
相以司徒為譯經潤文使明年致仕章郇公代之自後<pc n="lb"/>
降麻入銜<pc n="lb"/>
宗衮嘗曰殘人矜才逆詐恃明吾終身不為也亦猶唐<pc n="lb"/>
                    <pb n="12b"/>
相崔渙曰抑人以逺謗吾所不為<pc n="lb"/>
予治平初同判尚書禮部掌諸處納到廢印極多率皆<pc n="lb"/>
無用按唐舊說禮部郎中掌省中文翰謂之南宫舍人<pc n="lb"/>
百日内須知制誥王元之與宋給事詩云須知百日掌<pc n="lb"/>
絲綸又謂員外郎為瑞錦窠員外郎㕔前有大石諸州<pc n="lb"/>
府送到廢印皆於石上碎之又圖寫祥瑞亦員外郎㕔<pc n="lb"/>
所掌令狐楚元和初任禮部員外郎有詩曰移石幾回<pc n="lb"/>
敲廢印開箱何處送新圖是也今之廢印宜準故事碎<pc n="lb"/>
                    <pb n="13a"/>
之<pc n="lb"/>
唐内人墓謂之宫人斜四仲遣使者祭之<hi>見唐人文集</hi>
                    <pc n="lb"/>
京師街衢置鼔於小樓之上以警昏曉<pc n="lb"/>
太宗時命張公洎製坊名列牌於樓上按唐馬周始建<pc n="lb"/>
議置鼕鼕鼔惟兩京有之後北都亦有鼕鼕鼔是則京<pc n="lb"/>
都之制也二紀以来不聞街鼔之聲金吾之職廢矣<pc n="lb"/>
太常寺國初以来皆禁林之長主判而禮院自有判院<pc n="lb"/>
同院判大中祥符中符瑞繁縟别建禮儀院輔臣主判<pc n="lb"/>
                    <pb n="13b"/>
而兩制為知院天禧末罷知院天聖中省禮儀院而寺<pc n="lb"/>
與禮院事舊不相兼康定元年置判寺同判寺並兼禮<pc n="lb"/>
儀事近有至六七人者按唐太常置卿一員少卿二員<pc n="lb"/>
博士四員祥符中置博士二員後加至四員今若置判<pc n="lb"/>
寺一員同判寺二員則合唐之卿數矣<hi>天聖元年改同判院為同知院</hi>
                    <pc n="lb"/>
<hi>即博士也</hi>
                    <pc n="lb"/>
太常寺舊在興國坊今三班院是也景祐初燕侍郎肅<pc n="lb"/>
判寺㕔事畫寒林屏風時稱絶筆其後為判寺好事者<pc n="lb"/>
                    <pb n="14a"/>
竊取之嘉祐八年徙寺於福善坊其地本開封府納稅<pc n="lb"/>
所英宗在藩邸判宗正寺建為廨舍既成而已立為皇<pc n="lb"/>
子遂為太常所請焉<pc n="lb"/>
端拱中西掖六舍人既而田錫罷職知陳州頃之宋湜<pc n="lb"/>
貶均州團練副使王元之商州團練副使熙寧二年閣<pc n="lb"/>
老錢君倚守江寧明年予自請出院李才元蘓子容皆<pc n="lb"/>
落職惟吳沖卿權三司使不供職閣下無人草制遂命<pc n="lb"/>
二直院焉<pc n="lb"/>
                    <pb n="14b"/>
開寳二年李文貞以中書舍人盧相以知制誥並命直<pc n="lb"/>
學士院六年知制誥張公澹直學士院太平興國元年<pc n="lb"/>
湯率更悅徐騎省鉉直學士院王梓州克正張侍郎洎<pc n="lb"/>
直舍人院四人者皆江南文士也至熙寧二年復置舊<pc n="lb"/>
官<pc n="lb"/>
唐制宰相四人首相為太清宫使次三相皆帶館職𢎞<pc n="lb"/>
文館大學士監修國史集賢殿大學士以此為次序本<pc n="lb"/>
朝置二相昭文修史首相領焉集賢次相領焉三館職<pc n="lb"/>
                    <pb n="15a"/>
惟修史有職事而頗以昭文為重自次相遷首相乃得<pc n="lb"/>
之趙令初拜止獨相領集賢殿大學士續兼修國史久<pc n="lb"/>
之方遷昭文館薛文惠與沈恭惠並相薛自參政領監<pc n="lb"/>
修拜相仍舊而沈領集賢畢文簡與冦忠愍並相而畢<pc n="lb"/>
領監修冦領集賢王太尉獨相亦止領集賢近時王章<pc n="lb"/>
惠龎荘敏初拜及獨相悉兼昭文修史二職非舊制也<pc n="lb"/>
文臣自使相除樞相罷節而還舊官景祐元年王沂公<pc n="lb"/>
自使相帶檢校官復為吏部尚書同平章事充樞宻使<pc n="lb"/>
                    <pb n="15b"/>
慶厯七年夏鄭公自使相入樞仍帶節度使亦非舊制<pc n="lb"/>
也<pc n="lb"/>
太祖太宗時文臣為使相惟趙令一人真宗時冦莱公<pc n="lb"/>
王冀公二人節度使李南陽一人乾興後難遽數矣<pc n="lb"/>
唐文武參用袁滋自尚書右丞出華州刺史召為左金<pc n="lb"/>
吾衛大将軍如是者數人本朝頗循其制工部侍郎王<pc n="lb"/>
公明兼黄州刺史給事中喬公維岳換海州刺史三司<pc n="lb"/>
使尚書左丞李公士衡換同州觀察使學士承㫖刑部<pc n="lb"/>
                    <pb n="16a"/>
尚書李公維<hi>闕</hi>換相州觀察使翰林學士工部侍郎陳<pc n="lb"/>
公堯咨換宿州觀察使如錢鄧州及慶厯初韓范龎王<pc n="lb"/>
四公皆換觀察使以用兵擢之也龍圖閣直學士馬公<pc n="lb"/>
季良換秦州防禦使非美遷也<pc n="lb"/>
武臣換文資者太宗時白州刺史錢昱換祕書監遷工<pc n="lb"/>
部侍郎復換觀察使<pc n="lb"/>
真宗優待王冀公景徳中罷參知政事始置資政殿學<pc n="lb"/>
士以命之宰相冦萊公頗抑之令班翰林之下乃命為<pc n="lb"/>
                    <pb n="16b"/>
大學士冀公請鑄印不許遂領尚書都省以都省自有<pc n="lb"/>
印也<pc n="lb"/>
後唐明宗以樞宻使安重誨不通文義置端明殿學士<pc n="lb"/>
以翰林學士馮道趙鳳為之班樞宻使之後食於其院<pc n="lb"/>
端明殿即西京正衙殿也本朝程侍郎羽為之後遂殿<pc n="lb"/>
名改為文明殿學士李司空昉嘗為之慶厯中以同永<pc n="lb"/>
定諡號改為紫宸殿學士丁文簡罷參知政事為之何<pc n="lb"/>
右丞郯時為御史言紫宸非人臣所稱又改為觀文殿<pc n="lb"/>
                    <pb n="17a"/>
學士未幾賈魏公以使相換僕射因置大學士處之仍<pc n="lb"/>
詔非厯宰相不除明道中改承明殿為端明殿㑹先公<pc n="lb"/>
自南都召歸特置學士班翰林資政之下與舊職名同<pc n="lb"/>
而位異矣<pc n="lb"/>
唐姚南仲不歴尚書侍郎而入省便為僕射近世鄭文<pc n="lb"/>
肅劉丞相張尚書方平王宣徽拱辰滕侍讀甫皆不歴<pc n="lb"/>
郎中員外而便為諫議大夫吕給事惠卿鄧中丞潤甫<pc n="lb"/>
亦然<pc n="lb"/>
                    <pb n="17b"/>
尚書省二十四司唐世以事簡者兼學士舍人本朝惟<pc n="lb"/>
重左曹館職提㸃刑獄例得名曹省府判官轉運使得<pc n="lb"/>
名曹又遷左曹學士舍人待制遷二資帶史撰更得優<pc n="lb"/>
遷如蘓儀甫自刑部員外郎遷禮部郎中王原叔自工<pc n="lb"/>
部郎中遷吏部郎中是也朝官帶史撰亦得優遷李邯<pc n="lb"/>
鄲自博士為禮部員外郎賈魏公自司封員外郎為禮<pc n="lb"/>
部郎中是也景祐中宋景文修樂書成遷工部員外郎<pc n="lb"/>
慶厯中吕仲裕王原叔修崇文總目成並為工部員外<pc n="lb"/>
                    <pb n="18a"/>
郎予預修唐書亦忝此官又朝選久不磨勘者郭諫議<pc n="lb"/>
申錫遷右司員外郎祖擇之工部員外郎張修撰問禮<pc n="lb"/>
部郎中<pc n="lb"/>
邇英閣講諷之所也閣後有隆儒殿在叢竹中制度特<pc n="lb"/>
小王原叔久在講筵而身品短同列戲之曰宜為隆儒<pc n="lb"/>
殿學士<pc n="lb"/>
孫之翰言太祖一日召對趙中令出取幽州圖以示之<pc n="lb"/>
趙令詳觀稱歎曰是必曹翰所為也帝曰何以知之普<pc n="lb"/>
                    <pb n="18b"/>
對方今将帥材謀無出於翰此圖非翰他人不可為也<pc n="lb"/>
翰往必可得幽州然既得幽州陛下遣何人代翰帝黙<pc n="lb"/>
然持圖歸内<pc n="lb"/>
楊庶幾孜言胡祕監旦退居襄陽鑱大硯以著漢春秋<pc n="lb"/>
書成瘞其硯每聞大臣名士薨卒必作傳以紀其善惡<pc n="lb"/>
然世不傳庶幾亦自有所述<pc n="lb"/>
杜甫終於耒陽槀𦵏之至元和中其孫始改𦵏於鞏縣<pc n="lb"/>
元微之為誌而鄭刑部文寳謫官衡州有經耒陽杜子<pc n="lb"/>
                    <pb n="19a"/>
美墓詩豈但為誌而不克遷或已遷而故冢尚存耶<pc n="lb"/>
唐官有定員闕則補之後唐長興二年詔諸州得替節<pc n="lb"/>
度防禦團練使刺史並令隨常朝官逐日立班二年敕<pc n="lb"/>
免常朝令五日赴起居國初尚多前資官今閤門儀制<pc n="lb"/>
尚有見任前任節度防禦團練使太宗時始置磨勘差<pc n="lb"/>
遣院後改為審官<pc n="lb"/>
真宗時京朝官四年乃得遷天聖中方有三年之制而<pc n="lb"/>
在外任者不得遷須至京引對乃得改秩明道中始許<pc n="lb"/>
                    <pb n="19b"/>
外任嵗滿亦遷時恭謝天地覃恩不隔磨勘有併遷者<pc n="lb"/>
於是朝士始多皇祐明堂覃恩隔磨勘人情苦其不均<pc n="lb"/>
英宗與上即位故復用恭謝之例<pc n="lb"/>
建隆至天禧每朝廷大禮二府必進官天聖二年南郊<pc n="lb"/>
吕許公懇言之乃止自是加恩而已<pc n="lb"/>
每大禮兩府加恩功臣階勲食邑實封内得三種學士<pc n="lb"/>
至待制大兩省得階勲而下二種大卿監至少卿監一<pc n="lb"/>
種得加食邑郎中而下至朝京官一種階勲而已<pc n="lb"/>
                    <pb n="20a"/>
凡加食邑宰相千户實封四百户餘降麻官食邑七百<pc n="lb"/>
户實封三百户直學士以上食邑五百户實封二百户<pc n="lb"/>
舍人待制散尚書至少卿監以上食邑三百户實封一<pc n="lb"/>
百户<pc n="lb"/>
凡食邑三百户封縣開國男五百户封子七百户封伯<pc n="lb"/>
千户封郡侯二千户封公千五百户以上始加實封<pc n="lb"/>
唐大帝時始有同中書門下三品時中書令侍中皆正<pc n="lb"/>
三品大厯中並升為二品晉天福五年升中書門下平<pc n="lb"/>
                    <pb n="20b"/>
章事為正二品國初樞宻使吳延祚以父諱璋加同中<pc n="lb"/>
書門下二品用升品也<pc n="lb"/>
每南郊大禮循唐制命五使宰相為大禮使學士為禮<pc n="lb"/>
儀使鹵簿使御史中丞為儀仗使知開封府為橋道頓<pc n="lb"/>
逓使而禮儀使本太常卿事尚書兵部主事圖鹵簿使<pc n="lb"/>
是其職也儀仗使排列之而鹵簿使督攝之其職事順<pc n="lb"/>
相通<pc n="lb"/>
真宗時東封西祀奉祀皆輔臣為五使南郊則用學士<pc n="lb"/>
                    <pb n="21a"/>
而下<pc n="lb"/>
仁宗籍田恭謝大饗明堂裕饗上大饗並循真廟之制<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>春明退朝録卷上<pc n="lb"/>
<pb n="21b"/>
                </p>
<p>
</p>
  </div>
<div>
                <head>春明退朝録卷中</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>春明退朝録卷中<pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>宋敏求<pc n="　"/>撰<pc n="lb"/>
予嘗判官告院知制誥時又提舉兵吏司封官告院而<pc n="lb"/>
不白司勲恐遺之也凡文臣及節度觀察防團刺史諸<pc n="lb"/>
司使副内殿承制崇班皆用吏部印管軍至軍校環衛<pc n="lb"/>
官用兵部印封爵命婦用司封印加勲用司勲印<pc n="lb"/>
凡官告之制后妃銷金雲龍羅紙十七張銷金褾袋寳<pc n="lb"/>
装軸紅絲網金<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼公主銷金大鳳羅紙十七張銷金<pc n="lb"/>
                    <pb n="1a"/>
褾袋瑇瑁軸紅絲網塗金銀<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼<hi>按皇后當降制誕告不装告身而用冊本</hi>
                    <pc n="lb"/>
<hi>朝諸后皆止用告景祐元年立后始用冊治平熙寧皆循之</hi>
                    <pc n="lb"/>
親王宰相使相白背五色金花綾紙十七張暈錦褾袋犀<pc n="lb"/>
軸色帶紫絲網銀<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼樞宻使三師三公前宰相至僕<pc n="lb"/>
射東宫三師嗣王郡王節度使白背五色金花綾紙十<pc n="lb"/>
七張暈錦褾袋犀軸色帶參知政事樞宻副使知院同<pc n="lb"/>
知院簽書院事宣徽使僕射東宫三師御史大夫宗室<pc n="lb"/>
率府副率以上白背五色綾紙十七張暈錦褾袋牙軸<pc n="lb"/>
                    <pb n="1b"/>
色帶尚書觀文殿大學士資政殿大學士東宫三少六<pc n="lb"/>
統軍上将軍留後觀察使同上惟用法錦褾<hi>近者用翠毛獅子錦</hi>
                    <pc n="lb"/>
<hi>以暈錦非舊制也</hi>三司使翰林學士承㫖至直學士待制丞郎<pc n="lb"/>
御史中丞大兩省賔客大卿監祭酒詹事庶子大将軍<pc n="lb"/>
防團刺史横行使内諸司使軍職遥郡樞宻都承㫖初<pc n="lb"/>
除駙馬都尉白綾大紙七張法錦褾大牙軸色帶三司<pc n="lb"/>
副使少卿監司業起居郎至正言知雜至監察御史郎<pc n="lb"/>
中員外郎四赤令諭徳少詹事家令率更令太子僕太<pc n="lb"/>
                    <pb n="2a"/>
常博士節度行軍司馬副使横行副使諸司副使樞宻<pc n="lb"/>
副承㫖軍職都指揮使忠佐馬軍步軍都軍頭以上藩<pc n="lb"/>
方馬步軍都指揮使并不遥郡者白綾大紙七張大錦<pc n="lb"/>
褾牙軸青帶國子博士至洗馬通事舍人諸王友六尚<pc n="lb"/>
奉御諸衛将軍承制崇班閤門祇候五官正諸州别駕<pc n="lb"/>
樞宻院諸房承㫖<hi>如官至将軍以上用大綾紙錦褾大牙軸</hi>兩使判官防團<pc n="lb"/>
副使率府率副率京官館職堂後官中書樞宻院主事<pc n="lb"/>
諸軍職都虞侯忠佐馬軍步軍副都軍頭諸班指揮使<pc n="lb"/>
                    <pb n="2b"/>
藩方馬步軍副都指揮使都虞候内供奉官至内品白<pc n="lb"/>
綾中紙五張中錦褾中牙軸青帶祕書郎至将作監主<pc n="lb"/>
簿白綾小紙五張黄錦褾角軸青帶幕職州縣官靈臺<pc n="lb"/>
郎保章正諸州長史司馬中書録事主書守當官樞宻<pc n="lb"/>
院令史書令史諸軍指揮使内品待詔書蓺白綾小紙<pc n="lb"/>
五張小錦褾木軸青帶諸蕃蠻子大将軍司階司戈司<pc n="lb"/>
候郎将以上並白綾大紙法錦大牙軸色帶凡修儀婉<pc n="lb"/>
容才人貴人美人銷金小鳳羅紙七張銷金褾袋瑇瑁<pc n="lb"/>
                    <pb n="3a"/>
軸紅絲網金塗金銀<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼司言司正尚衣尚食典寳常<pc n="lb"/>
使金花羅紙七張法錦褾袋内降夫人郡君團窠羅紙<pc n="lb"/>
七張暈銀褾袋宗室婦常使金花羅紙七張法錦褾袋<pc n="lb"/>
宗室女素羅紙七張法錦褾袋國夫人銷金團窠五色<pc n="lb"/>
羅紙七張暈錦褾袋郡夫人常使金花羅紙七張<hi>見任兩府</hi>
                    <pc n="lb"/>
<hi>母妻使團窠</hi>法錦褾袋<hi>以上至司言司正等皆/用瑇瑁紫絲網<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>㭼</hi>郡君縣太君<pc n="lb"/>
遥郡刺史正郎以上妻並銷金常使羅紙七張餘命婦<pc n="lb"/>
並素羅紙七張<pc n="lb"/>
                    <pb n="3b"/>
凡封贈父祖為降麻官用白背五色綾紙法錦褾大牙<pc n="lb"/>
軸餘雖極品止給大綾紙法錦標大牙軸<pc n="lb"/>
凡朝士父在經大禮推恩得致仕官不給奉父任陞朝<pc n="lb"/>
官以上致仕自得奉舊制若因其子更加秩則不給奉<pc n="lb"/>
凡宰相使相母封國太夫人妻封國夫人樞宻使副使<pc n="lb"/>
參知政事尚書節度使母封郡太夫人妻封郡夫人<hi>樞宻</hi>
                    <pc n="lb"/>
<hi>參政母經南郊封國太夫人</hi>直學士以上給諫大卿監觀察使母封<pc n="lb"/>
郡太君妻封郡君<hi>舊制學士官至諫議大夫以上方得郡封天禧中詔改之</hi>少卿監<pc n="lb"/>
                    <pb n="4a"/>
防團以下至陞朝官母封縣太君妻封縣君<pc n="lb"/>
凡輔臣宣徽使初入封三代為東宫三少<hi>曽祖為少保祖為少傅父</hi>
                    <pc n="lb"/>
<hi>為少師</hi>因進官或遇大禮進加至太師兩令國公使相節<pc n="lb"/>
度使亦封三代尚書資政殿大學士三司使封二代至<pc n="lb"/>
太尉<hi>大學士自如兩府例</hi>學士至待制封一代至太尉餘陞朝官<pc n="lb"/>
以上至吏部尚書<hi>父歴兩府贈至師令國公歴兩制大兩省贈至大尉</hi>唐相止贈<pc n="lb"/>
一代權徳輿罷相為檢校吏部尚書興元節度使自潤<pc n="lb"/>
州改塟其父於東都亡祖之域其祖倕終右羽林軍録<pc n="lb"/>
                    <pb n="4b"/>
事參軍因表納檢校吏部尚書兼御史大夫請回贈祖<pc n="lb"/>
一官詔不許納官特贈倕尚書禮部郎中<hi>徳輿在遷祔式假内公事</hi>
                    <pc n="lb"/>
<hi>皆差官服慘服句當有敕使及别奉詔命即令權承進止</hi>
                    <pc n="lb"/>
唐制宰相不兼尚書左右丞盖僕射常為宰相而丞轄<pc n="lb"/>
留省中令事元和中韋貫之為右丞平章事不久而遷<pc n="lb"/>
中書侍郎又僕射給諌皆不為致仕官然楊於陵為左<pc n="lb"/>
僕射致仕<hi>本朝沈相倫亦以僕射致仕</hi>
                    <pc n="lb"/>
唐節度使除僕射尚書侍郎謂之納節皆不降麻止舍<pc n="lb"/>
                    <pb n="5a"/>
人院出制天禧中丁晉公自保信軍節度使除吏部尚<pc n="lb"/>
書參知政事先公在西閣當制至和中韓魏公自武康<pc n="lb"/>
軍節度使除工部尚書三司使降麻非故事也<pc n="lb"/>
皇祐中宗衮請置家廟下兩制禮官議以為廟室當靈<pc n="lb"/>
長若身沒而子孫官微即廟隨毁請以其子孫襲三品<pc n="lb"/>
階勲及爵庶常待奉祀不報<pc n="lb"/>
祕府有唐孟詵家祭儀孫氏仲饗儀數種大抵以士人<pc n="lb"/>
家用臺卓享祀類几筵乃是凶祭其四仲吉祭當用平<pc n="lb"/>
                    <pb n="5b"/>
面氊條屏風而已<pc n="lb"/>
漢乾祐中除樞宻使如降麻如将相之制本朝循之石<pc n="lb"/>
元懿罷為僕射亦降麻髙文荘田宣簡吕寳臣罷止舍<pc n="lb"/>
人院出告<pc n="lb"/>
天聖中修國史王安簡謝陽夏李邯鄲黄唐卿為編修<pc n="lb"/>
官安簡神情沖澹唐卿刻意篇什謝李嘗戯為句曰王<pc n="lb"/>
貌閑如鶴黄吟苦似猿<pc n="lb"/>
天聖中錢文僖留守西都而應天院有三聖御像去府<pc n="lb"/>
                    <pb n="6a"/>
僅十里朔望集衆官朝拜未曉而往朝拜畢三杯而退<pc n="lb"/>
文僖戱為句曰正好睡時行十里不交談處飲三杯又<pc n="lb"/>
有人送驢肉復曰㕔前捉到須依法合内盛来定付厨<pc n="lb"/>
宗衮嘗賞黄子温詩子温名孝恭天聖八年登進士第<pc n="lb"/>
為大理寺丞失官其従兄子思亦善詩詠懐曰日者未<pc n="lb"/>
知裴令貴世人爭笑禰生狂重午曰風簷燕引五六子<pc n="lb"/>
露井榴開三四花子思名孝先天聖二年登進士第終<pc n="lb"/>
太常博士<pc n="lb"/>
                    <pb n="6b"/>
治平三年予為知制誥夏六月夢丞相遣朱衣吏召命<pc n="lb"/>
草某人為䆳清殿學士制既寤不能記其姓名及其文<pc n="lb"/>
詞也明年五月甲辰丞相遣朱衣吏召當制舍人吕縉<pc n="lb"/>
叔草制除邵不疑為寳文閣學士後數日得承㫖張公<pc n="lb"/>
所作詔云廼規層宇䆳在西清恍然記去嵗之夢與<pc n="lb"/>
詔文離合其名若符契焉<pc n="lb"/>
尊號起於唐中宗稱應天神龍皇帝後明皇稱開元神<pc n="lb"/>
武皇帝自後率如之陸贄嘗以諫徳宗宗衮著尊號録<pc n="lb"/>
                    <pb n="7a"/>
一篇繫以賛云損之又損天下歸仁盖托諷焉上即位<pc n="lb"/>
羣臣凡稱上尊號率不許<pc n="lb"/>
李尚書維有三兄文靖丞相贄尚書虞部員外郎源太<pc n="lb"/>
子中舍皆五十八而終尚書亦是嵗大病懇言於朝乃<pc n="lb"/>
罷翰林學士換集賢院學士出知許州王給事博文與<pc n="lb"/>
其子景彛皆貳樞然並踰月而終<pc n="lb"/>
歐陽少師言為河北都轉運使冬月按部至滄景間宿<pc n="lb"/>
於野亭夜半聞車旂馬兵之聲幾達旦不絶問彼處人<pc n="lb"/>
                    <pb n="7b"/>
云此海神移徙五七年間一有之<pc n="lb"/>
致政王侍郎子融言天聖中歸其鄉里青州時滕給事<pc n="lb"/>
涉為守盛冬濃霜屋瓦皆成百花之状以紙摹之其家<pc n="lb"/>
尚餘數幅<pc n="lb"/>
凡節度州為三品刺史州為五品唐内臣為中尉惟贈<pc n="lb"/>
大都督國初曹翰以觀察使判頴州是以四品臨五品<pc n="lb"/>
州也品同為知隔品為判自後惟輔臣宣徽使太子太<pc n="lb"/>
保僕射為判餘並為知州<pc n="lb"/>
                    <pb n="8a"/>
參知政事父見其進拜者盧朱崖吳正肅與尚書張公<pc n="lb"/>
安道樞副陳堯叟張文孝吳文肅由登用而朝廷多峻<pc n="lb"/>
加其父恩命<pc n="lb"/>
唐時黄河不聞有決溢之患唐書惟載薛平為鄭滑節<pc n="lb"/>
度使始河溢瓠子東泛滑矩城纔二里許平按求故道<pc n="lb"/>
出黎陽西南因命其従事裴𢎞泰往請魏博節度使田<pc n="lb"/>
𢎞正𢎞正許之乃籍民田所當者易以他地疏導二十<pc n="lb"/>
里以殺水悍還壖田七百頃於河南自是滑人無患此<pc n="lb"/>
                    <pb n="8b"/>
外無所紀盖河朔地天寳後久屬藩臣而事不聞朝廷<pc n="lb"/>
也而汴河亦不聞疏通之事惟鄭畋集載為相時汴河<pc n="lb"/>
淀塞請令河陽節度使於汴口開導仍令宣武感化節<pc n="lb"/>
度使嚴帖州縣封閉公私斗門感化即徐州也<pc n="lb"/>
唐兩京皆有三館而各為之所所以逐館命修撰文字<pc n="lb"/>
本朝三館合為一並在崇文院中景祐中命修總目則<pc n="lb"/>
在崇文院餘各置局他所盖避衆人所見<pc n="lb"/>
太宗實録在諸王賜食㕔真宗實録在元符觀祥符中<pc n="lb"/>
                    <pb n="9a"/>
修册府元龜王文穆為樞宻使領其事乃就宣徽南院<pc n="lb"/>
㕔以便其事自後遂修國史㑹要名曰編修院又修仁宗<pc n="lb"/>
實録而英宗實録同時並修遂在慶寧宫史館領日厯<pc n="lb"/>
局置修撰二員宰相為監修自置編修院以修撰一人<pc n="lb"/>
主之而日厯等書皆析歸編修院<pc n="lb"/>
唐在京文武官職事九品以上朔望日朝其文官五品<pc n="lb"/>
以上及監察御史員外郎太常博士每日參武官五品<pc n="lb"/>
以上仍每月五日十一日二十一日二十五日參三品<pc n="lb"/>
                    <pb n="9b"/>
以上九日十九日二十九日又參<hi>王沂公家一本云四品以上九日十九日</hi>
                    <pc n="lb"/>
<hi>二十九日再參</hi>其長上折衝果毅若文武散官五品以上直諸<pc n="lb"/>
司及長上者各準職事參其𢎞文館及國子監博士學<pc n="lb"/>
生每季參若雨雪霑服失容及泥潦並停<hi>以上唐儀制令</hi>凡京<pc n="lb"/>
百司有常參官謂五品以上職事官八品以上供奉官<pc n="lb"/>
<hi>以上唐六典</hi>貞元二年敕文官充翰林學士皇太子諸王侍<pc n="lb"/>
讀武官充禁軍職事並不常朝參其在三館等諸職掌<pc n="lb"/>
者並朝參訖各歸所務是年御史中丞竇參奏常參文<pc n="lb"/>
                    <pb n="10a"/>
武官準令每日參自艱難以来遂許分日待戎事稍平<pc n="lb"/>
即依常式其武官準令五品以上每月六參三品以上<pc n="lb"/>
更加三參頃並停廢今請準令却復舊儀十三年御史<pc n="lb"/>
臺奏諸司常參文武隔假三日以上並以横行參假其<pc n="lb"/>
武班每月先配九參六參<hi>九參謂一月九次六參謂一月六次</hi>今後每經<pc n="lb"/>
三節假滿縦下是本配入日並依文官例横行參假<hi>以上</hi>
                    <pc n="lb"/>
<hi>唐㑹要</hi>後唐同光二年四方館奏今後除隨駕将校及外<pc n="lb"/>
方進奉専使文武兩班三品以上官可以内殿對見其<pc n="lb"/>
                    <pb n="10b"/>
餘並詣正衙従之天成元年御劄賜文武百僚每日正<pc n="lb"/>
衙常朝外五日一赴内殿起居每月朔望日賜廊下食<pc n="lb"/>
唐室承平時常參官每日朝退賜食謂之廊餐自乾符<pc n="lb"/>
亂離罷之惟月旦入閤日賜食明宗即位諫官請文武<pc n="lb"/>
百僚五日一起居見帝於便殿李琪以為非故事以五<pc n="lb"/>
日為繁請每月朔望日入閤賜廊下食罷五日起居之<pc n="lb"/>
儀至是宣㫖朔望入閤外五日一起居以為常天成元<pc n="lb"/>
年勅今後若遇不坐正殿日未御内殿前便令閤門使宣<pc n="lb"/>
                    <pb n="11a"/>
不坐放朝班退是年御史臺奏凡新除官及差使者合<pc n="lb"/>
於正衙謝辭每遇内殿起居日百官不於正衙叙班其<pc n="lb"/>
差使及新除官辭謝不令參謝每内殿起居日百僚先<pc n="lb"/>
叙班於文明殿庭候辭謝官退則班入内殿従之晉天<pc n="lb"/>
福二年中書門下奏在内廷諸司使等每除正官請令<pc n="lb"/>
赴正衙謝後不赴常朝其京官未陞朝官祇赴朔朢朝<pc n="lb"/>
參從之<hi>以上五代㑹要</hi>國朝諸在京文武陞朝官每日朝其有<pc n="lb"/>
制免常朝者五日一參起居<hi>國朝令文</hi>按唐制文武職事官<pc n="lb"/>
                    <pb n="11b"/>
並不赴常參武班五日一參又有三日一參<hi>五日參并朔朢為六</hi>
                    <pc n="lb"/>
<hi>參三日參乃九參</hi>所謂常參官未有無職事者由後唐同光中<pc n="lb"/>
乃分常朝内殿凡隨駕将校外方進奉使文武三品以<pc n="lb"/>
上官即於内殿對見其餘並詣正衙至天成初詔文武<pc n="lb"/>
百官每日常朝外五日一赴内殿起居其趨朝官遇宣<pc n="lb"/>
不坐放朝各退歸司本朝視朝之制文徳殿日外朝凡<pc n="lb"/>
不釐務朝臣日赴是謂常朝垂拱殿曰内殿宰臣樞宻<pc n="lb"/>
使以下要近職事者并武班日赴是謂常起居每五日<pc n="lb"/>
                    <pb n="12a"/>
文武朝臣釐務不釐務並赴内朝謂之百官大起居是<pc n="lb"/>
則奉朝之制自為三等盖天子坐朝莫先於正衙殿於<pc n="lb"/>
禮群臣無一日不朝者故正衙雖不坐常參官猶立班<pc n="lb"/>
俟放朝乃退<hi>唐有職事者謂之常參今𨽻外朝不釐務者謂之常參</hi>
                    <pc n="lb"/>
唐日御宣政設殿中細仗兵部旂旛等於廷朝官退皆<pc n="lb"/>
賜食自開元後朔朢宗廟上牙槃食明皇意欲避正殿<pc n="lb"/>
遂御紫宸殿喚仗入閤門遂有入閤之制在唐時殊不<pc n="lb"/>
為盛禮唐末常御殿更無仗遇朔朢特設之趨朝者乃<pc n="lb"/>
                    <pb n="12b"/>
給廊下食所以鄭谷輩多形於詩詠嘆美而五代行之<pc n="lb"/>
不絶<pc n="lb"/>
祖宗數御文徳殿行入閤禮熙寧二年予被詔修閤門<pc n="lb"/>
儀制以為文徳入閤非是當喚仗御紫宸殿請下兩制<pc n="lb"/>
與太常議之學士承㫖王公珪等以為入閤是唐日坐<pc n="lb"/>
朝之儀不足行詔削去其禮予與閤門諸君因請如唐<pc n="lb"/>
御宣政禮量設仗衛御之詔乃可今朔朢御文徳殿始<pc n="lb"/>
於此也閤門有舊入閤圖頗約其禮而簡便之凡文武<pc n="lb"/>
                    <pb n="13a"/>
官百人執仗四百人其五龍五鳳五嶽五星旗御馬皆<pc n="lb"/>
立殿門之外舊制凡連假三日而著於令者宰相至陞<pc n="lb"/>
朝官盡赴文徳殿參假謂之横行次日百官仍赴内殿<pc n="lb"/>
起居近年連假後多便起居而廢横行之禮<pc n="lb"/>
吏部流内銓每除官皆云權判正衙謝復正謝前殿引<pc n="lb"/>
選人謝辭由唐以來謂之對敭判銓與選人同入起居<pc n="lb"/>
畢判銓於殿廷近北西嚮立選人謝辭訖出判銓官亦<pc n="lb"/>
謝而出近止令選人門謝辭判銓不復入<pc n="lb"/>
                    <pb n="13b"/>
魏野居於陕郊其地頗有水竹之勝客至必留連飲酒<pc n="lb"/>
真宗時聘召不起天禧中卒贈祕書省著作郎野子閑<pc n="lb"/>
有父風皇祐中天章閤待制李公昭遇守陕言於朝賜<pc n="lb"/>
號清逸處士<pc n="lb"/>
古者将𦵏請諡以易名近世多槀殯或已𦵏而請諡唐<pc n="lb"/>
獨孤及諡郭知運而右司員外郎崔夏以為知運𦵏已<pc n="lb"/>
五十年今請易名竊恐非禮及以為請諡者五家皆在<pc n="lb"/>
𦵏後苗太師一年吕諲四年盧奕五年顔杲卿八年獨<pc n="lb"/>
                    <pb n="14a"/>
知運遂以過時見抑且八年與五十年其緩一也與奪<pc n="lb"/>
殊制不可遂諡知運曰威<pc n="lb"/>
國朝以來博士為諡考功覆之皆得濡潤慶厯八年有<pc n="lb"/>
言博士以美諡加於人以利濡潤有同納賂有詔不許<pc n="lb"/>
收所遺於是舊臣子孫競来請諡既而禮院厭其煩遂<pc n="lb"/>
奏釐革嘉祐中李尚書維家復来請諡博士吕縉叔引<pc n="lb"/>
詔以罷之<pc n="lb"/>
唐制兼官三品得贈官如韓文公曽為京兆尹兼御史<pc n="lb"/>
                    <pb n="14b"/>
大夫後終吏部侍郎而贈禮部尚書是也又觀察使多<pc n="lb"/>
贈兩省侍郎以就三品得諡國初以来惟正官三品方<pc n="lb"/>
得諡兼官贈三品不得之真宗命陳彭年詳定遂詔文<pc n="lb"/>
武官至尚書節度使卒許輟朝贈至正三品許請諡而<pc n="lb"/>
史失其傳寳元中光禄卿知河陽鄭立卒而輟朝非故<pc n="lb"/>
事也<pc n="lb"/>
上元然鐙或云沿漢祠太一自昏至晝故事梁簡文帝<pc n="lb"/>
有列鐙賦陳後主有光壁殿遥詠山鐙詩唐明皇先天<pc n="lb"/>
                    <pb n="15a"/>
中東都設鐙文宗開成中建鐙迎三宫太后是則唐以<pc n="lb"/>
前嵗不常設本朝太宗時三元不禁夜上元御乾元門<pc n="lb"/>
中元下元御東華門後罷中元下元二節而初元游觀<pc n="lb"/>
之盛冠於前代<pc n="lb"/>
周禮四時變國火謂春取榆栁之火夏取棗杏之火季<pc n="lb"/>
夏取桑柘之火秋取柞楢之火冬取槐檀之火而唐時<pc n="lb"/>
惟清明取榆栁火以賜近臣戚里本朝因之惟賜輔臣<pc n="lb"/>
戚里帥臣節察三司使知開封府樞宻直學士中使皆<pc n="lb"/>
                    <pb n="15b"/>
得厚贈非常賜例也<pc n="lb"/>
唐曲江開元天寳中旁有殿宇安史亂後盡圯廢文宗<pc n="lb"/>
覽杜甫詩云江頭宫殿鎻千門細栁新蒲為誰緑因建<pc n="lb"/>
紫雲樓落霞亭嵗時賜宴又詔百司於兩岸建亭館太<pc n="lb"/>
宗於西郊鑿金明池中有臺榭以閱水戲而士人游觀<pc n="lb"/>
無存泊之所若兩岸如唐制設亭即踰曲江之盛也<pc n="lb"/>
太宗時建東太一宫於蘓邸遂例十殿而五福君綦二太一<pc n="lb"/>
處前殿冠通天冠服絳紗袍餘皆道服霓衣天聖中建西<pc n="lb"/>
                    <pb n="16a"/>
太一宫前殿處五福君綦大遊三太一亦用通天絳紗之<pc n="lb"/>
制餘亦道冠霓衣熙寧五年建中太一宫内侍主塑像乃<pc n="lb"/>
請下禮院議十太一冠服禮院乃具兩状一如東西二宫<pc n="lb"/>
之制一請盡服通天絳紗㑹有言亳州太清宫有唐太一<pc n="lb"/>
塑像上遣中使視之乃盡服王者衣冠遂詔如亳州之制<pc n="lb"/>
緑髹器始於王冀公家祥符天禧中每為㑹即盛陳之<pc n="lb"/>
然製自江南頗質朴慶厯後浙中始造盛行於時<pc n="lb"/>
嘉祐初兖國公主降李瑋時少師歐陽公長禮臺與諸<pc n="lb"/>
                    <pb n="16b"/>
博士折衷婚禮頗倣古制治平中邵不疑以知制誥權<pc n="lb"/>
知諫院請選官撰本朝冠喪祭之禮乃詔禮院詳定遂<pc n="lb"/>
奏請置局於本院不許因循寝之<pc n="lb"/>
皇祐二年七月李侍中用和卒詔輟視朝下禮院乃檢<pc n="lb"/>
㑹李繼隆例院吏用印紙申請自二十一日至五日輟<pc n="lb"/>
朝而二十四日太廟孟饗在輟朝之内同知院范侍郎<pc n="lb"/>
鎮引春秋仲遂卒猶繹請罷饗判寺宋景文以日遽集<pc n="lb"/>
議不及止之㑹繙見大中祥符三年四月敕石保吉卒<pc n="lb"/>
                    <pb n="17a"/>
輟四日五日七日朝三日其六日太廟孟饗已是大祠<pc n="lb"/>
不坐又二十六日宣祖忌行香奉慰予時同知院欲請<pc n="lb"/>
移輟二十七日朝判寺王原叔言與申請反覆遂亦止<pc n="lb"/>
歐陽少師提總修太常因革禮遣姚子張闢見問太祖<pc n="lb"/>
建隆四年南郊改元乾徳是嵗十一月二十九日冬至<pc n="lb"/>
而郊禮在十六日何也乃檢日厯其赦制云律且協於<pc n="lb"/>
黄鐘日正臨於甲子乃避晦而用十六日甲子郊也及<pc n="lb"/>
修實録以此兩句大質而削去之遂失其義皇祐二年<pc n="lb"/>
                    <pb n="17b"/>
當郊而日至復在晦宗衮遂建明堂之禮<pc n="lb"/>
張唐公言徐常侍謫邠州時栁仲塗開為守頃之鄭仲<pc n="lb"/>
賢文寳為陕西轉運使鄭即騎省門人也到官即来致<pc n="lb"/>
謁而仲塗郡務不舉頗憚其來乃先懇於徐公鄭既謁<pc n="lb"/>
見徐曰栁侯甚奉畏鄭翌日而還<pc n="lb"/>
列子廟在鄭州圃田其地有小城貌甚古相傳有唐李徳<pc n="lb"/>
裕王起題名而前輩留紀甚多景祐中王文惠公為章惠太<pc n="lb"/>
后園陵使還請增葺之於是舊迹都盡今其榜陳文惠之筆<pc n="lb"/>
                    <pb n="18a"/>
孟州汜水縣有武牢關城城内有山數峰一峰上有唐<pc n="lb"/>
昭武廟按李徳裕㑹昌一品集載昭武廟乃神堯太宗<pc n="lb"/>
塑像今殿内有二人立而以冠傳付之貌或云失二帝<pc n="lb"/>
塑像而但存侍者故也<pc n="lb"/>
李文貞公罷相為僕射奉朝請居城東北隅昭慶坊去<pc n="lb"/>
禁門遼逺每五鼔則興置白居易集數册於荼鐐中至<pc n="lb"/>
安逺門仗舍然燭觀之俟啓鑰則赴朝<pc n="lb"/>
雍熈二年三月詔中書申後兩棒鼓出樞宻院申後四<pc n="lb"/>
                    <pb n="18b"/>
棒鼓出<pc n="lb"/>
開寳六年六月敕參知政事薛居正吕餘慶於都堂與<pc n="lb"/>
宰臣趙普同議公事是月又敕中書門下押班知印及<pc n="lb"/>
祠祭行香今後宜令宰臣趙普與參知政事薛居正吕<pc n="lb"/>
餘慶輪知既而復有釐革<pc n="lb"/>
雍熈四年文徳殿前始置參政塼位在宰相之後至道<pc n="lb"/>
中冦莱公為參知政事復與宰臣輪日知印正衙押班<pc n="lb"/>
其塼位遂與中書門下一班書敕齊列銜街衢並馬宰<pc n="lb"/>
                    <pb n="19a"/>
相使相上事並有公事並升都堂及莱公罷遂詔只令<pc n="lb"/>
宰臣押班知印參政止得輪祠祭行香正衙塼位次宰<pc n="lb"/>
臣之下立凡有公事並與宰臣同升都堂如宰相使相<pc n="lb"/>
上事即不得升<pc n="lb"/>
景徳四年六月敇臣僚自外到闕及在京主執如有公<pc n="lb"/>
事並日逐於巳時以前中書宻院聚㕔相見其後復分<pc n="lb"/>
㕔見客慶厯八年禁止之如景徳之制<pc n="lb"/>
太宗製笏頭帶以賜輔臣其罷免尚亦服之至祥符中<pc n="lb"/>
                    <pb n="19b"/>
趙文定罷參知政事為兵部侍郎後數載除景靈宫副<pc n="lb"/>
使真宗命廷賜御仙花帶與繡韀遂服御仙帶自後二<pc n="lb"/>
府罷者學士與散官通服此帶遂以為故事予親見蔡<pc n="lb"/>
文忠罷參知政事為户部侍郎服此帶盖曽為學士用<pc n="lb"/>
詔文金帶曽經賜者許繫之<hi>先公為翰林及侍讀兩學士玉清災落職為中書舍</hi>
                    <pc n="lb"/>
<hi>人仍舊服金帶舊例皆如此景祐三年八月方著詔</hi>其宰相罷免雖散官並依舊<pc n="lb"/>
服笏帶李文定天聖中自祕書監来朝除刑部侍郎並<pc n="lb"/>
服笏帶近有罷參政者黒帶佩魚而入非故事也入兩<pc n="lb"/>
                    <pb n="20a"/>
府自黒帶賜笏帶者太宗廟例甚多祥符中張文節自<pc n="lb"/>
待制為中丞而參政事天聖中姜侍郎自正司副使為<pc n="lb"/>
諫議大夫而樞宻並賜如上<pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>
                    <pc n="lb"/>
<pc n="　"/>春明退朝録卷中<pc n="lb"/>
<pb n="20b"/>
                </p>
<p>
</p>
  </div>
<div>
                <head>春明退朝録卷下</head>
    <p>
<pc n="lb"/>
                    
欽定四庫全書<pc n="lb"/>
<pc n="　"/>春明退朝録卷下<pc n="　"/>
                    <pc n="　"/>
                    <pc n="　"/>
                    <pc n="　"/>宋<pc n="　"/>宋敏求<pc n="　"/>撰<pc n="lb"/>
京城士人舊通用青絹凉繖大中祥符五年九月惟許<pc n="lb"/>
親王用之餘並禁止六年六月始許中書樞宻院依舊<pc n="lb"/>
用繖出入<pc n="lb"/>
丁晉公天禧中鎮金陵臨秦淮建亭名曰賞心中設屏<pc n="lb"/>
及唐人所畫袁安卧雪圖時稱名筆後人以蘆鴈圖易<pc n="lb"/>
之嘉祐初王侍郎君玉守金陵建白鷺亭於其西皆棟<pc n="lb"/>
                    <pb n="1a"/>
宇軒敞盡覽江山之勝<pc n="lb"/>
唐成都府有散花樓河中有薰風樓緑莎㕔揚州有賞<pc n="lb"/>
心亭鄭州有夕陽樓潤州有千巖樓今皆易其名或不<pc n="lb"/>
復見<pc n="lb"/>
祕府書畫予盡得觀之二王真蹟内三兩卷有陶榖尚<pc n="lb"/>
書跋尾者尤竒其畫梁令瓉二十八宿真形圖李思訓<pc n="lb"/>
著色山水韓滉水牛東丹王千角鹿其江南徐熙唐希<pc n="lb"/>
雅蜀黄筌父子畫筆甚多<pc n="lb"/>
                    <pb n="1b"/>
王祁公家有晉諸賢墨蹟唐相王廣津所寳有永存珍<pc n="lb"/>
祕圖刻閻立本畫老子西昇經唐人畫鎖諫圖王冀公<pc n="lb"/>
家禇遂良書唐太宗帝京篇太宗見禄東賛步輦圖錢<pc n="lb"/>
文僖家書畫最多有大令黄庭經李邕雜蹟錢宣靖家<pc n="lb"/>
王維草堂圖周安惠家獻之洛神賦蘓侍郎家魏鄭公<pc n="lb"/>
諫太宗圖楚樞宻有江都王馬王尚書仲儀有回文織<pc n="lb"/>
錦圖<hi>以上皆録見者</hi>
                    <pc n="lb"/>
揚州后土廟有瓊花一株或云自唐所植即李衛公所<pc n="lb"/>
                    <pb n="2a"/>
謂玉蘂花也舊不可移徙今京師亦有之<pc n="lb"/>
近人有收漢祖過沛圖者畫蹟頗佳而有僧為觀者所<pc n="lb"/>
指翌日並加僧以幅巾<pc n="lb"/>
今閣老王勝之轉運兩浙於民家得唐沈既濟所撰劉<pc n="lb"/>
展亂紀一卷時唐書已成所載展事殊略按展上元元<pc n="lb"/>
年為宋州刺史與御史中丞李銑皆副淮西節度使王<pc n="lb"/>
仲昇銑貪暴無法而展性剛鯁不折王仲昇奏銑状而<pc n="lb"/>
誅之次謀及展然展居睢陽有兵權難亟圖乃與監軍<pc n="lb"/>
                    <pb n="2b"/>
使邢延恩矯詔以展為都統江南淮南節度防禦使代<pc n="lb"/>
李峘欲其赴鎮於塗中執之也展頗以為疑遣使請符<pc n="lb"/>
節於峘既得之悉舉睢陽兵七千人赴廣陵延恩始約<pc n="lb"/>
李峘與淮南東道節度使鄧景山圖展及事露傳檄州<pc n="lb"/>
郡言展反状發兵距之展亦露布言李峘反而南北警<pc n="lb"/>
急文檄交馳於道景山渡淮陳於徐城洪為展所敗又<pc n="lb"/>
破李峘於下蜀二年命田神功舉平盧軍東下展迎擊<pc n="lb"/>
為神功再破之遂棄廣陵而奔江南以舟師自金山引<pc n="lb"/>
                    <pb n="3a"/>
鬭神功有五舡而展殺其二舡後為賈𨼆林射展中目<pc n="lb"/>
因而斬之傳首京師收器械三十餘萬展既平租庸使<pc n="lb"/>
元載以吳越雖兵荒後民産猶給乃辟召豪吏分宰列<pc n="lb"/>
邑以重斂之其州縣賦調積有逋違乃稽諸版籍通校<pc n="lb"/>
大數八年之賦舉空名以斂之其科卒之例不約户品<pc n="lb"/>
之上下但家有粟帛者則以人徒圍襲如擒捕冦盗然<pc n="lb"/>
後簿録其産而中分之甚者十八九時人謂之白箸言<pc n="lb"/>
其厚斂無名其所箸者皆公然明白無所嫌避一云世<pc n="lb"/>
                    <pb n="3b"/>
人謂酒酣為白箸既為刻薄之後人不堪其困弊則必<pc n="lb"/>
顛沛酩酊如飲者之箸也<hi>劉晏傳中亦有白著與此差異</hi>渤海髙雲有<pc n="lb"/>
白箸歌曰上元官吏務剥削江淮之人多白箸其所紀<pc n="lb"/>
用兵次第甚詳此槩舉之云<pc n="lb"/>
賈直孺在翰林建言皇子不當為檢校師傅乃詔止除<pc n="lb"/>
檢校太尉<pc n="lb"/>
九宫貴神始天寳初術士蘓嘉慶上言請置壇明皇親<pc n="lb"/>
祠及王璵為相又勸肅宗親祠太和中監察御史舒元<pc n="lb"/>
                    <pb n="4a"/>
輿論列遂降為中祀㑹昌中李徳裕為相復為大祀宣<pc n="lb"/>
宗時又降為中祀乾符中宰相崔彦昭因嵗旱禱雨獲<pc n="lb"/>
應又升為大祀<pc n="lb"/>
宗衮言世傳魏鍾繇表云癘憤怒之衆癘非可通勉勵<pc n="lb"/>
之意恐古人借使又疑其誤<pc n="lb"/>
宰相三入者趙中令太祖朝初相太宗朝兩入吕文穆<pc n="lb"/>
太宗朝再相真宗朝一入吕許公張鄧公仁宗朝皆三<pc n="lb"/>
入<pc n="lb"/>
                    <pb n="4b"/>
學士三入李文貞劉中山子儀<hi>中山三入玉堂集云三入翰林皆待詔楊昭度</hi>
                    <pc n="lb"/>
<hi>宣召入院其舉自代皆宣獻公</hi>宋景文范景仁四入李邯鄲五入而一<pc n="lb"/>
不拜<pc n="lb"/>
建隆三年十二月班簿二百二十四員文班一百五十<pc n="lb"/>
人内南班一百一十人兩省二十七人學士三人畱<pc n="lb"/>
司十人武班七十四人内留司一十一人<pc n="lb"/>
梁開平二年南郊執儀仗兵士二千九百七十人建隆<pc n="lb"/>
四年郊兵部執儀仗兵士一萬三千六十人太常寺皷<pc n="lb"/>
                    <pb n="5a"/>
吹等二千六百四人太僕寺推駕兵士六百八十二人<pc n="lb"/>
六軍執擎人員兵士五百五十二人左右金吾街仗各<pc n="lb"/>
一百五十二人左金吾仗三百五十八人右金吾仗三<pc n="lb"/>
百五十九人殿中省押番人員并執擎兵士共五百三<pc n="lb"/>
十一人司天臺一百六十二人八司都四千三百七十<pc n="lb"/>
三人合兵部二萬七千四百三十三人<pc n="lb"/>
予家有范魯公雜録記世宗親征忠正駐蹕城下嘗中<pc n="lb"/>
夜有白虹自淝水起亘數丈下貫城中數刻方沒自是<pc n="lb"/>
                    <pb n="5b"/>
吳人閉壁踰年殍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者甚衆及劉仁贍以城歸遷州於<pc n="lb"/>
蔡其城遂蕪廢又曰江南李璟發兵攻建州王延政有<pc n="lb"/>
白虹貫城未幾城陷舍宇焚爇殆盡<pc n="lb"/>
又曰近朝皇太后皇后皆有印篆文曰皇太后之印皇<pc n="lb"/>
后之印故事二宫立各有宫名長秋長樂長信之類是<pc n="lb"/>
也宜以宫名為文至尊之位亦不合言印當云某宫之<pc n="lb"/>
寳<pc n="lb"/>
又曰近世之王公主制中稱皇子皇弟皇女疑皇字相<pc n="lb"/>
                    <pb n="6a"/>
承為例止合云第幾子第幾弟第幾女云<pc n="lb"/>
又曰江南有國時田每十畝蠲一畝半以充瘠薄<pc n="lb"/>
又曰罸俸例一品八貫二品六貫三品五貫四品三貫<pc n="lb"/>
五百五品三貫六品二貫七品一貫七百五十八品一<pc n="lb"/>
貫三百九品一貫五十<pc n="lb"/>
又曰上古以来逐朝厯名黄帝起元用辛夘厯顓帝用<pc n="lb"/>
乙夘厯虞用戊午厯夏用丙寅厯成湯用甲寅厯周用<pc n="lb"/>
丁巳厯魯用庚子厯秦用乙夘厯漢用太初厯四分厯<pc n="lb"/>
                    <pb n="6b"/>
三統厯魏用黄初厯景初厯晉用𤣥始厯合元萬分厯<pc n="lb"/>
宋用大明厯元嘉厯齊用天保厯同章厯正象厯後魏<pc n="lb"/>
用興和厯正元厯正象厯梁用大同厯乾象厯永昌厯<pc n="lb"/>
後周用天和厯丙寅厯明𤣥厯隋用甲子厯開皇厯皇<pc n="lb"/>
極厯大業厯唐用戊寅厯麟徳厯神龍厯大衍厯元和<pc n="lb"/>
觀象厯長慶宣明厯寳應厯正元厯景福崇𤣥厯晉天福<pc n="lb"/>
用調元厯周顯徳用欽天厯云本朝太祖用應天厯太宗<pc n="lb"/>
用乾元厯真宗用宜天厯仁宗用崇天厯英宗用明天<pc n="lb"/>
                    <pb n="7a"/>
厯已而復用崇天厯<pc n="lb"/>
忠懿錢尚父自國初至歸朝其貢奉之物著録行於時<pc n="lb"/>
今大宴所施塗金銀花鳳狻猊壓舞茵蠻人及銀装龍<pc n="lb"/>
鳳鼓皆其所進也凡獻銀絹綾錦乳香金器瑇瑁寳器<pc n="lb"/>
通天帶之外其銀香龍香象獅子鶴鹿孔雀每隻皆千<pc n="lb"/>
餘兩又有香囊酒甕諸什器莫能悉數祥符天聖經火<pc n="lb"/>
多爇去今太常有銀飾鼓十枚尚存<pc n="lb"/>
外臣除節度使景徳前止舍人院作制楊文公外制集<pc n="lb"/>
                    <pb n="7b"/>
議潘羅支厮鐸督朔方軍節度數制是也其後遂學士<pc n="lb"/>
院降麻如大禮加恩在将相後數日方下然不鎖院不<pc n="lb"/>
宣麻近年遂同将相例鎖院告廷矣<pc n="lb"/>
交州進奉使舊多遣兵馬使或攝管内刺史或靜海節<pc n="lb"/>
度賔幕之職及其歸多加檢校官或就遷其職如行軍<pc n="lb"/>
司馬副使之類近皆自稱王官又亦以王官命之尚書<pc n="lb"/>
省舊制尚書侍郎郎官不得著靸鞵過都堂門唐兵部<pc n="lb"/>
吏部侍郎郎官選限内不朝今審官東西院三班院皆<pc n="lb"/>
                    <pb n="8a"/>
預内朝而流内銓止趨五日起居疑循舊制也<pc n="lb"/>
丁晉公馮魏公位三公侍中而未嘗冠貂蟬杜祁公相<pc n="lb"/>
甫百日當慶厯四年郊祠貂冠公衮又升輅奉冊改諡<pc n="lb"/>
諸后<pc n="lb"/>
杜祁公罷相知兖州寓北郊佛寺以待兖州接人踰再<pc n="lb"/>
浹日㑹宗衮自汝陽召還過其寺造謁而杜公曰處此<pc n="lb"/>
幾與在中書日同矣旦暮北去欲識壁云郭汾陽曽留<pc n="lb"/>
此盖自戱其居位不久也<pc n="lb"/>
                    <pb n="8b"/>
杜祁公休退居南都客至無不見止服衫帽嘗曰七十<pc n="lb"/>
致政可用髙士服乎<pc n="lb"/>
唐宰相奉朝請即退延英止論政事大體具進擬差除<pc n="lb"/>
但入熟状畫可今所存有開元宰相奏請状二卷鄭畋<pc n="lb"/>
鳳池槀草内載兩為相奏擬状數卷祕府有擬状注制<pc n="lb"/>
十卷多用四六紀其人履歴性行論請皆宰相自草五<pc n="lb"/>
代亦然冦莱公謂楊文公曰予不能為唐時宰相盖嫻<pc n="lb"/>
於命詞也今中書日進呈差除退即批聖㫖而同列押<pc n="lb"/>
                    <pb n="9a"/>
字國初范魯公始為之<pc n="lb"/>
李西樞憲成為知制告尚衣緋出守荆南召為學士閤<pc n="lb"/>
門舉例賜金帶而不可加於緋衣乃并賜三品服太宗<pc n="lb"/>
命製毬路笏帶賜輔臣後雖罷免亦服焉趙文定罷參<pc n="lb"/>
知政事頃之除景靈宫副使賜以御仙帯自後罷宰相仍<pc n="lb"/>
服笏帶罷參樞皆止服御仙帶<pc n="lb"/>
江南有清輝殿學士張公洎為之蜀有麗文殿學士韓<pc n="lb"/>
昭為之今契丹有乾文閣待制<pc n="lb"/>
                    <pb n="9b"/>
皇后有諡起於東漢自是至于隋皆單諡光烈隂皇后<pc n="lb"/>
明徳馬皇后和熹鄧皇后文獻獨孤皇后是也史家取<pc n="lb"/>
帝諡冠其上以别之如云光之烈皇后隂氏明之徳皇后<pc n="lb"/>
馬氏也非謂欲連帝諡而名之也然則質家尚單文家<pc n="lb"/>
尚複後世或用複諡如唐貞觀中長孫皇后諡文徳後<pc n="lb"/>
太宗諡文皇帝文徳自是複諡其議自用二名偶同太<pc n="lb"/>
宗之諡爾中宗諡孝和趙氏諡和思言取帝諡配之其<pc n="lb"/>
後昭成肅明元獻章敬叡真昭徳荘憲諸后皆不連帝<pc n="lb"/>
                    <pb n="10a"/>
諡國初追尊四廟三祖之后冠以帝諡及杜太后崩始<pc n="lb"/>
諡明憲未幾欲同三祖之后遂改昭憲及太祖之后自<pc n="lb"/>
連孝字太宗后連徳字真宗后連荘字皆用複諡非連<pc n="lb"/>
帝諡為義慶厯中乃言孝字連太祖諡徳字連太宗諡<pc n="lb"/>
遂改為章以連真宗諡且祖宗諡號皆十餘字豈止配<pc n="lb"/>
一字為義又太祖功烈豈専以孝稱太宗后連徳字乃<pc n="lb"/>
在下文與祖宗后諡文不對可如東漢之后單舉之乎<pc n="lb"/>
皇祐中予為禮官龍圖閣直學士趙周翰奏議甚詳下<pc n="lb"/>
                    <pb n="10b"/>
禮院時新以章易荘朝廷以宗廟事重不欲數更張遂<pc n="lb"/>
寝其所奏<pc n="lb"/>
祖宗朝使相節度使未嘗有領京師官局者其奉朝請<pc n="lb"/>
必改他官多為東宫三少上将軍統軍趙中令以使相<pc n="lb"/>
自河陽還除太子少保至明道中錢相始為景靈宫使<pc n="lb"/>
治平中武康節度李公端愿始為醴泉觀使至和中仁<pc n="lb"/>
宗疾平以太宗至道年升遐深惡其年號趣詔中書改<pc n="lb"/>
之是嵗以郊為恭謝天地改元曰嘉祐<pc n="lb"/>
                    <pb n="11a"/>
宋景文言大小孤山以獨孤為字有廟江壖乃為婦人<pc n="lb"/>
状龍圖閣直學士陳公簡夫留詩曰山稱孤獨字廟塐<pc n="lb"/>
女郎形過客雖知誤行人但乞靈時稱佳句<pc n="lb"/>
太祖時大卿監卒皆輟朝一日景徳以前文武官贈三<pc n="lb"/>
品皆不得諡曽任三品官乃得諡真宗大中祥符中命<pc n="lb"/>
陳文僖公彭年重定以正三品尚書節度使卒始輟朝<pc n="lb"/>
贈尚書節度使許定諡自後遵用其制而日厯實録國<pc n="lb"/>
史皆遺其事<pc n="lb"/>
                    <pb n="11b"/>
尚父錢忠懿王自太祖開基貢獻不絶帝以其恭順待<pc n="lb"/>
之甚厚及討江南命為昇州東南靣行營招撫制置使<pc n="lb"/>
屢獻戎捷及拔常州拜守太師依前尚書令兼中書令<pc n="lb"/>
吳越國王又親赴行營帝益嘉之詔令歸國江南平亟<pc n="lb"/>
請入覲許之既至㑹太祖幸洛陽郊禋西駕有日矣詔<pc n="lb"/>
趣其還忠懿臨别靣叙感戀願子孫世世奉藩太祖謂<pc n="lb"/>
曰盡吾一生盡汝一生令汝享有二浙也忠懿以帝賜<pc n="lb"/>
重約既得歸喜甚以為大保其國矣是嵗永昌鼎成後<pc n="lb"/>
                    <pb n="12a"/>
二年来朝遂舉版籍納王府焉<pc n="lb"/>
唐王及善曰中書令可一日不見天子乎太祖開寳九<pc n="lb"/>
年以中外無事始詔旬假日不坐然其日輔臣猶對于<pc n="lb"/>
後殿問聖體而退至道三年三司二十九日旬假是日<pc n="lb"/>
太宗猶對輔臣至夕帝崩李南陽永熈挽詞曰朝馮玉<pc n="lb"/>
几言猶在夜啟金縢事已非時稱佳作至真宗時旬假<pc n="lb"/>
輔臣始不入寳元中西事方興假日視事慶厯初乃如<pc n="lb"/>
舊<pc n="lb"/>
                    <pb n="12b"/>
唐白文公自勒文集成五十卷後集二十卷皆冩本寄<pc n="lb"/>
藏廬山東林寺又藏龍門香山寺髙駢鎮淮南寄語江<pc n="lb"/>
西亷使取東林集而有之香山集經亂亦不復存其後<pc n="lb"/>
履道宅為普明僧院後唐明宗子秦王従榮又冩本寘<pc n="lb"/>
院之藏經今本是也後人亦補東林所藏皆篇目次第<pc n="lb"/>
非真與今吴蜀摹版無異<pc n="lb"/>
夏鄭公為宣徽使忠武軍節度使自河中府徙判蔡州<pc n="lb"/>
道經許昌時李邯鄲為守乃徙居他所空使宅以待之<pc n="lb"/>
                    <pb n="13a"/>
夏公以為知體<pc n="lb"/>
凡公家文書之槀中書謂之草樞宻院謂之底三司謂<pc n="lb"/>
之檢今秘府有梁朝宣底二卷即貞明中崇政院書也<pc n="lb"/>
檢即州縣通稱焉<pc n="lb"/>
祖宗時宰相罷免唯趙令得使相餘多本官歸班參樞<pc n="lb"/>
亦然天禧中張文節特以侍讀學士知南京天聖中王<pc n="lb"/>
文康以資政殿學士知陕州自慶厯後解罷率皆得職焉<pc n="lb"/>
祖宗時唯樞宻直學士帶出外任李尚書維罷翰林為<pc n="lb"/>
                    <pb n="13b"/>
集賢院學士知許州劉中山子儀自翰林為臺丞李憲<pc n="lb"/>
成以翰林權使三司皆蘄出並以樞宻直學士劉知潁<pc n="lb"/>
州李知洪州蔡文忠以翰林兼侍讀兩學士改龍圖閣<pc n="lb"/>
學士知宻州自翰林改龍圖而出藩繇文忠始也近嵗<pc n="lb"/>
率帶侍讀及端明學士邢公昺以侍讀學士知曹州孫<pc n="lb"/>
宣公亦以侍講知兖州二公皆久奉勸講遂優以其職<pc n="lb"/>
補外自張文節以舊輔臣帶侍讀出守至寳元年梅公<pc n="lb"/>
詢始以侍讀學士知許州侍讀帶外任自梅公始也其<pc n="lb"/>
                    <pb n="14a"/>
後翰林出者率皆換此職<pc n="lb"/>
晁文元公天禧中自翰林承㫖換集賢院學士判西京<pc n="lb"/>
留臺吳正肅公皇祐中以資政殿學士李少師公明嘉<pc n="lb"/>
祐中以龍圖閣直學士並換集賢判西臺近嵗皆以禁<pc n="lb"/>
職分臺<pc n="lb"/>
太宗命創方團毬路帶亦名笏頭帶以賜二府文臣明<pc n="lb"/>
道初張徐公為樞宻使兼侍中獨得賜之皇祐初李侍<pc n="lb"/>
中用和以叔舅蘄賜時王侍中貽永為樞宻使遂并賜<pc n="lb"/>
                    <pb n="14b"/>
之其後曹侍中亦以叔舅而賜焉<pc n="lb"/>
文穆王冀公天聖初再為相既拜命謝恩即請詣景靈<pc n="lb"/>
宫奉真殿朝謝真宗皇帝冀公仍以五百千建道塲託<pc n="lb"/>
先公為齋文其略曰奉諱之初謝病於外臨西宫而莫<pc n="lb"/>
及企南狩以方遥失其本餘不盡記自後二府初拜恩<pc n="lb"/>
入謝即詣景靈宫葢踵冀公故事也<pc n="lb"/>
凡拜職入謝多有對賜拜官加勲封謝恩雖二府亦無<pc n="lb"/>
有景徳初王冀公以參知政事判太名府召還加邑封<pc n="lb"/>
                    <pb n="15a"/>
時契丹方講好真宗欲重其事冀公入謝特命以衣帶<pc n="lb"/>
鞍馬賜之自後二府轉官加階勲封邑入謝並有對賜<pc n="lb"/>
慶厯四年賈魏公建議修唐書始令在館學士人供唐<pc n="lb"/>
書外故事二件積累既多乃請曽魯公張侍郎唐卿分<pc n="lb"/>
釐附於本傳五年夏命四判館二修撰刋修時王文安<pc n="lb"/>
宋景文楊宣懿今趙少師判館閣張尚書余尚書安道<pc n="lb"/>
為修撰又命編修官六人曽魯公趙龍閣周翰何宻直<pc n="lb"/>
公南范侍郎景仁邵龍閣不疑與予而魏公為提舉魏<pc n="lb"/>
                    <pb n="15b"/>
公罷相陳恭公不肯領次當宋元憲而以景文為嫌乃<pc n="lb"/>
用丁文簡丁公薨劉丞相代之劉公罷相王文安代之<pc n="lb"/>
王公薨曽魯公代之遂成書初景文修慶厯編敕未暇<pc n="lb"/>
到局而趙少師請守蘓州王文安丁母憂張楊皆出外<pc n="lb"/>
後遂景文獨下筆久之歐少師領刋修遂分作紀志魯<pc n="lb"/>
公始亦以編敕不入局周翰亦未嘗至後辭之公南過<pc n="lb"/>
開封幕不疑以目疾辭去遂命王忠簡景彛補其缺頃<pc n="lb"/>
之吕縉叔入居劉仲更始修天文厯志後充編修官将<pc n="lb"/>
                    <pb n="16a"/>
卒業而梅聖俞入局修方鎮百官表嘉祐五年六月成<pc n="lb"/>
書魯公以提舉日淺自辭賞典唯賜器幣歐宋二公范<pc n="lb"/>
王與金皆遷一官縉叔直秘閣仲更崇文院檢討未謝<pc n="lb"/>
而卒聖俞先一月餘卒詔官其一子初編修官作志草<pc n="lb"/>
而景彛分禮儀與兵志探討唐事甚詳而卒不用後求<pc n="lb"/>
其本不獲縉叔欲作釋音補少遺逸事亦不能成<pc n="lb"/>
太尉舊在三師之下繇唐以来以上公為重李光弼自司<pc n="lb"/>
空為太尉薨贈太保郭子儀自司徒為太尉薨贈太師李<pc n="lb"/>
                    <pb n="16b"/>
徳裕自司徒為太尉皆以超拜李載義自司徒為太保<pc n="lb"/>
王智興自司徒為太傅二人卒俱贈太尉是以上公寵<pc n="lb"/>
待宗臣餘雖有功可遷保傅而掌武之尊不可得也五<pc n="lb"/>
代至國初節度使皆自檢校太傅遷太尉太尉遷太師<pc n="lb"/>
然無升秩明文<pc n="lb"/>
北都使宅舊有過馬㕔按唐韓偓詩云外使進鷹初得<pc n="lb"/>
按中官過馬不教嘶注云上每乗馬必中官馭以進謂<pc n="lb"/>
之過馬既乗之躞蹀嘶鳴也盖唐時方鎮亦傚之因而<pc n="lb"/>
                    <pb n="17a"/>
名㕔事也<pc n="lb"/>
唐明皇以諸王従學召集賢院學士徐堅等討集故事<pc n="lb"/>
兼前世文辭撰初學紀劉中山公子儀愛其書曰非止<pc n="lb"/>
初學可為終身紀<pc n="lb"/>
二府舊以官相壓李文貞自明文殿學士工部尚書為<pc n="lb"/>
參知政事而宋惠安公乃自左諫議大夫參知政事遷<pc n="lb"/>
刑部尚書居其上至祥符末王沂公與張文節公同參<pc n="lb"/>
知政事王轉給事中張轉工部侍郎而班沂公下意頗<pc n="lb"/>
                    <pb n="17b"/>
不恱乃復還二卿之命止以舊官優加階邑自後第以<pc n="lb"/>
先後入為次序<pc n="lb"/>
太宗詔諸儒編故事一千卷曰太平總類文章一千卷<pc n="lb"/>
曰文苑英華小說五百卷曰太平廣記醫方一千卷曰<pc n="lb"/>
神醫普救總類成帝日覽三卷一年而讀周賜名曰太<pc n="lb"/>
平御覽又詔翰林承㫖蘓公易簡道士韓徳純僧賛寧<pc n="lb"/>
集三教聖賢事迹各五十卷書成命賛寧為首坐其書<pc n="lb"/>
不傳真宗詔諸儒編君臣事迹一千卷曰冊府元龜不<pc n="lb"/>
                    <pb n="18a"/>
欲以后妃婦人等事厠其間别纂彤管懿範七十卷又<pc n="lb"/>
命陳文僖公裒厯代帝王文章為宸章集二十五卷復<pc n="lb"/>
集婦人文章為十五卷亦世不傳<pc n="lb"/>
樞宻院問降宣故事具典故申院按今有梁朝宣底二<pc n="lb"/>
卷載朱梁貞明三年四年事每事下有月日云臣李振<pc n="lb"/>
宣或除官差官或宣事於方鎮等處其間有云宣頭宣<pc n="lb"/>
命宣㫖者梁朝以樞院為崇政院始置使以大臣領之<pc n="lb"/>
任以政事貞明年是李振為使當時以宣傳上㫖故名<pc n="lb"/>
                    <pb n="18b"/>
之曰宣而樞宻院所出文字之名也以欲與中書敕並<pc n="lb"/>
行雖無所明見疑降宣始自朱梁之時晉天福五年改<pc n="lb"/>
樞宻院承㫖為承宣亦似相合其底乃底本也繋日月<pc n="lb"/>
姓名者此所以為底聞今尚仍舊名<hi>熙寜七年六月十三日</hi>
                    <pc n="lb"/>
或問今之敕起何時按蔡邕獨斷曰天子下書有四一<pc n="lb"/>
曰䇿書二曰制書三曰詔書四曰戒敕然自隋唐以来<pc n="lb"/>
除改百官必有告敕而従敕字予家有景龍年敕其制<pc n="lb"/>
盖須由中書門下省故劉禕之云不經鳳閣鸞臺何謂<pc n="lb"/>
                    <pb n="19a"/>
之敕唐時政事堂在門下省而除擬百官必中書令宣<pc n="lb"/>
侍郎奉舍人行進入畫敕字此所以為敕也然後政事<pc n="lb"/>
堂出牒布於外所以云牒奉敕云云也慶厯中予與蘓<pc n="lb"/>
子美同在館子美嘗攜其逺祖珦唐時敕數本来觀與<pc n="lb"/>
予家者一同字書不載勑字而近世所用也<pc n="lb"/>
皇祐二年仁宗始祀明堂范文正公時守杭州而杜正<pc n="lb"/>
獻致政居南都蔣侍郎希魯致政居蘓州皆年耆體康<pc n="lb"/>
范公建言朝廷濶禮宜召元老舊徳陪位于廷於是乃<pc n="lb"/>
                    <pb n="19b"/>
詔南都起杜公西都起任安惠公陪祀供帳都亭驛以<pc n="lb"/>
待焉二公卒不至加賜衣帶器幣賜一子出身自後前<pc n="lb"/>
兩府致政者大禮前率有詔召之然亦無至者禮畢皆<pc n="lb"/>
賜衣帶器幣焉<pc n="lb"/>
本朝兩省清望官尚書省郎官並出入重戴祖宗時兩<pc n="lb"/>
制亦同之王黄州罷翰林滁州謝上表云臣頭有重戴<pc n="lb"/>
身被朝章是也其後祥符天禧間兩制並徹去之非故<pc n="lb"/>
事也<pc n="lb"/>
                    <pb n="20a"/>
祖宗時未有磨勘每遇郊祀等恩皆轉官未滿二載者<pc n="lb"/>
不轉官例皆五階王黄州自知制告未有<hi>闕</hi>便加柱國<pc n="lb"/>
在滁州為散郎自承奉郎加朝散大夫階<pc n="lb"/>
宋偓後唐明宗之外孫漢太祖之駙馬厯累鎮節度檢<pc n="lb"/>
校太師同中書門下平章事有女十五人開寳皇后最<pc n="lb"/>
居長韓樞宻崇訓冦莱公王武恭公皆其壻也多享國<pc n="lb"/>
封<pc n="lb"/>
張尚書安道言嘗收得舊本道家奏章圖其天門有三<pc n="lb"/>
                    <pb n="20b"/>
人守衛之皆金甲状謂葛将軍掌旌周将軍掌節<hi>其一忘記</hi>
                    <pc n="lb"/>
嘉祐初仁宗夢至大野中如迷錯失道左右侍衛皆不<pc n="lb"/>
復見既而遥望天際有旛幢車騎乗雲而至輟乗以奉<pc n="lb"/>
帝帝問何人答曰葛将軍也以儀衛䕶送帝至宫闕乃<pc n="lb"/>
寤後詔令宫觀設像供事之於道書中求其名位然不<pc n="lb"/>
得如圖之詳也<pc n="lb"/>
至道二年十一月司天冬官正楊文鎰建言厯<hi>闕</hi>六十<pc n="lb"/>
甲子外更留二十年太宗以謂支干相承雖止於六十<pc n="lb"/>
                    <pb n="21a"/>
本命之外却従一嵗起首並不見當生紀年若存兩周<pc n="lb"/>
甲子共成上夀之數使期頥之人猶見本年號令司天<pc n="lb"/>
議之司天請如上㫖印造新厯頒行可<pc n="lb"/>
本朝之制凡霈宥大赦曲赦徳音三種自分等差宗衮<pc n="lb"/>
言徳音非可名制書乃臣下奉行制書之名天子自謂<pc n="lb"/>
徳音非也予按唐常衮集赦令一門總謂之徳音盖得<pc n="lb"/>
之矣<pc n="lb"/>
太宗淳化五年日厯載上謂侍臣曰聴斷天下事直須<pc n="lb"/>
                    <pb n="21b"/>
耐煩方盡臣下之情昔荘宗可謂百戰得中原之地然<pc n="lb"/>
而守文之道可謂懵然矣終日沈飲聴鄭衛之聲與胡<pc n="lb"/>
樂合奏自昬徹旦謂之聒帳半酣之後置畎酒箆沈醉<pc n="lb"/>
射弓至夜不已招箭者但以物擊銀器言其中的與俳<pc n="lb"/>
優輩結十弟兄每略與近臣商議事必傳語伶人叙相<pc n="lb"/>
見遲晚之由縦兵出獵涉旬不返於優倡猱雜之中復<pc n="lb"/>
自矜冩春秋不知當時刑政何如也蘓易簡書於時政<pc n="lb"/>
曰上自濳躍以来多詳延故老問以前代興廢之由銘<pc n="lb"/>
                    <pb n="22a"/>
之於心以為鑑戒上来數事皆史傳不載秉筆之臣得<pc n="lb"/>
以紀録焉<pc n="lb"/>
唐日厯貞觀十年十月詔始用黄麻紙冩詔敕又曰上<pc n="lb"/>
元三年閏三月戊子敕制敕施行既為永式比用白紙<pc n="lb"/>
多有蟲蠧自今已後尚書省頒下諸司及州下縣宜並<pc n="lb"/>
用黄紙<hi>魏志劉放孫資勸明帝召司馬宣王帝納其言即以黄紙令放作詔</hi>
                    <pc n="lb"/>
<pc n="　"/>
                    <pc n="lb"/>
<pc n="　"/>春明退朝録卷下<pc n="lb"/>
<pb n="22b"/>
                </p>
<p>
</p>
  </div>
        </body>
</text>
</TEI>